{"url": "http://www.cross.bg/solntzepek-tos-a-raketi-1583681.html", "text": "/КРОСС/ В края на 70-те години съветските военни започват сериозно да обмислят идеята за създаването на оръжие, което да изстрелва множество ракети на късо разстояние, като бойната им глава да бъде термобаричен заряд.Идеята е за кратко време да може да се унищожи един квартал, без използване на авиация или други не толкова евтини методи.Термобаричните боеприпаси са изключително мощни, защото използват наличния в атмосферата кислород за подсилване на взрива. Унищожителният им ефект се състои в огромното количество топлина и рязката промяна в атмосферното налягане. Заради своя характер термобаричното оръжие се наричат още вакуумна бомба или горивно-въздушна бомба.Съветските военни създали мобилна платформа, използваща шасито на танка Т-72, като вместо оръдие, системата разполагала с ракетна установка, можеща да изстреля 24 ракети наведнъж.Ракетите били неуправлявани, а обсегът им бил до 3 500 метра. Оръжието било прието на въоръжение под името ТОС-1 \"Буратино\" и секретно тествано в края на войната в Афганистан.Всъщност ТОС означава Тежка Огнеметна Система, а след разпада на СССР - за разлика от повечето военни проекти, Русия продължила да развива комплекса. Така в крайна сметка се родил и ТОС-1А \"Солнцепек\".Обсегът на ТОС-1А \"Солнцепек\" е нараснал от 3 500 метра на 10 000 метра, а мощността на ракетите е увеличена.На практика огнеметът се използва изключително в условията на градския бой, тъй като той е способен да унищожи бързо големи сгради и дори да предизвика пожари, способни да изпепелят цял квартал.ТОС-1А \"Солнцепек\" е използван успешно при битката за чеченската столица Грозни, като комплексът е един от основните виновници за тоталното разрушение на столицата на обявилата се тогава за независима ислямска република.По-късно ТОС-1А е използван за щурма на превзетия от Ислямска държава през 2014 година иракски град Мосул. Оръжието се доказва и в Сирия.Именно в следствие на опитът от Сирия, Русия модернизира още веднъж своя \"Солнцепек\", добавяйки реактивна броня, която да предпазва комплекса по-надеждно от атаки с танкове и ракети.Освен Русия, с ТОС-1А разполагат Армения, Азербейджан, Алжир, Ирак, Казахстан и Сирия.Интересно е да се отбележи, че ТОС-1А е част не от артилерийските поделения на Руската армия, а към нейния корпус за радиационна, биологическа и химическа защита. Освен това комплексът се предлага единствено на най-лоялните страни на Кремъл, които редовно купуват продуктите на руския военнопромишлен комплекс.Макар и установките \"Катюша\" и \"Солнцепек\" да споделят обща философия - изстрелването на множество ракети по врага, то те се различават съществено в детайлите и технологиите си.\n\t\t\t\t\t", "date": "2018.09.12", "title": "Руският \"Солнцепек\" - по-опасната и модерна версия на старата \"Катюша\" (видео)"}
{"url": "http://www.cross.bg/cignali-cignala-oito-1583682.html", "text": "/КРОСС/ Acтpoнoмът Джepи Чaнг oт ĸaлифopнийcĸия yнивepcитeт Бъpĸли зaяви, чe ca oтĸpити 72 ĸocмичecĸи cигнaлa, зa ĸoитo дoceгa нищo нe ce e знaeлo. Te ca paзĸpити oт aлгopитъм c мaшиннo oбyчeниe в зaпиcaнитe oт paдиoтeлecĸoпитe дaнни, предава NasaTV.Toвa ca мoщни и ĸpaтĸи paдиoимпyлcи c пpoдължитeлнocт няĸoлĸo милиceĸyнди. Πpиpoдaтa нa тeзи импyлcи зaceгa нe e извecтнa.Учeнитe пpaвят caмo пpeдпoлoжeния, чe тoвa мoжe дa e излъчвaнeтo нa нeyтpoнни звeзди c мнoгo cилнo мaгнитнo пoлe, взpивили ce в cвpъxмacивни чepни дyпĸи. He ce изĸлючвa възмoжнocттa тoвa дa ca cигнaли oт дaлeчни цивилизaции.Изпoлзвaнa e нeвpoннaтa мpeжa Lіѕtеn, ĸoятo дoceгa ce зaнимaвaшe пpeдимнo c paзпoзнaвaнe нa изoбpaжeния и e чacт oт пoвeчeтo тexнoлoгии зa дълбoĸo мaшиннo oбyчeниe. B тoзи cлyчaй cлaбият изĸycтвeн интeлeĸт e изпoлзвaн зa paзпoзнaвaнeтo нa ĸocмичecĸитe cигнaли нa фoнa нa paзличнитe шyмoвe и дpyгитe пoзнaти нa acтpoнoмитe излъчвaния.B минaлoтo yчeнитe ycпяxa дa фиĸcиpaт caмo eдинични cигнaли oт пoдoбeн тип. Ho cиcтeмaтa Lіѕеn пoĸaзa, чe oт гaлaĸтиĸaтa FRВ 121102, тeзи cигнaли пpиcтигaт двa пъти нa чac.Peзyлтaтитe ca пoлyчeни cлeд oбpaбoтĸaтa нa 400 ТВ дaнни, в ĸoитo нeвpoннaтa мpeжa oтĸpи 72 яcни cигнaлa, ĸoитo дoпълвaт oтĸpититe пpeди вpeмe 21 пoдoбни cигнaлa c пoмoщтa нa oбиĸнoвeни линeйни aлгopитми.", "date": "2018.09.12", "title": "Невронна мрежа разкри странни сигнали от Космоса"}
{"url": "http://www.cross.bg/evropeiiskata-politziya-putya-1583678.html", "text": "/КРОСС/ Операция EDWARD – Европейски ден без загинали на пътя (Еuropean Day Without A Road Death)  се организира от Европейската мрежа на службите на пътна полиция TISPOL, като целта е в този ден да няма нито един загинал човек по пътищата на територията на стария континент. Това съобщи на брифинг в Главната дирекция „Национална полиция“ инспектор Мария Ботева от отдел „Пътна полиция“, която е координатор на проекта за нашата страна.„Европейският ден без загинали на пътя е част от Европейската седмица на мобилността, която се провежда от 16 септември до 22 септември. Мотото на седмицата на мобилността е „Мултимодалност “ с подтема „Комбинирай! Движи се!“. Идеята е хората да използват различни превозни средства, за да се придвижват алтернативно и по-безопасно. И в контекста на това, което е предоставено от организатора - Европейската комисия, избрахме като координатор за България заглавие „Безопасни мобилни комбинации за живот“. Целта ни е да достигнем до съзнанието на хората, да ги убедим във възможността и удобството на използването и на алтернативни варианти за придвижване, обясни инспектор Ботева.От утре ще бъде активна специална страница, посветена на EDWARD. Страницата ще бъде достъпна от сайта на МВР и отдела „Пътна полиция“, а по традиция  часовник ще отброява часовете до старта на операцията в  00.00 часа на 19 септември.", "date": "2018.09.12", "title": "За поредна година България се включва в инициативата на TISPOL - Европейски ден без загинали на пътя"}
{"url": "http://www.cross.bg/rymen-radev-prezidenta-1583654.html", "text": "/КРОСС/ Президентът Румен Радев ще участва в срещата на държавните глави от групата „Арайолуш“, която ще се проведе на  в столицата на Латвия, Рига.Групата „Арайолуш” обединява 14 президенти на държави-членки на ЕС – Португалия, Германия, Латвия, Финландия, Италия, Австрия, Полша, Унгария, Словения, Естония, Малта, България, Хърватия и Гърция.Държавният глава Румен Радев ще направи изказвания в рамките на форума и ще проведе двустранни срещи с федералния президент на Федерална република Германия Франк-Валтер Щайнмайер, с президента на Република Гърция Прокопис Павлопулос, с президента на Италианската република Серджо Матарела и с президента на Португалската република Марсело Ребело де Соуза.В Рига президентът Румен Радев ще се срещне и с представители на българската общност в Латвия.", "date": "2018.09.12", "title": "Президентът Румен Радев ще участва в срещата на държавните глави от групата „Арайолуш“"}
{"url": "http://www.cross.bg/apple-iphone-predstaveni-1583680.html", "text": "/КРОСС/ В 20:00 часа българско време ще започне тъй наречения Apple Special Event, който се по традиция се провежда в началото на септември в театъра \"Стив Джобс\".Събитието ще се стриймва директно в сайта на Apple - , както и в Twitter страница на Apple - .На презентацията ще бъдат представени новите модели на iPhone, които според слуховете ще са 3 - с различни размери и с различни ценови листи.Екраните им ще бъдат с размери  5.8, 6.5 и 6.1 инча, а наименованията им съответно iPhone XS, iPhone XS Plus и iPhone XC.6.1-инчовият смартфон на Apple ще бъде с добре познатия изрязан дисплей, но ще е най-достъпното от всички представени устройства, макар че цената му по всяка вероятност ще бъде над 1000 лв.Компанията от Купертино, Калифорния ще представи и новия си умен часовник Apple Watch и обновения таблет iPad Pro. Възможно е да видим още нови безжични слушалки, подобрено безжично зарядно и някои любопитни софтуерни нововъведения, свързани с новата операционна система iOS 12, която също ще дебютира довечера.", "date": "2018.09.12", "title": "Тази вечер Apple ще представи новия iPhone"}
{"url": "http://www.cross.bg/godina-puteki-fandukova-1583679.html", "text": "/КРОСС/ Над 1100 пешеходни пътеки са обновени в София по повод новата учебна година. Пешеходните знаци, парапети и пътеки се обновяват в района на училищата и детските градини, уточни кметът Йорданка Фандъкова.“Учебната година започва, децата отиват на училище. След ваканцията някои от тях са доста разсеяни.Важно е ние да ги пазим. Аз лично се обръщам към шофьорите - внимавайте, пазете децата на пътя, това са нашите деца и ние искаме да им осигурим едно добро бъдеще“, каза Фандъкова.", "date": "2018.09.12", "title": "Фандъкова: Над 1100 пешеходни пътеки са обновени в София за новата учебна година"}
{"url": "http://www.cross.bg/magnitna-septemvri-byrya-1583677.html", "text": "/КРОСС/ На 13 септември се очаква магнитна буря, която няма да причини сериозни проблеми, но може да повлияе негативно на работата на мобилните мрежи, съобщава Science Alert. Възможно е някои хора да имат неразположение, посочва изданието.Според американските специалисти голямо количество йонизирани частици ще се отделят от Слънцето и ще достигнат Земята.Положителният ефект е, че още няколко дни времето ще бъде ясно и топло, особено в Северна Америка и централните и южните части на Русия.До края на септември се очакват силна магнитна буря на 26-и, която може да има сериозно влияние върху здравословното състояние на хората, и между 27 и 30, но тя ще бъде по-слаба.", "date": "2018.09.12", "title": "Очаква се магнитна буря на 13 септември"}
{"url": "http://www.cross.bg/kompaniyata-ystoiichivo-obshtnosti-1583685.html", "text": "/КРОСС/  12 септември 2018 – Монделийз Интернешънъл съобщи значителен напредък в постигането на целите си, заложени в програмата  („Въздействие за растеж“) до 2020 г. Докладът подробно представя напредъка на компанията в посока на постигане на устойчиво земеделие и екологични цели, както и глобално увеличение на програми за здравословен начин на живот и хранене в рискови общности. Докладът илюстрира как програмите за въздействие на компанията са в съответствие и подкрепят целите на ООН 2030 за устойчиво развитие (United Nations 2030 Sustainable Development Goals). \"\", казва Дирк ван де Пут, главен изпълнителен директор на Монделийз Интернешънъл. \" Платформата на Монделийз Интернешънъл („Въздействие за разстеж “) се основава на ангажимента за постигане на положително въздействие в четири ключови области: устойчивост, балансирано хранене, безопасност и развитие на общностите. Основните акценти на напредъка на компанията през 2017 г. са:           За да прочетете кратко резюме на доклада, моля, посетете ; пълният отчет можете да видите на , а докладът в инфографики тук: .", "date": "2018.09.12", "title": "Монделийз Интернешънъл реализира целите, заложени в Програмата за въздействие 2020 "}
{"url": "http://www.cross.bg/raboti-vunshnite-maroko-1583666.html", "text": "/КРОСС/ На , четвъртък, от  на „Дондуков“ 2 в зала 347 вицепрезидентът Илияна Йотова ще проведе среща с министъра на външните работи на Кралство Мароко Насер Бурита.", "date": "2018.09.12", "title": "Вицепрезидентът Илияна Йотова ще се срещне с министъра на външните работи на Кралство Мароко Насер Бурита   "}
{"url": "http://www.cross.bg/baiiraktarov-yuriii-evgeniya-1583675.html", "text": "/КРОСС/ Мъж от град Килифарево от няколко месеца е в затвора в Обединените арабски емирства (ОАЕ) и близките му търсят помощ от българската държава. Юрий Байрактаров (46 г.) изчезна в Дубай през ноември миналата година, през април близките му разбират, че е задържан, а едва преди месец - че е обвинен за участие в опит за преврат.Българското Министерство на външните работи (МВнР) съобщи днес в отговор на въпроси, поставени му от БНР, че на 13 юни Байрактаров е осъден от  първоинстанционния съд в Абу Даби на 10 години лишаване от свобода. Както и че на 10 септември е имало съдебно заседание, на което присъдата е обжалвана.В средата на ноември 2017 г. Юрий Байрактаров заминал по работа с директен полет за Дубай, но на летището там изчезнал. Близките знаели, че се занимава с недвижими имоти. При последното пътуване роднините загубили връзка и на осмия ден подали сигнал в МВР, Байрактаров е пуснат за издирване чрез Интерпол.До април тази година 45-годишният мъж е в неизвестност. От МВР съобщават на сестрата Евгения, че брат ѝ е открит в частен арест в Дубай. След това е преместен в държавен затвор в Абу Даби, където се намира и в момента.„Пет месеца нищо. От Интерпол само в края на януари изпратиха писмо, че е пребиваващо лице в Абу Даби. Първият разговор, когато му позволиха преди месец да се обади за първи път, го попитах какво стана, в какво те обвиняват, не може да стоиш там без обвинение там. Тогава той ми каза: Сестра ми, на политическа основа ни обвиняват, че сме искали да правим преврат“, разказа сестрата Евгения Байрактарова.Тя предостави запис на телефонен разговор с брат си, в който Юрий разказва:„Всичко започна в Дубай, започнах да чекирам паспорта си. Посрещнаха ме 10-15 човека, които ме задържаха без да се легитимират, без да се представят. С белезници на ръцете, на краката, маска на лицето ме откараха“.Българинът твърди, че не знаел къде е отведен, под натиск му били давани да подпише документи на арабски език, чието съдържание той не разбирал.На 4 април тази година Юрий Байрактаров е преместен в държавен затвор в Абу Даби. В момента вървят дела, има назначен служебен адвокат, а от месец насам са му позволени разговори с България веднъж седмично.По време на съдебните заседания се говори на арабски и няма превод на български език. Служебният адвокат не върши почти никаква работа, което означава, че Юрий няма адекватна защита, обясни сестра му Евгения Байрактарова.„Той се надява от България да дойдат хубавите новини и правителството, най-вече Външно министерство да му помогне. И това пита – има ли някакво развитие. Той казва, че само те могат да го извадят“, каза тя.Евгения се опитала да си запиша приемен час във Външно министерство, но ѝ отказали.„След това започнах да действам вече чрез приятели. Един от тях ми намери личния номер на главния консул в Дубай Иван Йорданов. Опитах да се свържа с него, да ми даде директно оттам информация какво се случва. И ми писа и препрати няколко номера в София. На три номера съм звъняла, жени бяха и ми казаха, че тук не могат да ми помогнат и не могат да ми дадат приемен час“, разказа Евгения.Тя каза, че български дипломати са посещавали брат ѝ в затвора, включително консулът Йорданов.„От България очаквам от Външно министерство да си свършат работата. Това е български гражданин и смятам, че като такъв трябва да получи адекватна помощ. В момента към България оттам не идва информация, че той е осъден“, каза тя.Според МВнР присъдата от 10 години затвор на първа инстанция е произнесена на 13 юни.В днешния отговор на запитването на БНР от Външно посочват, че „към днешна дата защитата по делото на г-н Байрактаров се осъществява от служебен адвокат, който е заявил в отговор на искане за информация от българските дипломати, че няма разрешение от клиента си да споделя информация по делото“.Български дипломати са посетили Байрактаров в затвора на 25 април, както и на 27 юни, когато му препоръчали да обжалва присъдата в законоустановения срок с цел запазване на възможностите за евентуално намаляване на размера на наказанието. Такова обжалване е направено на съдебното заседание на 10 септември.О Външно посочват още, че е поискано разрешение за ново посещение в затвора от дипломати от посолството ни в Абу Даби и генералното консулство в Дубай, на което се очаква да бъде получена по-подробна информация за делото.Българинът разказвал по телефона на сестра си, че в затвора санитарно-битовите условия не са добри, но бил сам в килия, отделен е с 22 затворници, които по думите му били доктори, професори и шейхове.Юрий Байрактаров получил здравословни проблеми, но не му била оказана медицинска помощ, разказва сестрата Евгения Байрактарова:„Освен че не може да спи, има главоболие от лявата страна на главата, високо кръвно и не чува с едното ухо… Чакал е 40 дни… Там, за да получиш медицинска помощ, се попълва нещо като молба. И той е чакал, при което са минали, отишъл е при доктор и той му е казал: „Момче, ти си в затвора, мисли позитивно“. И това е било, ако може да се приеме като някаква помощ от медицинско лице в затвора“. Близките искат България да осигури адвокат и преводач за делата на Юрий Байрактаров, който зад решетките в Обединените арабски емирства навърши 46 години.", "date": "2018.09.12", "title": "Българин, заподозрян за преврат в ОАЕ, чака помощ от държавата"}
{"url": "http://www.cross.bg/yngariya-doklad-parlament-1583671.html", "text": "/КРОСС/ Европейският парламент одобри доклад, в който се отчита постоянна заплаха за върховенството на закона в Унгария. Страната може да бъде лишена от правото й на глас в ЕС, съобщава .В приетия доклад пише, че Унгария създава опасност за нарушаване на европейските ценности и това оказва въздействие върху другите страни в ЕС и върху доверието помежду им. Изброени са 12 области, с които Будапеща е предизвикала тревога.Сред тях са конституционната и избирателната система; независимостта на институциите и правата на съдиите; корупцията и конфликтите на интереси; правата на хората от малцинства; основните права на мигрантите; икономическите и социалните права.По време на дебатите вчера унгарският премиер Виктор Орбан заяви, че „депутатите от Европейския парламент искат да въведат санкции срещу Унгария заради отказа й да приема мигранти\".„В Европейския парламент мнозинството депутати подкрепя миграцията. Те искат да отмъстят на Унгария заради това, че унгарците са решили да не превръщат своята страна в страна на мигранти. Истината е, че са ни произнесли присъда, но аз ще защитавам Унгария срещу лъжливите обвинения“, каза Орбан.За доклада днес гласуваха 448 евродепутати, 197 бяха против, а 48 се въздържаха. Подобен доклад ЕП изготвя за първи път. ", "date": "2018.09.12", "title": "Унгария може да загуби правото си на глас в ЕС"}
{"url": "http://www.cross.bg/pravo-avtorskoto-gigantite-1583673.html", "text": "/КРОСС/ Интернет гигантите вече ще трябва да заплащат за трудa на журналисти и артисти, който използват. Решението на Европарламента е част от Директивата за авторското право. То беше прието с 438 гласа „за“ срещу 226 „против“, с „въздържали се“ гласуваха 39 евродепутати.Целта на промяната е да гарантира заплащане на артисти,  музиканти, сценаристите, издатели и журналисти, когато работата им се  използва от платформите за споделяне като „Ютюб” и „Фейсбук”, както и от новинарски агрегатори като „Гугъл нюз”.„Много съм доволен, че въпреки силната лобистка кампания на интернет гигантите сега има мнозинство в ЕП, което подкрепя принципа за справедливо заплащане на европейската творческа дейност”, каза докладчикът Аксел Фос от ЕНП.Същевременно, в опит да се насърчат стартиращите предприятия и иновации, текстовете изключват малките платформи. Директивата включва разпоредби за гарантиране на авторското право онлайн, без да ограничава несправедливо свободата на изразяване, с която се характеризира интернет.„Уикипедия” и платформи за софтуер с отворен код няма да бъдат засегнати от промените.„Оставянето на технологични филтри да се „грижат“ за спазването на авторското право в дигиталния свят може да навреди на свободната журналистика и свободното слово като цяло, както и да попречи на европейските и българските граждани да изразяват свободно мнението си в мрежата“, заяви евродепутатът Момчил Неков", "date": "2018.09.12", "title": "Европаламентът реши: Интернет гигантите да плащат за новините"}
{"url": "http://www.cross.bg/gyokov-georgi-sotzialnata-1583669.html", "text": "/КРОСС/ Народните представители от ПГ на „БСП за България“ Георги Гьоков и Васил Антонов проведоха работна среща с Председателя на Националния съюз на трудово-производителни кооперации Стилиян Баласопулов и Георги Георгиев -главен експерт Пазарна политика. Срещата бе част от разговорите по „Визия за България”, които левицата започва в цялата страна и  обсъждания Законопроект за предприятията на социалната и солидарна икономика. Участниците в срещата се обединиха около мнението, че сред акцентите в социалната политика на държавата трябва да е осигуряването на заетост на хората в неравностойно положение.  „Кооперациите трябва да бъдат подкрепяни и законодателно, защото понякога те са единствената възможност за решаване на проблемите на хората, най-вече в малките населени места – и за работа, и за услуги“, каза народният представител и зам.-председател на Комисията по труда, социалната и демографската политика Георги Гьоков.  Той припомни, че идеята за ТПК се заражда скоро, след като възниква съвременната пазарна икономика и оттогава те неотменно се свързват с търсенето  на по-добри, справедливи и по-достойни трудови отношения между хората. „Те са алтернатива на останалата стопанска организация и като такава, въпросът за тяхната приложимост в реалния икономически живот е бил основен за обществото ни“, каза още Гьоков.Народният представител Васил Антонов заяви, че развитието на ТПК и кооперативното движение може да заеме основно място във „Визия за България“. „Новият подход в засилване социално-икономическата роля на държавата е създаване на нов тип предприятия – със „социално-икономическа цел“, каза още Антонов.На срещата бе обсъден и най-после внесения от Министерския съвет Законопроект за предприятията на социалната и солидарна икономика. Народните представители от БСП бяха категорични, че необходимостта от създаване на такъв закон, който да регламентира социалната икономика и нейните субекти, е безспорна. Те добавиха, че социалните предприятия са ключов елемент от европейския социален модел и носят значителен принос на обществото. „Те трябва да се регламентират, създават, подкрепят и насърчават, за да може впоследствие техният потенциал да се ползва за растеж и капацитет за създаване на социална стойност“, категорични бяха народните представители. И двете страни изразиха разочарование, че въпреки огромното закъснение, законът не отразява в достатъчно изискванията на европейското законодателство и в този си вид ще е неприложим и неработещ. Георги Гьоков се ангажира, че ПГ на „БСП за България“ внимателно ще подходи при обсъждане на законопроекта на първо гласуване, а между двете гласувания ще направи сериозни предложения, които да го направят работещ и полезен. „Този законопроект не може да се движи извън цялостната концепция за социалната икономика и не бива да се обсъжда отделно от други обещани от правителството законопроекти – Законопроекта за хората с увреждания и Законопроекта за социалните услуги и дори с окончателния вариант на концепцията на правителството за Трудово лекарската експертиза“, категоричен бе Георги Гьоков.", "date": "2018.09.12", "title": "Георги Гьоков: Държавата трябва да осигури заетост на хората в неравностойно положение"}
{"url": "http://www.cross.bg/arestyvan-staiikov-minyu-1583672.html", "text": "/КРОСС/ Четирима станаха обвиняемите по делото за производство и продажба на стоки без бандерол, данъчни престъпления и пране на пари, във връзка с което беше арестуван бизнесменът Миню Стайков. Новият арестуван е свързан с производството на цигари в нелегална фабрика в Карнобат, както и с продажбата им на черния пазар, съобщиха от прокуратурата.Той е бил задържан на 11 септември, като от държавното обвинение ще искат да остане за постоянно под стража.Намерени и иззети са близо 130 000 лева в брой, за които има доказателства, че са съхранявани от компанията „СИС индъстрис“, свързана с бизнесмена Миню Стайков.Установява се произходът на парите и дали са придобити чрез престъпна дейност, в т.ч. тази, за която е образувано досъдебното производство.", "date": "2018.09.12", "title": "Иззеха близо 130 000 лв. от „СИС индъстрис”"}
{"url": "http://www.cross.bg/smes-purvite-kybika-1583668.html", "text": "/КРОСС/ През вчерашния ден са източени първите 10 кубика нефтоводна смес от кораба „Мопанг“. Това стана възможно след като в последните дни бяха извършени необходимите подготвителни дейности за осъществяването на подводната операция по извличане на нефтопродукти от потъналия през 1921 г. плавателен съд.В рамките на действията до момента бяха монтирани котви, осигуряващи точното позициониране на специализиран водолазен кораб, както и 4 броя шесттонни бетонови котви за закрепване на боновите заграждения около „Мопанг“. Също така, бяха извършени множество водолазни спускания с цел, маркиране на носа и кърмата на кораба, картиране на корпуса, вземане на проби от нефтения продукт, направа на отвори по корпуса и подводен монтаж на шлангови линии.Поради влошаване на метеорологичните условия, днес и утре няма да се провеждат водолазни операции.Видео от вчерашната операция по източване на първите 10 кубика нефтоводна смес може да бъде видяно на адрес:    ", "date": "2018.09.12", "title": "Източени са първите 10 кубика нефтоводна смес от Мопанг"}
{"url": "http://www.cross.bg/pravosudieto-neredovni-dokymenti-1583670.html", "text": "/КРОСС/ Министърът на правосъдието Цецка Цачева одобри днес със заповед списък на допуснатите до конкурса за нотариуси кандидати. Към днешна дата те са 426.С друга заповед министърът на правосъдието одобри и списък на кандидатите с нередовни документи. 310 са кандидатите с нередовни документи, които могат да отстранят нередовностите в 7-дневен срок от обявяване на списъка. След този срок кандидатите с нередовни документи губят право за участие в конкурса. Списъците към заповедите са публикувани на сайта на  Министерството на правосъдието в рубриката „Кариери“.", "date": "2018.09.12", "title": "Министър Цачева одобри списък на допуснатите до конкурса за нотариуси кандидати "}
{"url": "http://www.cross.bg/kirkovo-krymovgrad-shinasi-1583674.html", "text": "/КРОСС/ 120 семейства от общините Кирково и Крумовград ще бойкотират първия учебен ден на 17 септември. Те отказват да пуснат децата си на училище заради лошото състояние на пътя между селата Чорбаджийско и Токачка, който е част от републиканската мрежа. Местните администрации са изпратили писма до Пътната агенция и регионалното министерство, но до момента проблемът не е решен. Според кмета на Кирково Шинаси Сюлейман, причината е, че няма заделени средства за ремонт на отсечката.Родителите на учениците не са уведомили официално общината, уточни кметът на Кирково:“Имам намерение, ако наистина направят този протест, да отида при тях заедно и с кмета на Крумовград да видим това ли е основната причина или има нещо друго. Каквито и картели да се направят по този участък не мисля, че може по добре да се случи, но трябва цялостен основен ремонт на пътя“, обясни кметът на Кирково Шинаси Сюлейман.", "date": "2018.09.12", "title": "120 семейства от Кирково и Крумовград ще бойкотират първия учебен ден"}
{"url": "http://www.cross.bg/transport-grazhdanite-kaloyan-1583684.html", "text": "/КРОСС/ „“", "date": "2018.09.12", "title": "След намеса на БСП, управляващите в СО се захванаха да решават проблема на гражданите от „Луи Леже“"}
{"url": "http://www.cross.bg/ryse-kolata-blusna-1583683.html", "text": "/КРОСС/ Шофьор блъсна 13-годишно момче в Русе и избяга. Полицията все още го търси.Инцидентът е станал снощи на кръстовище в квартал \"Средна кула\". Момчето се е движило с колелото си на платното, когато колата го удря- то губи съзнание, а шофьорът не спира.Откарано е в болница.От полицията уточняват, че издирват колата и водача по описание на свидетели, предстои да прегледат и записи от камери в района.", "date": "2018.09.12", "title": " Шофьор блъсна дете в Русе и избяга"}
{"url": "http://www.cross.bg/durzhavnite-finansirane-zavedeniya-1583667.html", "text": "/КРОСС/ Правителството одобри допълнителни 16,1 млн. лв. за Министерството на здравеопазването за 2018 г. Средствата са предвидени за Националната здравноосигурителна каса (НЗОК) и държавните болници.", "date": "2018.09.12", "title": "Правителството одобри 16,1 млн. лв. допълнително за здравеопазване"}
{"url": "http://www.cross.bg/mantinelata-probi-tzatzarov-1583661.html", "text": "/КРОСС/ Продължава и разследването по всички основни версии за тежката катастрофа край Своге, при която загинаха 17 души. Това коментира в кулоарите на парламента главният прокурор Сотир Цацаров. Той призова да не се правят политически спекулации от трагедията, съобщава БНТ.", "date": "2018.09.12", "title": "Цацаров: Ще има две основни експертизи за асфалта и мантинелата край Своге"}
{"url": "http://www.cross.bg/tyrtziya-nazik-asad-1583659.html", "text": "/КРОСС/ Турските служби за сигурност са заловили в Сирия и върнали в страната главният заподозрян за бомбен атентат на границата през 2013 г., при който загинаха над 50 души, предаде АФП.Турскитя гражданин Юсуф Назик, обвинен в планиране на атаката през май 2013 г. в Рейханлъ, бил задържан при операция на турското разузнаване (МИТ) в сирийския град Латакия, съобщи Анадолската агенция.След атентата Турция хвърли вината върху режима на сирийския президент Башал Асад и свързани с него групи. Дамаск отрече обвиненията.Анадолската агенция пусна видеозапис на Назик, облечен анцуг отгоре и дънки и стоящ до турското знаме, как прави „признания“, че той стои зад атаката, която била поръчана от сирийския режим.Той казва, че мъж, „работещ за сирийското разузнаване“, дал нареждането за атентата. И призова други замесени в нето и намиращи се в Сирия „да се върнат преди да е станало твърде късно“, тъй като Турция „ни издирва“.Назик посочва, че е от турския град Антакия и е на 34 години.През по-голямата част на гражданската война в Сирия Турция непрестанно бе против Асад и настояваше за отстраняването му от власт.През последните месеци обаче Анкара работи по-тясно с неговите съюзници Русия и Иран, за да бъде сложен край на конфликта. Сега се чака каква ще бъде реакцията на Турция при евентуално настъпление на режима срещу последната бунтовническа крепост – провинция Идлиб.Операцията по залавянето на Назик в Латакия заслужава внимание, тъй като градът е крепост на режима през целия конфликт и район с твърда подкрепа за Асад.Няма повече детайли за естеството на акцията, включително дали е извършена със или без знанието на сирийските власти или руските сили, които са базирани в района. Не се посочва и кога е заловен Назик.Операцията е последната от серия рейдове на турското разузнаване в чужбина. През последните седмици то върна в Турция от Косово, Габон, Молдова и Украйна редица заподозрени, за връзки с мрежата на ислямския проповедник Фетхуллах Гюлен, когото Анкара обвинява за неуспешния преврат през лятото на 2016 г.", "date": "2018.09.12", "title": "Турция хванала  организатор на атентат с над 50 убити"}
{"url": "http://www.cross.bg/minyti-nesustoyatelnost-deloto-1583660.html", "text": "/КРОСС/ Стартира делото за несъстоятелност на фалиралата компания \"Олимпик\". Рекордно краткото заседание в Кипър продължи едва 15 минути и не приключи по същество. Гаранционният фонд предложи за постоянен ликвидатор да бъде назначен сегашният временен такъв - Павлос Накузи. Дали кипърското застрахователно дружество ще бъде обявено в несъстоятелност, ще стане ясно на 17 октомври.Съдът настоя искът за ликвидация да бъде публикуван в \"Държавен вестник\", както и в поне един всекидневник. Безпрецедентната застрахователна криза ззасегна собствениците на около 200 000 автомобила у нас. Застраховките \"Гражданска отговорност\" на колите станаха невалидни. Хиляди шофьори търсят щети за милиони. ", "date": "2018.09.12", "title": "Стартира делото по казуса \"Олимпик\"... но само за 15 минути"}
{"url": "http://www.cross.bg/sobstvenost-kyhni-solidarni-1583658.html", "text": "/КРОСС/ Протест „Солидарна кухня“ ще се проведе тази вечер от 19 ч. пред Народното събрание. Призивът е столовата на парламента да бъде освободена за ползване от самоорганизирани солидарни кухни всяка неделя.В предаването „Хоризонт до обед“ Галина Лачева от активистите на световното движение „Храна, а не война“ обясни:„Публичното пространство и публичната собственост е крайно време да бъде реално публична, обществена, а не превърната в частна държавна собственост. Ако твърдим, че Народното събрание е народно, то трябва народното в него да си личи. Когато депутатите не са в парламента, хората в неравностойно положение, които няма къде другаде да се хранят, звучи логично да имат възможност да се възползват от това пространство също и то не срещу някаква субсидия, не с условие да им бъдат осигурявани някакви специални ресурси, става дума за провеждане на солидарна кухня“.Активистите искат столовата не само на депутатите, а и на всички държавни администрации да бъдат отворени за солидарни кухни. Лачева обясни, че това не означава, че държавната администрация ще плаща за тази храна:„Не искаме нищо друго, освен обществената собственост да бъде достъпна“.Режисьорът и документалист Леа Маринова подчерта: „Това, което „Храна, а не война“ правят, е на абсолютно доброволни принципи. Няма никаква подкрепа. Те сами се борят с изключително много предизвикателства и успяват“.", "date": "2018.09.12", "title": "Протест призовава столът на НС да бъде отворен за солидарна кухня"}
{"url": "http://www.cross.bg/akta-baletist-knizhka-1583657.html", "text": "/КРОСС/ Шофьорът, който удари и уби балетист във Варна, е без книжка за управление на автомобил, предаде репортер на bTV.Мъжът е на 25-години и има два акта за нарушения, свързани с управлението на МПС без документ. Той сам се е предал на полицията, като издирването му е било затруднено, защото не живее на постоянния си адрес.Прокуратурата му повдига обвинение за причиняване на смърт по непредпазливост и бягство от местопроизшествието.При доказване на вина го чакат 15 години затвор.", "date": "2018.09.12", "title": "Шофьорът, убил балетист във Варна– без книжка и с два акта"}
{"url": "http://www.cross.bg/porsche-genesis-lincoln-1583662.html", "text": "/КРОСС/ Агенция JD Power обяви 13-те най-добри автомобила за 2018 г. Класацията е направена след проучване на коли от над 600 модела, като се отчитат мнението на собствениците, качество, надеждността, динамичните характеристики и спечелените награди от различни конкурси, съобщава AutoMedia.bgВсеки един автомобил може да получи максимална оценка от 100 т. Победителят в класацията – Porsche 911, е заработил 94. На точка зад него остава Genesis G90, а третата позиция е за Mercedes-Benz S-Class - 92 т.Ето 13-те най-добрите коли на 2018 г. според JD Power13. Porsche Cayenne - 90 т.12. Lexus GS - 9011. Genesis G80 - 9010. Cadillac Escalade - 909. BMW 7-Series - 908. Porsche 718 - 907. Lexus RX - 916. Lincoln Navigator - 915. Porsche Macan - 914. Lincoln Continental - 923. Mercedes-Benz S-Class - 922. Genesis G90 - 931. Porsche 911 - 94", "date": "2018.09.12", "title": "Най-добрият автомобил за 2018- а е: Porsche 911"}
{"url": "http://www.cross.bg/bsp--sofiya-organizira-bezplatna-yuridicheska-priemna-za-grazhdani-1583663.html", "text": "/КРОСС/ На 13 септември в постоянната приемна на БСП – ) гражданите ще получат безплатни юридически консултации. Юристите ще бъдат на разположение на софиянци от 15.00 до 18.00 часа.Желаещите може предварително да се запишат на телефон 02/987 20 86.", "date": "2018.09.12", "title": "БСП - София организира безплатна юридическа приемна за граждани"}
{"url": "http://www.cross.bg/igrata-leva-evroshans-1583664.html", "text": "/КРОСС/ Щастливецът е Стоян Недев от Пирдоп, а късметът го спохожда в пункт на „Евробет“. Той печели 20 000 лева срещу 50 стотинки залог, след като успява да познае 9 от 9 числа в играта .Стоян е стар познайник на късмета, преди няколко месеца той прибавя още 7 500 лева в банковата си сметка, отново благодарение на .„Аз не търся късметлийските числа, те сами ме намират“, разказва с усмивка 45-годишният мъж.Развълнуван и много горд от печалбата си, той споделя, че първото нещо, което ще направи с нея, е да заведе любимата си на Тегленията на играта  можете да следите в пунктовете на  и онлайн на . ", "date": "2018.09.12", "title": "Охранител от Пирдоп грабна 20 000 лева от играта „Еврошанс“"}
{"url": "http://www.cross.bg/pedagogika-fakylteta-fakyltet-1583665.html", "text": "/КРОСС/ Факултетът по начална и предучилищна педагогика в структурата на Софийския университет „Св. Климент Охридски“ се преобразува във Факултет по науки за образованието и изкуствата, реши правителството.Мотивът за промяната е, че настоящото название на факултета не отразява професионалната квалификация на студентите, получили образование по различните специалности.Според експерти акцентът се поставя върху началната и предучилищната педагогика, което създава неточната представа, че във факултета се обучават предимно бъдещи учители.Факултетът за подготовка на детски и начални учители  е създаден през 1983 г. в структурата на Софийския университет. Пет години по-късно е преименуван във Факултет по начална и предучилищна педагогикаСтруктурата на факултета включва шест катедри, в които се обучават студенти по четири професионални направления - „Педагогика“, „Педагогика на обучението по...“, „Изобразително изкуство“ и „Музикално и танцово изкуство“ - в 12 бакалавърски специалности, 42 магистърски и 17 докторски програми.", "date": "2018.09.12", "title": "Преименуват педагогическия факултет на СУ "}
{"url": "http://www.cross.bg/pravosudie-godina-narysheniya-1583649.html", "text": "/КРОСС/ Над 1 милион лева е платило правосъдното ведомство през 2016 и 2017 година за забавно правосъдие.Депутатите приеха годишните доклади за дейността на Висшия съдебен съвет през 2016 и 2017 година. Министерството на правосъдието е сключило 481 споразумения за компенсиране, съобщава News.bgОт ВСС отчитат подобряване на координацията и комуникацията с органите на съдебната власт, както и повишаване на правната култура на гражданите.Основните проблеми, очертани в докладите за дейността на ВСС, са свързани с измерването на натовареността на магистратите.Набелязани са мерки, с които да се регулира подсъдността по брой вид дела, така че да се натоварват съдилищата и прокуратурите с по-ниска натовареност. Предвижда се това да се реализира чрез въвеждането на електронно правосъдие.През 2016 и 2017 година Инспекторатът към ВСС е проверил 152 органа на съдебната власт. Наблюдава се тенденция на увеличаване на висящността на делата.Проверките в прокуратурите констатират най-често забавено разследване на досъдебни производства и недостатъчен контрол на спрените такива. За 2 години Инспекторатът е разгледал 3975 сигнала на граждани, при 189 от тях има наличие на твърдените нарушения. Разгледани са 1072 заявления за установяване на нарушения на правото на разглеждане на делата в разумен срок. Изготвени са 729 констативни протокола и становища.4292 са съдиите, прокурорите и магистратите, които през 2017 година са били задължени да подадат имуществена декларация. 25 от тях са подали декларациите си извън установените срокове и са били санкционирани", "date": "2018.09.12", "title": "Над 1 млн. лв. платени за забавено правосъдие за две години"}
{"url": "http://www.cross.bg/yvelichenie-goranov-sledvashtata-1583646.html", "text": "/КРОСС/ 10% увеличение на заплатите в бюджетния сектор от 2019 г. ще има. Това обяви финансовият министър Владислав Горанов след края на правителственото заседание. Увеличението, обаче, няма да е \"на калпак\", подчерта Горанов. Изключение правят учителите, които ще получат увеличение с 20%.", "date": "2018.09.12", "title": "10% увеличение на държавните заплати от 2019 г."}
{"url": "http://www.cross.bg/taksa-momenta-zabranata-1583647.html", "text": "/КРОСС/ Днес в Министерския съвет ще се вземе решение по участието, позицията и състава на българската делегация за осмата сесия на конференцията на страните по рамковата конвенция за контрол на тютюна на Световната здравна организация, която ще се проведе от 1 до 6 октомври в Женева. Такса „Разрешено пушенето“ се промъкна в публичния дебат като предложение на бизнеса и по-специално на Асоциацията на заведенията. Те излязоха с мотив, че тази такса ще напълни нов фонд, парите от който ще отиват за здраве.В предаването „Хоризонт до обед“ от Центъра за изследване на демокрацията изтъкна, че забраната за пушене в заведенията не се спазва. Въвеждането й направи корупционна ниша и много заведения предпочетоха да плащат т.нар. „такса спокойствие“, подчерта той.„В момента общественият дебат по скоро клони в посока да не се връща старото положение. Преди да влезе в сила тази забрана, имаше възможност за обособени помещения – ситуацията обаче не беше по-добра, тя и тогава не се спазваше“, коментира Русев. Той е категоричен обаче, че ако се направи оценка от гледна точка на здравните щети, няма такса, с която бизнесът да може да ги покрие. По думите в последните години се наблюдава траен спад на пушенето сред учениците. – председател на Сдружение „България без дим“, определи предложението за такса „Дим“ като абсурдно. Тя припомни, че целта на забраната е да предпази хората от вредното въздействие на тютюневия дим. Не е въпросът да пълним хазната, добави тя. По думите й трябва да се подобри контролът за спазване на забраната.За от Националния център по обществено здраве и анализи проблемът не е само контролът, а превенцията:„До момента няма направена нито една съществена програма, която да оказва въздействие и да убеди младите да не пушат. В момента забранявайки пушенето на обществени места, ние пренасочваме младите към други форми на пушене – електронни цигари, цигари с ниско горене, течности и т.н., т.е. от едната опасност ги хвърляме в другата“.", "date": "2018.09.12", "title": "Ще върне ли такса \"Дим\" пушенето в заведенията?"}
{"url": "http://www.cross.bg/mihail-dete-chikov-1583652.html", "text": "/КРОСС/ За общодържавно издирване е обявено две-годишно момченце от Пещера.snimka dete Сигнал за изчезналото дете – Михаил Чиков, подали неговите близки в ранния следобед  на 26 август т.г. Според данните същия ден то и негово приятелче си играели в края на квартал „Едиверен“, където живеят - труднодостъпна местност, обрасла с гъста непроходима растителност в склона на планината, откъдето е изчезнало.Незабавно с телеграма на ГД „Национална полиция“ детето било обявено за издирване, стартирали и действията по неговото установяване, които продължават и в момента. В издирването са ангажирани полицаи, включително и полицейски кучета, пожарникари, горски работници, работещи в общинската администрация, доброволци от туристическото дружество, жители на квартала, но до момента момченцето не е открито. По случая е образувано досъдебно производство, действията се провеждат под наблюдението на Окръжната прокуратура в Пазарджик.Михаил Чиков е слабо дете, с къса кестенява коса, било е облечено със синя тениска, къси дънкови панталони и сини сандали.  Хората, които разполагат с допълнителна информация за момченцето, могат да сигнализират на тел.112 или в най-близкото поделение на МВР.", "date": "2018.09.12", "title": "Полицията издирва две-годишно момченце от Пещера"}
{"url": "http://www.cross.bg/godina-godini-sonda-1583648.html", "text": "/КРОСС/ След повече от 10 години учени от Европейската космическа агенция (ESA) са намерили на повърхността на Луната остатъците от разбилата се сонда Small Missions for Advanced Research in Technology-1 (SMART-1).Апаратът е намерен благодарение на снимки, получени миналата година от автоматичната междупланетна станция Lunar Reconnaissance Orbiter, съобщава Science Alert.Сондата SMART-1 е изведена принудително от орбита на 3 септември 2006 година и се разбива на лунната повърхност, оставяйки дупка с ширина четири и дължина 20 метра. Намерените парчета се намират на 34,262 градуса южна ширина и 46,193 градуса западна дължина.Орбиталната сонда SMART-1 е изведена в орбита през 2003 година и е първата подобна мисия на Европейската космическа агенция. Сондата е работила 3 години, а разбиването ѝ заснето от телескопа Canada-France-Hawaii Telescope на Хаваите.Въпреки това досега точното място на разбиване на апарата не е било установено.", "date": "2018.09.12", "title": "Намериха разбила се преди 12 години сонда на Луната"}
{"url": "http://www.cross.bg/bulgariya-kyba-greshkite-1583650.html", "text": "/КРОСС/ Не допускайте грешките, които България направи след промяната. Ние плащаме много висока цена за този път, който избрахме от 1990 година насам. Това каза лидерът на БСП - София Калоян Паргов на Негово превъзходителство Педро Пабло Сан Хорхе Родригес, посланик на Куба в България. Двамата присъстваха на тържествено събрание-концерт, посветено на Деня на свободата - 9-и септември в \"Красна поляна\". На събитието в читалище \"Кирил и Методий\", организирано от местния районен съвет на БСП, присъстваха председателят на групата за приятелство с Куба в Народното събрание Александър Паунов, който е първи секретар на Комунистическата партия на България и депутат от \"БСП за България\", както и народните представители Николай Цонков и Петър Витанов. Сред гостите беше и председателят на БАС Симеон Игнатов.\"Куба днес се променя съобразно изискванията на глобалния свят, но го прави без да отстъпва от онова, което Фидел Кастро завеща на народа си, каза Калоян Паргов. - Страната има нова конституция, прави икономически и административни промени, но не за сметка на идеите от революцията. Досега много пъти сме говорили с посланик Сан Хорхе по тези теми и ще си позволя да му дам един съвет: Не допускайте грешките, които България направи! Не поемайте по този път. Ние днес плащаме много висока цена за тези грешки. Изберете китайския модел. Той дава резултати. Китай е суперсила. Там има еднопартийна система, развита икономика и растеж, за който ние може само да мечтаем. Много бих искал отношенията между България и Куба да бъдат по-задълбочени. За съжаление, за тази цел не сме достатъчни само ние, социалистите. Много бих искал също така в тази нова икономическа зона, в която Куба предоставя възможност да се включат различни държави със своите икономики, да присъства отчетливо и България. Така, както години наред е присъствала. Всички помним как България помагаше на Куба преди 1989 година с експерти, опит и ноу-хау. Ако България наистина иска да се заяви на картата на света, Европа и ЕС не са достатъчни за това. България трябва да се обърне към такива забравени, поизоставени дестинации, в които все още я приемат с отворени обятия, въпреки грешките от последните 30 години. Имам предвид Куба, Виетнам, Китай, държавите от Латинска Америка. Но това е една по-различна политика от налаганата в момента в държавата ни. За тази по-различна политика БСП в момента пише визия. Срещаме се с хората, разговаряме, събираме мнения. Тази нова визия, с подкрепата и доверието на българския народ, имаме намерение да реализираме, след като спечелим следващите избори...\".", "date": "2018.09.12", "title": "Калоян Паргов към посланика на Куба: Не допускайте грешките, които България направи след 1990 година!"}
{"url": "http://www.cross.bg/ychilishtata-ycheben-merki-1583655.html", "text": "/КРОСС/ МВР въвежда извънредни мерки за сигурност за първия учебен ден на 17 септември.Униформени полицаи ще охраняват училищата, като ще има и много цивилни. От МВР коментираха ,че охраната в училищата е много затегната.Само миналата година на този ден са съставени над 7000 акта и фиша.", "date": "2018.09.12", "title": "МВР с извънредни мерки за сигурност на първия учебен ден"}
{"url": "http://www.cross.bg/suvet-otnovo-ostavki-1583656.html", "text": "/КРОСС/ Ден преди гласуването на трите министерски оставки заради трагедията край Своге, темата отново успя да скара управляващите.Оставките не бяха внесени в Народното събрание, въпреки решението на коалиционния съвет от понеделник.След скандалите проекторешението за промени в Министерския съвет беше внесено за гласуване, като то ще бъде втора точка от утрешното заседание.", "date": "2018.09.12", "title": "Министерските оставки отново изпокараха депутатите"}
{"url": "http://www.cross.bg/mirchev-nishto-zaplati-1583651.html", "text": "/КРОСС/ „Министерските оставки са нищо повече от гърмене на бушони, за да може министър-председателят да си спечели още малко политическо време на българската сцена. Ние сме искали оставките на редица министри. Държавните системи колабират. Виждаме какво се случва в здравеопазването, вътрешните работи и по темата за любимите пътища на г-н Борисов, но пътища- убийци. Държавата е неспособна да се справи.” Това заяви пред БНТ народният представител от ПГ на „БСП за България” Стоян Мирчев. Според него отговорността за тези проблеми я носи именно министър-председателят Бойко Борисов. „Той управлява тоталитарно. Показва, че решенията ги взима само той. Затова цялата отговорност и вина е само негова”, добави Мирчев. Народният представител беше категоричен, че управляващите много избирателно поемат отговорности. „В случая с катастрофата край Своге напускат трима министри, защото не могат да управляват ресорите, на които са назначени. От друга страна, министърът на правосъдието Цецка Цачева, при положение, че изгърмя Търговският регистър, че затворниците бягат от затворите, сякаш са на разходка – не подаде оставка. Министърът на земеделието Порожанов също не подаде оставка, при положение, че избиха здравите животни на хората. Тъй като напрежението от лятото стана много голямо, премиерът реши да изгори трима министри, при положение, че самите те казват, че нищо няма да се промени в политиката”, посочи Мирчев. По думите му, новите министри ще са новите бушони и нищо повече. Стоян Мирчев обясни, че депутатите от ПГ на „Коалиция за България” тръгват в страната, за да обсъдят с хората „Визия за България”, но пленарна зала няма да остане без тяхно присъствие. „По време на разглеждането на министерските оставки и на ветото на президента ние ще сме в пълен състав като парламентарна група в НС”, каза още той. По отношение на заявеното желание на управляващите да увеличат бюджетните заплати с 10% от следващата година, Мирчев го определи като ненавременно и в недостатъчен размер. „ Увеличението на бюджетни заплати не компенсира поскъпването на основните стоки. Очаква се драстично покачване на цената на природната газ, от там следва скок на тока и всички продукти. Не се говори нищо за пенсиите, а по-голямата част от населението живее на прага на бедността или под него. За тях нищо не се говори. Увеличението на бюджетните заплати няма да се пренесе автоматично и в частния сектор”, каза той. Мирчев поясни, че прокламираният растеж от управляващите е нереалистичен, защото преките чуждестранни инвестиции са ударили дъното и единственият инвеститор у нас са емигрантите.", "date": "2018.09.12", "title": "Стоян Мирчев: Министерските оставки са нищо повече от гърмене на бушони"}
{"url": "http://www.cross.bg/mate-lite-huawei-1583653.html", "text": "/КРОСС/ Ако търсите пример за начина, по който се развива Huawei като бранд и компания, трябва просто да погледнете към флагманската серия Mate. Още от основателя на династията, Huawei Mate 10, тя отразява отдадеността на Huawei към иновациите и преодоляването на всички предизвикателства. Този борбен дух я превърна в предпочитано устройство на бизнес клиентите по цял свят.  Успехът й е предопределен още от името й.Думата „mate” се отнася за онези специални приятели, които са до нас и ни подкрепят дори в най-тежките моменти. „Човекът е стадно животно“  е казал Аристотел.  Всеки човек, без значение от общественото си положение, има нужда от доверени партньори в живота. Иронията се състои в това, че колкото повече се изкачваме по социалната стълбица, толкова по-самотни ставаме и все повече оценяваме добрата компания – първо в лицето на хората около нас, но не на последно място и в лицето на високотехнологичното устройство, което ни свързва с тях. Устройствата от серията Mate са интелигентен и надежден партньор, който помага да се справим дори с най-натоварения график – а кой днес няма такъв? А успехът с графика оставя повече време за истинските ни приятели.                          За изминалата година, серията Mate се превърна в обект на възхищение за мнозина и пряка асоциация с бизнес елита. Това само по себе си е знак за успех, но носи и нотка на дистанцираност и недостъпност. Безспорен факт е, че смартфоните са се превърнали в отражение на статуса на своя притежател, но този факт има и сенчеста страна - много потребители просто решават, че все още не заслужават устройство от подобен клас. В основата на ценностната система на Huawei преди всичко стои грижата за потребителя. А сред всички потребители, амбициозните млади хора, които в момента пробиват в бизнеса и започват своите стръмни изкачвания по стълбицата на успеха, са тези, с мисълта за които е разработен новият Mate 20 lite. Той притежава всички ключови характеристики на серията Mate, изискан стил,  високопроизводителен хардуер и най-иновативните технологии в сегмента, и е идеален и достъпен избор за младите предприемачи по света. Като проекция на едновременно мощен и харизматичен лидер, Huawei Mate 20 Lite има иновативен 6,3 инчов FullView дисплей с двойно стъклено покритие, отразяващо светлината по начин, който видимо обогатява гамата от възпроизвеждани от него цветове.  Базиран е на нов модерен чипсет Kirin 710 и работи под новия EMUI 8.2 интерфейс  – печеливша комбинация и за най-натоварените дни. Традиционна сила за Huawei е фотографията и Mate 20 lite не прави изключение, като тук имаме система от 4 камери с изкуствен интелект, а защо това е важно в света на бизнеса ще разберем след малко. На подсъзнателно ниво хората винаги са били привлечени от симетрията. Това схващане е толкова дълбоко вкоренено в представата ни за красота, че дори поети като Уилям Блейк са посветили стихове на него. Творци от всевъзможни култури са създавали поеми и стихове, чиито думи се римуват и образуват ясно изразена симетрична вербална структура. Симетрията може да бъде забелязана както в природата, така и в човешкото изкуство – тя е естествена, хармонична и балансирана. През последните години все повече производители се отказват от асиметричните дизайни и Huawei Mate 20 lite е потвърждение на тази тенденция. Той е двустранно симетричен с извит стъклен корпус и блестящи ръбове – нещо, с което лесно ще изпъкне на фона на останалите бизнес смартфони. Симетрията обаче не изчерпва печелившите карти в дизайна. Технологичният напредък на компанията е позволил той да има по-голям 6.3 инчов дисплей, както и подобрени с 4% пропорции в съотношението „дисплей-корпус“. Реално, по отношение на размера Mate 20 Lite е идентичен с предшествениците си, но рамките на дисплея са по-малки – горните са намалени с 67%, а долните – с 40%. По отношение на цветовете – бизнес не означава нито непременно черен, нито скучен. Huawei Mate 20 Lite е наличен в три цвята – черен, сапфирено син и платинено златен.Докато сме на темата за красотата, трябва да отбележим, че тя си остава доста субективно понятие. Стандартите за красота се базират на множество фактори, сред които култура, мисли, модни течения и дори лицева структура. Имайки това предвид, Huawei Mate 20 Lite е проектиран да разбира различията в критериите за красота на различните хора по света, за да може да им предостави най-добрите средства за изразяване на техните представи. За какво става дума - той автоматично разпознава пола и типа кожа на потребителя и моментално предлага възможно най-добрите филтри за селфи. Прецизният алгоритъм позволява на лицевите черти и цветът на кожата да изглеждат ярки и изчистени дори при снимки на слабо осветление. Това обаче далеч не е всичко. Младите бизнесмени са във фаза от живота си, когато повече от всякога е важно как изглеждат. За бизнеса и социалния им живот е важно всяка снимка, била тя за корица на списание, или за пост във Facebook, да пресъздава естественото им излъчване и характерната им идентичност. Подходящо уловените черти на лицето издават много за характера, а лицата ни са навсякъде в социалните мрежи – имиджът ни до голяма степен се гради от тях. На този фон решението на Huawei да заложи на по-мощна предна – селфи камера, и да внедри в този компактен продукт цели 5 типа осветление, познати от студийната фотография, показва истинско слушане и разбиране на нуждите на клиента. Мъжкото и женското лице имат своите физически специфики, а над тях са насложени и културните ни възприятия за красота. Mate 20 lite е експерт в 3D моделирането на лицето, при което разпознава и анализира неговите 5 основни зони и определя кои от тях е най-подходящо да се подчертаят. Благодарение на специални ефекти с блендата, камерата емулира 5-те основни типа професионално студийно осветление. Ето малко детайли кое от тях къде намира най-голямо приложение: осветлението Rembrandt, чието име идва от известната картина „Портретът на един човек“ на холандския художник, е най-класическият метод за осветление в мъжката портретна фотография. При него трябва да се създаде основен източник на осветяване от едната страна на лицето като се използва взаимодействието между светлина и сянка за създаването на триъгълна форма на осветяване, падаща под очите на фотографския обект. Целта на този тип осветление е светлината да падне директно и над центъра на лицето на обекта. Светлината пада под 45 градуса от върха до долната част на лицето, образувайки сянка под носната област, наподобяваща формата на пеперуда. Пеперудният тип осветление създава слаба сянка под носа, по продължение на гънките около устата и очите, както и на двете бузи. Този тип е идеален за женската портретна фотография, защото прави лицето на обекта по-слабо, с подчертани скули, като като добавя дълбочина в кадъраТоподчертава атмосферата на драматична сцена или представление, където цветовете са по-живи и ъглите на осветление са много различни от нормалната фотография. При сценичното осветление, очертанията на лицето на обекта са отделени от фона, за да се създаде усещането за едно композитно наслояване с различен тип оразмереност. Туклицето на обекта се разделя на две половини, като едната е в сянка, а другата е осветена. То създава драматичен ефект и е особено подходящо за портрети на артистични натури като актьори и музиканти. Класикатасъздава черно-бял ефект, който подчертава детайлите на лицето, което води до по-изчистена, абстрактна и по-емоционално въздействаща снимкаПерфекционизмът е двустранна монета във всички области, включително и в портретите. За да не ставаме подвластни на обратната й страна, на помощ винаги идва чувството за хумор. Снабденият с изкуствен интелект HUAWEI Mate 20 lite предлага и възможности за заснемане на „смешни“ селфита: той може да запамети различни изражения на лицето и да създаде персонализиран  3D Qmoji пакет от GIF или видео формати, които лесно могат да се споделят с приятели в социалните мрежи.Освен портретите и автопортретите, за младите хора в днешно време се е превърнало едва ли не в рефлекс да споделят в социалните мрежи всичко, което ги вълнува, а снимките и видеоклиповете стават все по-разпространена форма на общуване. Безспорно, най-удобният инструмент за това са смартфоните. Някои хора вече наричат камерите на смартфоните „очите, през които наблюдаваме света“. Употребата на предната камера на смартфоните се е превърнала в съвсем нормално явление.Тъй като е напълно в крак с тази тенденция, Huawei са поставили общо 4 камери с изкуствен интелект в Mate 20 lite – две предни и две задни. Понятието „изображение с висока резолюция“ променя значението си с течение на времето. Когато се появяват първите дигитални камери, филмовите все още са най-разпространените средства за снимки. Резолюцията на дигиталните камери не се е считала за висока докато не достига 24 MP. Сега имаме 24MP предна камера в Mate 20 lite плюс втора предна камера с резолюция 2 MP, чиято цел е да улавя дълбочината на изображението и да постига по-добър, хардуерно заснет боке ефект. Изкуственият интелект от своя страна разпознава над 200 вида пейзажи от 8 категории - Blue Sky, Beach, Plant, Night, Stage, Flower, Room и Snow, и автоматично избира най-подходящите за снимката настройки. Всъщност интелигентната AI система на HUAWEI Mate 20 Lite е обучена с над 100 милиона изображения и може да разпознае над 500 сценария в 22 категории, включително Портрет, Синьо небе, Сняг, Старинни сгради, Фойерверки, Куче, Котка, Растения, Храна, Кола и Нощ.Mate 20 lite е в унисон и с едно от най-характерните постижения на Huawei през тази година – снимките при слаба осветеност и HDR режима. Налична е функция HDR Preview, благодарение на която дори в мрака снимате точно това, което виждате на екрана. И като истински партньор, този Mate предлага допълнителна помощ на собственика си. Например да отдели обекта от фона и да замени фона със снимка по желание от фотогалерията или намерена онлайн. Така за секунди можете да се окажете на стадион или в международна космическа станция. Ако решите да сте реалисти, на помощ идва функцията AI Assisted Composition, която ви предлага гаидлайни за професионално кадриране в реално време – линия на хоризонта, отстояние от рамката при разпознаване на повече от 5 лица в кадър и т. н. И накрая идва и Super Slow motion режима с 480fps, с който можете да разтегнете до 16 пъти ключовите моменти на успеха - завъртане на топката при бекхенд удар, замах на удар в голфа или изстрелването на триточкова топка на баскетболното игрище.За да правиш успешен бизнес, ти трябва добра организация във всички сфери на живота. Дори във фото галерията, която в Mate 20 lite заслужено се нарича Постиженията на изкуствения интелект правят търсенето на снимки по-лесно и по-бързо. Галерията може автоматично да идентифицира различни теми, сред които рождени дни, партита, дипломирания, нощен живот, спорт, сватби и пътешествия, и да сортира снимките ви в тях. Според съдържанието им, снимките ви могат да бъдат разделени в 15 по-големи категории и 100 по-тясно дефинирани жанрове, като храна, документи, аксесоари, спорт, животни и т. н., и така много по-лесно ще откривате спомена, който търсите. Галерията на HUAWEI Mate 20 lite поддържа също и гласово търсене и дори скрийншотовете могат да бъдат идентифицирани по ключови думи.Многобизнесмени на всякаква възраст всъщност са запалени геймъри и обяснението за това е много просто – състезанието, стратегията, предизвикателствата и рекордите са в кръвта им. На практика те никога не спират да играят, само сменят терена. Затова един смартфон не би могъл да е в полза на бизнеса, ако не е и отлична платформа за гейминг. HUAWEI Mate 20 lite е точно такава платформа, в която хардуерът и софтуерът са перфектно интегрирани за постигане на нужната висока производителност. Тя е базирана на четириядрения чипсет от ново поколение Kirin 710, собствено производство и първият за  Huawei по 12-нанометров процес, с обновен  ISP за ускорено обработване на изображения. В термините на цифри и постижения, A73 ядрото в Kirin 710 е със 75% по-мощно от A53 в Kirin 653, а в термините на производителността на графичния изчислителен блок – GPU, Kirin 710 се представя 2,3 пъти по-добре от Kirin 659. Откъм хардуер, мощната платформа се допълва от 4GB RAM памет и 3.750mAh батерия. Тя се управлява от EMUI 8.2, а в допълнение, HUAWEI Mate 20 lite предлага и специален AI Game Suite. Той автоматично идентифицира игрови приложения и алокира необходимите системни ресурси, за да осигури гладко изпълнение на натоварващите гейминг задачи.  Режимът \"Непрекъснати игри\" скрива всички известия, без най-важните (повиквания, аларми и предупреждения за ниска батерия). В случай на прекъсване в мрежата по време на критични моменти в играта, HUAWEI Mate 20 lite също така поддържа бърз преход между Wi-Fi и 4G връзка, за да се осигури безпроблемно преживяване, когато се играе в мрежа.Знаете колко е досадно, тичайки от среща в среща, използвайки антракта за някой и друг телефонен разговор, линията да прекъсне, защото сте влезли в асансьор. Тук на помощ съшо идва форма на изкуствен интелект, която се грижи да компенсира проблемите с връзката, както и да ви осигури по-качествен звук в щумна среда. След излизане от асансьора 4G връзката веднага се възстановява, без да причинява забавяне на потока от работна информация.  А в шумна среда, HUAWEI Mate 20 lite използа изкуствен интелект за подтискане на фоновия шум, като тихият шепот се усилва, а шумният фон се изчиства. Така всеки разговор и всяка връзка са с най-високо качество. ", "date": "2018.09.12", "title": "Huawei Mate 20 Lite – партньор и портрет на съвременния млад бизнесмен"}
{"url": "http://www.cross.bg/po-visoka-pazardzhik-dnes-1583641.html", "text": "/КРОСС/ Цената на хляба в Пазарджик от днес е по-висока с 20 ст.Това е второ увеличение за последните три месеца. Така цената на един хляб става лев, а в малките населени места достига и до лев и 10 стотинки.Производителите обясняват промяната със скока на цените на горивата. Според зърнопроизводители от региона, поскъпването не е свързано с дейността им, тъй като в изкупната цена на зърното няма съществени промени.", "date": "2018.09.12", "title": "От днес цената на хляба в Пазарджик е по-висока"}
{"url": "http://www.cross.bg/predstavitel-myastoto-bulgariya-1583638.html", "text": "/КРОСС/ Народният представител от 23-и МИР – София Христо Проданов е новият зам.-председател на ПГ на „БСП  за България“. Той става част от ръководството на мястото на Жельо Бойчев. Промяната бе направена на заседание на групата, по предложение на ръководството и гласувана единодушно. Парламентарната група има и нов секретар. На мястото на народния представител от Пловдив и зам.-председател на комисията по бюджет и финанси Георги Търновалийски, за секретар бе избрана народният представител Ирена Анастасова от София.На мястото на напусналия ПГ на „БСП за България“ Спас Панчев, в Делегацията на парламентарната асамблея на  НАТО бе избран народният представител  Петър Витанов. За заместващ член в Парламентарната делегация в Парламентарната асамблея на съвета на Европа на мястото на Петър Витанов, бе избран Явор Божанков.", "date": "2018.09.12", "title": " Христо Проданов е новият зам.-председател на ПГ на „БСП за България“"}
{"url": "http://www.cross.bg/zaradi-ostavka-monton-1583636.html", "text": "/КРОСС/ Испански министър подаде оставка заради скандал с дипломата й. Шефът на здравното ведомство в страната - Кармен Монтон , се оттегли от поста си, след като в някои медии изтече информация, че е взела магистърската си степен без да посещава лекции, съобщава 24Horas.Появигха се съмнения и за това, че дипломната й работа била плод на плагиатство. Монтон отрича обвиненията.Това е втората оставка в испанското правителство, съставено от социалиста Педро Санчес само преди четири месеца. Седмица след като застана на поста, заради обвинения за укриване на данъци, мястото си освободи и министърът на културата.", "date": "2018.09.12", "title": "Здравният министър на Испания подаде оставка заради скандал с диплома"}
{"url": "http://www.cross.bg/detzata-nasilie-detza-1583637.html", "text": "/КРОСС/ Близо 700 сигнала за насилие над деца в семейството са получени през миналата година на Националната телефонна линия за деца. Изследвания на експерти показват, че последиците от насилието са много сериозни и влияят негативно на развитието на децата., коментира в ефира на \"Здравей, България\" представителят от Национална мрежа за децата Дани Колева. Според нея част от децата, станали жертви на насилие, са склонни към употреба на наркотици, самоубийства и изпадане в депресия.Според психолога Младен Вадимиров агресията не регулира взаимоотношенията между родителите и детето.„”, допълни психологът.Актьорът Ивайло Захариев пък сподели, че трябва да обясним на децата да не отвръщат на агресията с агресия, било то в училище, или на площадката и вместо това - да потърсят помощ от възрастен.", "date": "2018.09.12", "title": "700 сигнала за насилие над деца подадени през 2017 г."}
{"url": "http://www.cross.bg/nekov-bulgariya-momchil-1583639.html", "text": "/КРОСС/ „С днешното гласуване в Европейския парламент Европейският корпус за солидарност е вече факт. Радвам се, че успяхме да се преборим на европейско ниво тази програма да разполага със собствено финансиране, без да се засягат средствата за други младежки програми като Еразъм +. Това заяви евродепутатът от Групата на Прогресивния алианс на социалистите и демократите в ЕП Момчил Неков при гласуване на пленарната сесия в Страсбург на Европейския корпус за солидарност.„Тази нова програма ще отвори нови възможности за младите хора в ЕС и България да се включат в доброволчески дейности и да се чувстват социално полезни.“, заяви Неков.„Регламентирането на доброволчеството е важна част от политиките насочени към младите хора в Европейския съюз.За съжаление, регламентиране на доброволчеството в моята страна - България, няма, така българските младежи пропускат големи възможности, от които биха могли да се възползват, и това трябва да се промени“,  подчерта евродепутатът.„Европейският корпус за солидарност е с изключително важна роля в развитието на младите граждани на ЕС, да учат, да се развиват, да опитват нови професии. И не на последно място доброволческата дейност има голям ефект и в икономически аспект в страните, в които е регламентирана.\", каза още Момчил Неков.Доброволчество е една от темите по които работи Момчил Неков не само в Европйския парламент", "date": "2018.09.12", "title": "Момчил Неков: Европейският корпус за солидарност е вече факт, но в България доброволчеството не е регламентирано"}
{"url": "http://www.cross.bg/otkriha-oshte-hil-leva-na-arabadzhievi-v-byrgas-1583640.html", "text": "/КРОСС/ Разследващите, които работят по случая с фамилията Арабаджиеви, продължават да откриват пари в брой – при акция в Бургас са намерени 500 хил. лева, съобщава bTV.При акцията има и задържани лица, като те са арестувани за 24 часа, но не е ясно дали ще бъдат обвинени.Ветко и Маринела Арабаджиеви се издирват от началото на септември с европейска заповед за арест, а при обиски в техни имоти спецпрокуратурата намери 10 млн. лв.Вчера съдът отмени гаранцията от 20 хил. лв. на сина им Вълчо Арабаджиев и го върна в ареста. ", "date": "2018.09.12", "title": "Откриха още 500 хил. лева на Арабаджиеви в Бургас"}
{"url": "http://www.cross.bg/dulbochina-registrirano-rihter-1583643.html", "text": "/КРОСС/ Земетресение с магнитуд от 5,2 по скалата на Рихтер бе регистрирано в Турция в сряда сутрин, съобщава Европейския сеизмологичен център.Епицентърът на труса бил на 103 км южно от Анталия и на 89 км източно от Финике, на дълбочина 60 км. Земетресението е регистрирано в 9.21 ч. местно време.Към момента няма данни за пострадали или нанесени сериозни материални щети.Във вторник районът бе разтърсена от трус със сила 4,8. Той бе регистриран край град Дьошемеалтъ, на дълбочина около 47 км под земната повърхност.", "date": "2018.09.12", "title": "5,2 по Рихтер разлюля Анталия"}
{"url": "http://www.cross.bg/hamid-lozan-panov-1583644.html", "text": "/КРОСС/ Парламентът отложи разглеждането на докладите за прилагането на закона и за дейността на съдилищата през 2016 г. и 2017 г., предаде БГНЕС.Искането за това дойде от народния представител от ДПС Хамид Хамид, а причина за настояването стана отсъствието на председателя на Върховния касационен съд Лозан Панов.„Този човек трябва да е тук днес, за да отговаря на въпроси и да докладва дейността на съдилащата“, аргументира се Хамид от парламентарната трибуна, който определи отсъствието на магистрата като неуважение.Предложението бе подкрепено от 120 народни представители и точката бе отложена до явяването на председателя на ВКС Лозан Панов в пленарна зала.", "date": "2018.09.12", "title": "Викат Лозан Панов в парламента"}
{"url": "http://www.cross.bg/blagoevgrad-zhiteli-narodnite-1583645.html", "text": "/КРОСС/ БСП продължава разговорите по „Визия за България” с хората от област Благоевград. В четвъртък, 13 септември, социалистите ще се срещнат с жители на общините Благоевград, Симитли, Струмяни, Кресна, Сандански, Петрич и Якоруда. Народните представители Надя Клисурска, Петър Кънев, Ирена Анастасова, Николай Бошкилов и Иван Ченчев ще се срещнат с жители на Благоевград в конферентната зала на хотел Кристо от 18.00 ч. В читалище „Климент Охридски” в Симитли, също от 18.00 ч, народните представители Станислав Владимиров, Любомир Бонев и Милко Недялков ще дискутират с жителите на населените места важни за общината теми и приоритетите на „Визия за България”.Народните представители Атанас Костадинов,Чавдар Велинов и Даниел Йорданов ще разговарят с жители на община Струмяни. Срещата ще започне в 18.00 ч, в клуба на БСП в с. Микрево. В 19.00ч, в залата на Общински съвет – Кресна, народните представители Елена Йончева, Валентин Ламбев и Кристиан Вигенин ще разговарят за приоритетите на Визията с жители на общината.В 18.00ч, в четвъртък, в конферентната зала на хотел Св. Никола в Сандански  народните представители Румен Гечев, Никола Динков и Лало Кирилов ще разговарят с жителите на населените места в общината. Народните представители  Крум Зарков, Георги Йорданов, Николай Цонков и Веска Ненчева ще  разяснят приоритетите на „Визия за България” пред жителите на Петрич в залата на общината от 18.00 ч. Приоритетите, заложени във Визията, свързани с демографията и инфраструктурата с жителите на община Якоруда ще разискват народните представители  Александър Симов, Явор Божанков, Христо Проданов и Илиян Тимчев. Срещата ще се проведе в градината на ресторант Балкана в 18.00 ч.", "date": "2018.09.12", "title": "БСП продължава разговорите по „Визия за България” с хората от област Благоевград  "}
{"url": "http://www.cross.bg/naiit-serina-predizvika-1583642.html", "text": "/КРОСС/ Карикатурист от Австралия предизвика нов скандал около Серина Уилямс. Повод за рисунката е поведението на тъмнокожата американка по време на финала на US Open, пише \"24 часа\".За вестник \"Хералд сън\" Марк Найт показа тенисистката с огромни устни и как скача върху счупената си ракета, а на корта има изплют биберон.\"Не можеш ли просто да я оставиш да спечели?\", пита съдията на стола Наоми Осака на същата карикатура.Найт е известен със своите провокативни идеи. Решението му да реагира на най-голямото недоразумение в спорта за последните дни предизвика атака от член на Конгреса на САЩ, а коментарите в Туитър са повече от 22 000.Сред писалите в социалната мрежа е и Джоан Роулинг, автор на изключително популярната по цял свят поредица за Хари Потър.\"Браво за това, че принизихте и унижихте една от най-големите живи спортистки с расистки и сексистки коментири и за това, че превърнахте друга голяма спортистка до обикновен аксесоар без лице\", е мнението на възмутената Роулинг.Вестник \"Вашингтон пост\" пък написа: \"Това е расистка рисунка. Найт показва черти на лицето, които напомнят за карикатурите против човешката природа от времето на законите, които наложиха расовата дискриминация в САЩ през XIX и XX век.\"Найт не закъсня с отговора си и обясни, че преди е рисувал не особено хвалебствена карикатура на Ник Кирьос в момент, когато показва лошия си характер на корта.\"Не смесвайте двата случая, всичко е въпрос на поведение\", написа карикатуристът.\r\nОт \"Хералд сън\" също защитиха своя автор.\"Критиките срещу рисунката показват, че светът е станал прекалено коректен политически и не разбира нищо от ролята на карикатурите във вестниците и от сатира. Трябва винаги да разобличаваме лошото поведение във всеки вид спорт\", е коментарът на Майкъл Милър, изпълнителен директор на пресгрупата, която издава вестника.В социалните мрежи имаше и реакции, че Серина не може да си позволява всичко само защото се е завърнала на корта след раждането.", "date": "2018.09.12", "title": "Карикатура на Серина Уилямс предизвика расистки скандал"}
{"url": "http://www.cross.bg/osigyritelen-stranata-dohod-1583634.html", "text": "/КРОСС/ Националният осигурителен институт обявява, че размерът на средния осигурителен доход за страната за месец юли 2018 г. е 878,70 лв. Средномесечният осигурителен доход за страната за периода от 01.08.2017 г. до 31.07.2018 г. е 861,52 лв.Определеният средномесечен осигурителен доход за страната за посочения период служи при изчисляване размерите на новоотпуснатите пенсии през месец август 2018 г., съгласно чл. 70, ал. 2 от Кодекса за социално осигуряване.", "date": "2018.09.12", "title": "НОИ: Средният осигурителен доход за страната за юли 2018 г. е 878,70 лева"}
{"url": "http://www.cross.bg/elhovo-osem-vuzrasten-1583635.html", "text": "/КРОСС/ Нова \"ало\" измама. Мошеник приложи кървав сценарий и успя да измъкне 27 хиляди лева от възрастен мъж в Елхово.Измамникъ се представил за служител на Криминална полиция и обяснил, че октоло дома на пенсионера се навъртат престъпници, които отрязали пръстите на жена. Мнимият полицай приканил жертвата да завърже парите в торба, да я закачи на портата си и така да привлече измамниците.Мъжът вече е задържан и му е повдигнато обвинение. Той признал, че е участвал и в други осем телефонни измами, извършени на територията на Община Елхово в периода от април до септември. Това съобщи за \"Здравей, България\" говорителят на Апелативната прокуратура в Бургас Йовита Григорова.Полицията работи и по версията, че задържаният има и съучастници по случая с измамения пенсионер.Григорова обясни, че наказанието за това умишлено престъпление е от една до осем години лишаване от свобода.", "date": "2018.09.12", "title": "Ало мошеник заплаши възрастен мъж с кървав сценарий "}
{"url": "http://www.cross.bg/lecheva-bulgariya-vesela-1583627.html", "text": "/КРОСС/ „Десет години един човек управлява страната между две карета карти и един мач. Всеки ден избухват мините на това управление. Лакърдиите му омръзнаха на хората. Няма как да принизиш и профанизираш разговора за бъдещето на страната.” Това заяви пред БТВ зам.-председателят на ПГ на „БСП за България” Весела Лечева, помолена да коментира думите на Бойко Борисов, че БСП са били на СПА в Банско по време на обсъждането на „Визия за България”. „Спекулациите на ГЕРБ са начин и стил на управление.  Те се опитват да профанизират и неглижират всяко положително действие. Затова и парламентът е на критичното ниво на доверие”, коментира тя. Според нея всички в страната са наясно, че трябва да има промяна на модела на управлението. „Тези училища и тротоари, които Борисов открива, са построени с парите на всички български граждани. Хората заслужават по-добро качество на живот и възнаграждение за труда си”, категорична бе Лечева.„Управляващите претендираха за един много прецизен антикорупционен орган и законодателство. Ние имахме притеснения, че той няма да свърши своята работа, тъй като е положен на грешна основа. Ще видим, дали ще заработят тези механизмите, които да защитават финансовите ресурси и механизмите на тяхното разходване”, отговори Лечева на въпрос, дали бизнесмени финансират работата на политическите партии. Според нея БСП е била винаги открита- как се финансира нейната дейност. Тя обърна внимание, че контролиращата администрация на разходването на обществения ресурс се раздува все повече и повече, а резултат няма, като припомни, че през август сме били свидетели на пътни инциденти, резултат от лошо изградена инфраструктура, но за която е платена огромна сума пари. „Ние искаме да сменим модела, който докара България в челните класации по корупция и на последни места по доходи”, добави зам.-председателят на ПГ на „БСП за България”.Весела Лечева каза, че ПГ на „БСП за България” ще гласува против назначението на новите министри, защото нищо от това, което до този момент се е предлагало като политика няма да се промени. „Няма заявки за промяна на политиката нито в Министерството на регионалното развитие, но най-вече в Министерството на вътрешните работи”, посочи още тя. Лечева поясни на водещия, че КС вече се е произнесъл, че оставки на министри не се гласуват.", "date": "2018.09.12", "title": "Весела Лечева: Всеки ден избухват мините на това управление"}
{"url": "http://www.cross.bg/spas-prosto-zaek-1583629.html", "text": "/КРОСС/ Най-киселият заек в историята оживява на хартия. На 14 септември очаквайте славното приключение на Просто Спас - комиксовия герой на Стен Дамянов, който завладя социалните мрежи. Без значение дали се бори с билетчетата в градския транспорт, преспите по тротоарите, неспирния дъжд или с прищявките на дъщеря си, Спас е винаги готов да помогне на приятел. Дори и това да му коства връщане в родното село, където е вършил безброй пакости.Спас и неговият благ кум Страхил се отправят на приключение със стария си другар Бори. С Бори на тяхна страна идват и неговият Бог, Националната лотария и четирилистните детелини. Сигурно е само едно: след цветния сблъсък с \"Просто Спас\" няма да може да спрете да се смеете. На 16 септември от 13.30 ч. по време на Aniventure Comic Con 2018 г. в зала 1 на \"Интер експо център\" отговорникът за това крещящо създание с дълги уши - Стен Дамянов - ще представи книжното издание, а негов партньор ще бъде Делян Момчилов - създателят на мащабния им съвместен проект \"Българите: забравените постижения\".", "date": "2018.09.12", "title": "\"Просто Спас\" - най-киселият заек оживява и на хартия"}
{"url": "http://www.cross.bg/ypravlyavashtite-kabineta-mediana-1583626.html", "text": "/КРОСС/ Събитията от миналия месец, през който беше обявен фалитът на застрахователното дружество \"Олимпик\" и се случи тежката катастрофа край Своге,сериозно са навредили на авторитета на управляващите. Това е основният извод от изследване на социологическата агенция \"Медиана\", проведено сред 1006 човека в началото на този месец.                        Според резултатите най-сериозен е спадът - с 6%, на рейтинга на премиера Бойко Борисов, а през последните 3 месеца с 10% са намалели хората, които смятат, че кабинета трябва да изпълни целия си мандат.                       Спада и общата оценка на работата на кабинета („Среден“ – 3.29).                                Над половината от анкетираните заявяват, че е възможно да подкрепят засега хипотетични нови политически сили, свързани с президента Румен Радев и телевизионния водещ Слави Трифонов.  ", "date": "2018.09.12", "title": "Проучване на \"Медиана\": Доверието към управляващите намалява драстично"}
{"url": "http://www.cross.bg/plovdiv-oktomvri-ansamblite-1583631.html", "text": "/КРОСС/ Трите най-големи професионални ансамбли у нас, емблеми в музикалното и танцовото ни изкуство – ансамбъл „Филип Кутев“, „Тракия“ и „Пирин“ ще гостуват във ВАРНА и ПЛОВДИВ с “НОЩ НА АНСАМБЛИТЕ 3”. Повече от 150 танцьори, музиканти и певици ще разлюлеят Дворец на Културата и спорта във ВАРНА на 6 ОКТОМВРИ от 19.30 ч. и зала С.И.Л.А. в ПЛОВДИВ на 7 ОКТОМВРИ, пак от 19.30 ч. С изключително богата, разнообразна и пъстра фолклорна програма съставите ще премерят сили на една сцена, редувайки изпълненията си.                     За финал - всички заедно ще се хванат на шопско хоро. Очаква се фолклорният празник да продължи повече от два часа, а на сцената ще се сменят костюми и изпълнения от различните фолклорни области на България. По всичко личи, че предстои най-ритмичната и  вълнуваща нощ за ценителите на българският фолклор. “НОЩ НА АНСАМБЛИТЕ 3” бе представена в София през май тази година с огромен успех и напълно разпродадена зала седмица преди датата.                     Билетите за НОЩ НА АНСАМБЛИТЕ 3 във ВАРНА на 6 ОКТОМВРИ и в ПЛОВДИВ на 7 ОКТОМВРИ се продават с пълна сила. Цената им е от 15 до 35 лв. (според мястото в залата). Можете да ги намерите он лайн в системата на , в книжарници Booktrading, бензиностанции ОМВ и   Office1Storestore в цялата страна. Още места, на които могат да се закупят::Билетна каса на Дом на Културата и спорта - Варна от .Присъединете се към събитието във фейсбук - .Билетна каса те: от .Събитието във фейсбук е ", "date": "2018.09.12", "title": "“НОЩ НА АНСАМБЛИТЕ 3” ще разлюлее Варна на 6 октомври и Пловдив на 7 октомври!"}
{"url": "http://www.cross.bg/goriva-protzenta-pokolenie-1583676.html", "text": "/КРОСС/ Народното събрание задължи бензиностанциите да добавят биодобавка в горивата за транспорт. Това предвиждат приетите на първо четене промени в Закона за енергията от  възобновяемите източници. Предвижда се от първи септември биодобавката да бъде увеличена с 1% биогориво от т.нар. \"второ поколение\".Промените предвиждат биодизелът в конвенционалните горива да е шест процента, като задължително един процент трябва да бъде според новото изискване, а в бензиновите горива биоетанолът трябва да се увеличи от седем на осем процента. Такова изискване се въвежда и за крайните разпространители на горива, а не само за лицата, които пускат на пазара течни горива от нефтен произход в транспорта. Измененията са в изпълнение на европейска директива, целяща намаляване на вредните емисии газове в страните членки. Според становище на Българската петролна и газова асоциация обаче страната ни не е готова за подобна стъпка и предлага от първи септември да се започне с 0,25 процента биодизел ново поколение и процентът да се увеличава плавно, а аргументът е, че все още няма ясна система за контрол над сертификатите на биогоривата от второ поколение.В позиция на енергийното министерство се посочва, че е възможно преосмисляне на срока за въвеждане на новите изисквания, но не и да се променя процента на биодизела.Със заключителните разпоредби в законопроекта се правят и промени в закона за енергетиката, с които се предвижда да не се заплаща компонента \"зелена енергия\" от крайните клиенти на енергия от възобновяеми източници, произведени в други държави членки, но потребени в страната.", "date": "2018.09.12", "title": "Биодобавката става задължителна в горивата за транспорт"}
{"url": "http://www.cross.bg/novitza-tonchev-surbiya-1583630.html", "text": "/КРОСС/ Лидерът на столичните социалисти и член на ИБ на БСП Калоян Паргов се срещна със заместник-председателя на Социалистическата партия на Сърбия Новица Тончев. Срещата се проведе в Градския съвет на БСП – София. Двамата обсъдиха задълбочаването на отношенията и развитието на сътрудничеството между двете партии на централно и местно ниво. Те коментираха и възможността за партньорство и обмяна на добри практики в местното самоуправление. По време на срещата Калоян Паргов и Новица Тончев разговаряха и за европейската перспектива на Сърбия и подкрепата на България и БСП за нея.  ", "date": "2018.09.12", "title": "Калоян Паргов се срещна със заместник-председателя на Социалистическата партия на Сърбия Новица Тончев"}
{"url": "http://www.cross.bg/ikonomika-rysiya-pytin-1583628.html", "text": "/КРОСС/Руският президент Владимир Путин се изказа против протекционизма, санкциите и политическото пристрастие в световната търговия, в рамките на речта си на пленарното заседание на Източния икономически форум (ИИФ), който се провежда във Владивосток, предава ТАСС, цитиран от Фокус.„Светът и глобалната икономика днес все по-често се сблъскват с нови форми на протекционзъм и с различен вид бариери, които в последно време се изостриха рязко и растат безконтролно. Базовите принципи на търговията, конкуренцията, икономическата взаимноизгодност девалвират и, за съжаление, се рушат и стават заложници на идеологически подходи и краткосрочни политически цели“, констатира руският държавен глава.„Гледаме на това, като на сериозно предизвикателство пред цялата световна икономика и особено за динамичното развитие на Азиатскотихоокеанския регион и неговото лидерство“, подчерта Путин. Той е убеден: „Че нашият регион може и в бъдеще да постига високи темпове на ръст и да остане ключов участник в световната икономика. Той трябва да запази духа на икономическа свобода и да бъде пространство на делова инициатива, без санкции, забрани и политически пристрастия“.Руският лидер отбеляза, че, „включвайки чуждестранни партньори в съвместните проекти в Далечния Изток, Русия действа на основата на прагматизма, рационалното мислене и взаимната изгода и иска честна конкуренция на инвеститорите да нарасне и те да имат възможност да реализират своите проекти в Далечния Изток на Русия, да побеждават най-добрите делови предложения, които ще донесат голяма печалба, което е и основната цел на всеки бизнес“.Той напомни, че в този регион „вече работят компании от Казахстан, Индия, Виетнам, Австралия, Нова Зеландия и много други страни – много различни по своите интереси, традиции, култура, политическо устройство, международни задължения и приоритети“. „За всички – искам да подчертая това, именно за всички предприемачи – ние създаваме равни условия за успешна и ефективна работа“, увери президентът на Русия.", "date": "2018.09.12", "title": " Путин се изказа против протекционизма, санкциите и политическото пристрастие в световната търговия"}
{"url": "http://www.cross.bg/opasen-putya-remont-1583632.html", "text": "/КРОСС/ Хората от старозагорското село Маца излязоха на протест срещу лошото състояние на пътя и искат ремонт. Пътят е опасен и не е ремонтиран от десетилетия.„Пътят е в това състояние от 2008 година, когато е фрезован и подготвен за ремонт. Свалени са предпадните мантинели, а хората са принудени да минават по няколко пъти на ден по този път\", каза кметът на община Раднево.„Този път е опасен, особено кокаго се влошат метеорологичните условия. При дъжд и сняг става трудно проходим, събира се вода”, обясни още той.От АПИ се отговорили, че участъкът от пътя ще бъде ремонтирану когато има пари. Участъкът е граничен между две области – Ямбол и Стара Загора. Протестът продължава и утре.", "date": "2018.09.12", "title": "Протест срещу опасен път в старозагорско село"}
{"url": "http://www.cross.bg/vratza-bozhinov-botev-1583633.html", "text": "/КРОСС/ Кариерата на бившия национал Валери Божинов продължава във Враца. Всеки момент той ще подпише договор с новака в Първа лига - \"Ботев\" Враца. \"Избрах \"Ботев\" Враца заради господин Каменов и моя втори баща Сашо Ангелов. Враца има един хубав проект и се надявам моето идване тук да помогне на отбора. В бившия ми клуб \"Риека\" не играех, а исках да играя и да се чувствам отново футболист. За мен това беше важно - да усетя отново тръпката на терена.Тук ще имам тази възможност, надявам се още в петък да се приберем с трите точки от София. Няма да бъде лесен мач с \"Витоша\" Бистрица, но мисля, че отборът има потенциал до зимата да събере максимален брой точки. Няма да бъде лесно, но ще направим всичко от себе си, за да победим.\", каза Божинов пред bTV.\"Тук съм, за да дам максимума от себе си и да помогна на отбора\", добави бившият нападател на \"Ювентус\" и \"Манчестър Сити\".", "date": "2018.09.12", "title": "Божинов: Избрах \"Ботев\" Враца заради кмета и втория ми баща"}
{"url": "http://www.cross.bg/redford-film-sbogom-1583622.html", "text": "/КРОСС/ Робърт Редфорд се сбогува с 50-годишната си актьорска кариера, представяйки филма си \"Старецът и пистолетът\" (\"The Old Man and the Gun\") на кинофестивала в Торонто. Легендарният холивудски актьор и режисьор каза, че това е \"прекрасен филм за сбогом\", съобщава телевизия . Редфорд играе в него чаровен банков обирджия, който е залавян 17 пъти за 60 години, но така и не влиза в затвора.Режисьорът Дейвид Лоуъри каза, че Робърт Редфорд е легенда и толкова привлекателен, защото .", "date": "2018.09.12", "title": "Робърт Редфорд - каза \"сбогом\" на актьорството "}
{"url": "http://www.cross.bg/ycheben-purviya-sigyrnost-1583621.html", "text": "/КРОСС/ Какви мерки за сигурност ще предприеме МВР за първия учебен? Това ще обявят от ведомството в сряда.След пет дни първият звънец ще бие в над 2000 училища. По традиция от полицията засилват мерките за сигурност около учебните заведения на този ден, така че да се гарантира безопасността на децата, учителите и родителите.Тази година началото на новата учебна година ще бъде на 17-и септември, тъй като 15-и се пада в събота.", "date": "2018.09.12", "title": "Какви мерките за сигурност ще има за първия учебен ден?"}
{"url": "http://www.cross.bg/varna-velosipedist-vecher-1583618.html", "text": "/КРОСС/ Вълна от недоволство се надигна във Варна след смъртта на велосипедист на пътя.  В града се готви протест заради трагичния инцидент с балетиста от Държавната опера Мартин Чикалов. В понеделник вечер той е пометен от кола на пешеходна пътека до един от входовете на Морската градина. Шофьорът, който го блъска, бяга от местопроизшествието. По непотвърдена информация той се е предал сам в полицията около 24 часа след катастрофата.Жертвата ще бъде погребан в сряда, а негови приятели и колеги се събират на протестно шествие срещу войната по пътищата. Сборният пункт е пред общината във Варна.Във вторник вечер, на магистрала „Черно море”, кола удари и друг велосипедист. 61-годишният мъж се бори за живота си в болница.", "date": "2018.09.12", "title": "Кола помете велосипедист на пешеходна пътека във Варна, водачът изчезна"}
{"url": "http://www.cross.bg/leva-durzhavata-sryada-1583616.html", "text": "/КРОСС/ Увеличение с 10% на заплатите в бюджетната сфера ще обсъждат министрите на заседанието си в сряда. Преди ден премиерът обяви, че държавата може да си позволи по-високи доходи за полицаи, военни, учители заради добрите резултати по събирането на приходи. А в сряда финансовият министър ще отчете пред колегите си какво е състоянието на хазната за първата половина на годината.За заплати и осигуровки в бюджетния сектор държавата отделя 8 млрд. лева. Средната заплата е 1 155 лева на месец. След увеличението тя трябва да стане поне 1300 лева или между 800 млн. и 1,1 млрд. повече за данъкоплатеца.Засега кабинетът не предвижда по-високи данъци, с които да компенсира повишението на заплатите. ", "date": "2018.09.12", "title": "МС обсъжда увеличението на държавните заплати"}
{"url": "http://www.cross.bg/poreden-protest-zagora-1583617.html", "text": "/КРОСС/ Жители на Нова Загора излизат на пореден протест срещу инсталация за биогаз. От години хората в града се оплакват от обгазяване, а от месеци инициативен комитет търси реакцията на институциите.Очаква се в сряда гражданите да блокират пътя към Свиленград и магистрала „Тракия“ в подкрепа на чистия въздух.", "date": "2018.09.12", "title": "Заради мръсния въздух: Нова Загора на пореден протест"}
{"url": "http://www.cross.bg/sredstva-taksata-taksa-1583620.html", "text": "/КРОСС/ По-високи екотакси за стари автобуси и камиони предвижда нова подзаконова уредба на Министерството на околната среда и водите (МОСВ). Стойностите са 938 лв за нов камион или автобус, и 2325 лв екотакса за превозни средства над 10 години. Промяната предизвика недоволството на превозвачите, които не са съгласни с таксата и настояват за диалог с ведомството.В Сутрешния блок на БНТ експертът от министерството Антон Пейчев обясни, че основната презумция за въвеждането на таксата е свързана със събирането и рециклирането на стари превозни средства. Таксата е продуктова и покрива разходите за създаване на нови системи и обезвреждане на опасните компоненти в превозните средства.Тази такса ще заплащат само задължените лица - които ще пускат на пазара тези автомобили. Режимът за изграждането на тези системи е въведен със закона за събиране на отпадъци, допълни експертът.Бизнесът и автобусните превозвачи обаче са категорично против новата екотакса. Магдалена Милтенова от Националното сдружение на автобусните превозвачи коментира, че те заплащат продуктоувата такса още при закупуването, а не при самото рециклиране на превозните средства.Тук говорим не за събиране на средства при рециклиране, а при вкарване на превозно средство за експлоатация в страната. В момента абсолютно неправомерно от нас се събират средства, заяви Милтенова.Тя допълни, че ако превозвачите не постигнат съгласие с правителството, ще заведат дело в съда и ще искат отмяна на тази такса.В отговор представителят на министерството заяви, че таксата се заплаща при самото пускане на пазара на съответния продукт, който при някакъв следващ бъдещ период ще се превърне в отпадък, но експертите не могат да знаят кога точно ще се случи това.", "date": "2018.09.12", "title": "Вдигат екотаксите за стари автобуси и камиони, превозвачите готови да съдят МОСВ"}
{"url": "http://www.cross.bg/nestorova-vnoskata-zastrahovka-1583624.html", "text": "/КРОСС/ При въвеждането на задължителна здравна застраховка ще можем да избираме къде да даваме поне част от вноската си и ще се появи елемент на конкуренция, смята д-р Стойчо Кацаров от Центъра за защита правата в здравеопазването. По думите му по-добър е моделът, при който се разбива монополът на НЗОК.", "date": "2018.09.12", "title": "Ще разбие ли монополът на НЗОК новата здравна застраховка?"}
{"url": "http://www.cross.bg/topka-dina-aleksandra-1583625.html", "text": "/КРОСС/ Защитаващата световната титла Дина Аверина спечели първите два златни медала на Световното първенство по художествена гимнастика в София.Рускинята стана първа и на топка. Тя направи грешки в квалификациите, но беше безупречна във финалните изигравания. На топка тя спечели петата си световна титла, играейки със съпровод на \"Петрушка\" от Стравински. Съдиите оцениха изпълнението ѝ с 20.300 точки. Така тя наследи на трона на топка сестра си, която спечел през 2017 в Песаро (Италия). Двете близначки печелят всички титли след олимпийските игри в Рио де Жанейро.Друга рускиня, Александра Солдатова се класира втора. Тя водеше след квалификациите, но изостана с две десети след Дина Аверина. Бронзът отиде на италиански адрес. С него се окичи италианката Александра Аджиурджиезе, която играе със съпровод на обявената за македонска народна песен \"Зайди, Зайди\".Двете българки във финал не можаха да реазлизират възможностите си. Невяна Владинова влезе със седма оценка  запази позицията си. Катрин Тасева имаше четвърта оценак в квалифиакциите и хранеше големи надежди за медал. За съжаление тя допусна сериозни неточности и се класира осма със 17,600 точки.Крайно класиране на топка на Световното първенство по художествена гимнастика в София:1. Дина Аверина (Русия) 20,300 точки2. Александра Солдатова (Русия) 20,200 точки3. Александра Адциурджиукулезе (Италия) 19,900 точки4. Милена Балдасари (Италия) 19,500 точки5. Никол Зеликман (Израел)  19,400 точки6. Катсиарина Халкина (Беларус) 19,200 точки7. Невяна Владинова (България) 19,100 точки8. Катрин Тасева (България) 17.600 точки ", "date": "2018.09.12", "title": "Дина Аверина взе титлата и на топка на Световното в София"}
{"url": "http://www.cross.bg/napravil-minavali-trimata-1583623.html", "text": "/КРОСС/ Възрастен мъж от с. Пиперков Чифлик беше спасен по чудо от голям пожар в къщата си, .Пострадалият Стойко Янев се срещна лично със своите спасители – ефрейтор Десислав Йорданов, ефрейтор Евгени Георгиев и редник Кристиян Георгиев, за да им благодари.„Виках за помощ когато стана пожара, момчета ме чуха, дойдоха и ме извадиха от къщата”, разказва Янев.Тримата военни минавали всеки ден по този път, за да отидат на работа и когато чули виковете за помощ не се поколебали и влезнали в огъня. Казват, че винаги биха помогнали в трудни ситуации и всеки войник би го направил без да се замисли.Тримата мъже вероятно ще бъдат наградени за храбростта си, но това не е тяхната цял – те искат да помагат. „Всеки би направил същото на наше място”, казват военните.„Да са живи и здрави момчетата! Ето това е българският войник – и в огъня влиза, за да спаси друг. Не знам как да им се отблагодаря”, казва пострадалият Стойко.", "date": "2018.09.12", "title": "Възрастен мъж благодари на военни, спасили го от пожар"}
{"url": "http://www.cross.bg/nimh-georgiev-sinoptikut-1583619.html", "text": "/КРОСС/ От следващия вторник НИМХ спира работа, няма да се прави и прогноза за времето. Причината - липса на ръководство в Института. Има ли изход от тази ситуация и как ще бъдат засегнати гражданите, ако НИМХ спре работа - темата в Сутрешния блок на БНТ коментира синоптикът Орлин Георгиев.През последните месеци системно нямаше финансови средства, на няколко пъти те бяха осигурени от МОН, което помогна да не спираме работата си. Но в момента ситуацията е свързана с юридически казус - няма кой да разписва документите и ние не можем да извършваме нито плащания, нито експертизи, обясни синоптикът.Част от нашите имоти действително се водят към БАН, но те са направени с държавни средства. Освен това, те са дадени като активи и пасиви на структури на НИМХ преди да влезе в БАН, заяви синоптикът по темата за материалната база на Института.", "date": "2018.09.12", "title": "Орлин Георгиев: Проблемът на НИМХ вече е юридически, искаме си имотите от БАН"}
{"url": "http://www.cross.bg/prof-aktrisa-depytat-1583605.html", "text": "/КРОСС/ Николай Малинов -  Председател на НД „Русофили“Аня Пенчева, актрисаПроф. Борислав Борисов, почетен ректор на УНСС, бивш депутатПроф. дфн Витан Стефанов, философВълчо Камарашев, актьорИво Хаджимишев, художник-фотограф и журналистЛияна, артистично име на поп-фолк певицата Лиляна Валентинова ПоповаПавел Христов, депутат в 44-ото НСПетър Лесов, олимпийски шампион по бокс и треньор по боксРенета Камберова, спортисткаРени Врангова, актрисаАкад. Цветан Цветков, криобиолог", "date": "2018.09.12", "title": "Родени на 12 септември"}
{"url": "http://www.cross.bg/sobstvenost-gigova-sakskobyrggotski-1583613.html", "text": "/КРОСС/ Дворецът „Врана\" е на династията на Кобургите, защото това е частна собственост, обясни в предаването „Тази сутрин” адвокаът на царското семейство Валя Гигова. По думите й споразумение за имота с държавта няма да се постигне в дадения предварителен срок – 13 септември.Държавата все още не е изпратила в съда в Страсбург становището си за споразумение със Симеон Сакскобургготски по казуса за „царските имоти”. Срокът, който ни определиха от Европейския съд по правата на човека, изтича в четвъртък.Според адвоката тезата, че няма документи за земята не е вярна. Тя обясни, че дворецът е покупка на цар Фердинанд, който след това е придобит по давност от цар Борис III и следва да бъде получен от наследниците му – Симеон Сакскобургготски и Мария Луиза.За двореца на цар Батенберг в центъра на София, адвокат Валя Гигова обясни, че държавата е заплатила за него и за всички други дворци, които са построени от Батенберг, затова тяхната собственост е държавна.Според Гигова до 1947 г. никой в България не е има съмнения кои имоти са на царската фамилия и кои са държавна собственост. Тя подчерта, че семейството на Симеон Сакскобургготски може да възстанови имотите си по Закона за възстановяване на собствеността, както всеки друг гражданин.", "date": "2018.09.12", "title": "Адвокат Гигова: Дворецът „Врана\" е частна собственост"}
{"url": "http://www.cross.bg/borisov-promeni-sektor-1583608.html", "text": "/КРОСС/\"Избират между задължителна здравна застраховка от 12 лева или много здравни каси\" - под това заглавие \"24 часа\" обобщава планираните промени, които в момента се обсъждат от здравното министерство, пациентски и съсловни организации. След като се чуят всички мнение идеите за промяна на здравния модел ще бъдат представени на кръгла маса на 26 септември, пише \"24 часа\".В \"Сега\" темата е представена под заглавието: \"ГЕРБ ще въвежда по-скъпо здравеопазване\". Вестникът изтъква, че освен задължителна застраховка, предложените от министър Ананиев промени в най-добрия случай ще запазят сегашното доплащане в брой за медицински услуги. Евентуалните промени предвиждат единствено пациентите да плащат още повече, обобщава \"Сега\".\"На ход е бизнесът\", пише в позиция на първата страница на \"Труд\" относно вчерашното изявление на премиерът Бойко Борисов, че заплатите в държавния сектор ще бъдат увеличени с 10 процента от догодина. Сигурно ще има недоволни сред останалите трудещи се, продължава позицията и заключва, ако бизнесът не последва правителството, какво светло бъдеще ще създаваме?Като \"коледен подарък от Борисов и Горанов\" определя увеличението на бюджетните заплати \"Стандарт\". \"Дефицитът идва, когато комунистите са на власт\", цитира изданието думи на министър-председателя.\"Хранилка\" е озаглавен коментар по темата на \"Дума\". Бюджетът е хранилка за чиновниците, 90 процента от които са назначени с политически протекции на управляващата  през последните 10 години партия. При \"омразната\" тройна коалиция, в която доминираха \"комунистите\", икономиката регистрираше значително по-високи темпове на растеж, гласи коментарът, в който се изтъква, че ГЕРБ са се провалили в реформирането на държавния сектор, тъй като \"администрацията е средство за политически контрол\".\"Може ли 7 лева да бутнат Борисов\", пита в коментар на \"Земя\" относно очакваното поскъпване на живота заради цените на природния газ. Увеличенията в стойността на стоки от първа необходимост ще бъдат драстични, както в началото на прехода, гласи текстът, според който Борисов увеличава чиновническите заплати, защото печели изборите заради \"добре нахранената армия от чиновници и техните близки\" и с \"нагласени обществени поръчки за бизнеса\". ", "date": "2018.09.12", "title": "Преглед на печата"}
{"url": "http://www.cross.bg/yunker-prava-zhan-klod-1583610.html", "text": "/КРОСС/ Днешният ден ще остане в историята на еворпарламента. Най-напред председателят на Европейската комисия Жан-Клод Юнкер ще произнесе последната си важна реч пред депутатите.След това предстоят решаващите гласувания за евентуални санкции срещу Унгария и за директивата за авторските права.Жан-Клод Юнкер застава тази сутрин за последен път на трибуната в пленарна зала. Догодина всико ще е различно – следващият председател на ЕК ще говори пред нови евродепутати.Тази сутрин Юнкер ще трябва да защити направеното от Комисията през последните 4 години.Неизбежно е да говори по темите, които разединиха Европа точно по време на мандата му: мигрантска криза, брекзит, тероризъм, растящ национализъм – все теми, които могат да доведат до обрат бъдещето на Съюза и да повлияят на евроизборите през 2019 г., както и на определянето на бъдещ председател на ЕК.Този следобед депутатите ще грасуват за или против санкции срещу Унгария, заради съмнения в неспазването на принципите за правова държава и права на човека. Тема, която предизвиква остри противоречия, точно както и оспорваната директива за авторските права. Нейното гласуване също е този следобед. ", "date": "2018.09.12", "title": "Жан-Клод Юнкер произнася последната си реч пред ЕК"}
{"url": "http://www.cross.bg/sobstvenitzi-sudut-nesustoyatelnost-1583609.html", "text": "/КРОСС/ За днес е насрочено заседанието на съдът в Кипър за обявяването в несъстоятелност на застрахователната компания „Олимпик”.Под въпрос е дали процесът ще приключи с едно заседание, тъй като е възможно да има обжалване от страна на кредитори или собственици на компанията.След като се обяви несъстоятелността на дружеството съдът трябва да назначи пастоянен ликвидатор. Той трябва да реши какво предстои от тук нататък, влючително и какви са възможностите за покриване на загубите на ощетените застраховани.В България около 200 хил. автомобила се оказаха с невалидни застраховки Гражданска отговорност, а още около 3000 собственици останаха без автокаско. ", "date": "2018.09.12", "title": "Кипърският съд обявява „Олимпик” в несъстоятелност"}
{"url": "http://www.cross.bg/tema-bulgariya-zhivo-1583607.html", "text": "/КРОСС/Тема:  Акциите и сценариите - говори Бойко Найденов бивш следовател номер 1Тема:  Колко ще доплащат българите за здравеопазване? Всичко за идеите на МинистерствотоТема:  Ще бъде ли лишена Унгария от право на глас в Европейския съвет?Тема:  Часове преди годишната реч на Жан-Клод Юнкер за състоянието на Съюза - на живо от Страсбург - журналистът Надежда ВасилеваТема:  Битката на синоптиците: ще спре ли прогнозата за времето?Тема:  Защо цяло лято българите са яли предимно замразена риба?  - на живо от ВарнаГодината е 1968 - в кадър свръхзвуковият Конкорд - и още неизлъчвани кадри от архива на БНТ.Тема: Ще бъде ли въведена задължителна здравна застраховка и колко ще ни струва?Тема: Как червените куфарчета създадоха новите милионери?Тема: Готви ли се БСП за предсрочни избори? В студиото - Весела Лечева.Тема: БАН отговаря на протестиращите синоптици. Има ли чистка в Института по метеорология?Тема: Как военни спасиха възрастен мъж от горяща къща? - на живоТема: Как телефонен измамник изплаши жертва с жесток сценарий и отмъкна 27 000 лева. Каква е новата схема, ще разберете в сряда от 6.20 ч. и още от акцентите в предаването:Тема: България е с най-мръсният въздух в Европа. Останаха ли само на хартия мерките на институциите?Тема: От \"Ювентус\" до \"Ботев\" Враца - Валери Божинов ексклузивно пред NOVA за последния си трансфер в Северозапада.Тема: Ще има ли България нов национален стадион за 100 милиона лева? Разговор с министъра на спорта Красен Кралев. ", "date": "2018.09.12", "title": "Теми и гости в ефира днес"}
{"url": "http://www.cross.bg/bolnitzata-mesetz-opasnost-1583612.html", "text": "/КРОСС/ Университетската болница в Стара Загора е затънала в дългове – тя дължи 24 млн. лв., като всяка година лечебното заведение плаща по 8 млн. лв., за да оцелее.През болницата годишно минават 27 хил. пациенти. „Печалбата, която се фактурира всеки месец, отива за преразпределение на просрочените задължения и става омагьосан кръг – хем работим на печалба, хем имаме просрочени задължения”, обяснява директорът на лечебното заведение проф. Йовчо Йовчев.Всеки месец болницата заделя около 1 млн. лв. за текущите и старите задължения, като засега няма опасност от закриване на отделения.Отделението по реанимация чака ремонт и така от 2011 г., когато е подготвен проектът.Рискът лекари и пациенти да студуват също не е за пренебрегване – в паровата централа работят само два котела, които са стари половин век. Ремонтите са козметични, а за цялостен са необходими 280 хил. лв.Последните трима здравни министри са уведомени за проблемите на болницата.", "date": "2018.09.12", "title": "Болницата в Стара Загора затъна в дългове"}
{"url": "http://www.cross.bg/raiiuneur-otmeni-poleta-zaradi-stachka-1583611.html", "text": "/КРОСС/ Служителите на авиокомпанията „Райънеър\" започнаха нова стачка. Отменени са 150 полета от и за Германия.Протестът ще продължи 24 часа. В него участват пилоти и кабинен персонал. Стачкуващите искат нови договори, включващи по-високи заплати и по-добри условия на труд.", "date": "2018.09.12", "title": "„Райънеър\" отмени 150 полета заради стачка"}
{"url": "http://www.cross.bg/lilov-grigor-dymite-1583614.html", "text": "/КРОСС/ „Бившият Японски хотел, сега хотел „Маринела”, беше основното средище на делегациите по време на Европредседателството. Оказа се, че хотелът е бил подслушван от мазето до покрива, при това от небългарска служба” – това каза разследващият журналист Григор Лилов в студиото на „Тази сутрин”.По думите му това е една от причините за акцията срещу семейство Арабаджиеви.„Може ли това да стане без знанието на собствениците? Това си е сериозна инсталация, професионална и със сложен монтаж”, коментира Лилов.Той не каза откъде има тази информация и коя е небългарската служба.„Зад Миньо Стайков и Ветко Арабаджиев прозира дългата ръка на ДС”, каза още Лилов. По думите му те са от второто поколение олигарси, което е набрало сила с масовите приватизации.„Не може да се оцелее с такъв едър и незаконен бизнес без политическа протекция. Големите капиталови групировки имат лобита във всички партии, но винаги има една, която е водещата, където е най-силното лоби”, коментира Лилов.", "date": "2018.09.12", "title": "Григор Лилов: Хотел „Маринела” е бил подслушван по време на Европредседателството"}
{"url": "http://www.cross.bg/voiina-sili-kenedi-1583603.html", "text": "/КРОСС/  490 пр.н.е. - Гръко-персийски войни: В Битката при Маратон атинската войска и нейните съюзници от Платея спират първото нахлуване на персите в Гърция.1609 г. - Английският мореплавател Хенри Хъдсън открива реката Хъдсън.1683 г. - Голямата турска война: Под ръководството на Ян III Собиески полските въоръжени сили се обединяват с армията на Хабсбургите, за да победят Османската империя в Битката при Виена.1923 г. - Властите извършват обиски в клубове на БКП, разпускат контролираните от нея общински съвети и арестуват около 2500 партийни функционери.1924 г. - Започва тържествения ритуал по освещаване на храм-паметникът „Св. Александър Невски\" в София, който продължава до 14 септември.1924 г. - Хората на Ванче Михайлов провеждат терористични акции в района на Горна Джумая.1925 г. - Цар Борис III връчва бойно знаме на Военното училище.1928 г. - Съставено е четиридесет и четвъртото правителство на Царство България, начело с Андрей Ляпчев.1940 г. - Четири момчета откриват рисунки на 17 000 години и предмети, направени от праисторически хора в пещерата Ласко, Франция.1943 г. - Втора световна война: Проведена е Операция Дъб, в която намиращият се под стража италиански диктатор Бенито Мусолини е освободен от немски парашутисти-десантчици, командвани от Ото Скорцени.1953 г. - Джон Кенеди и Жаклин Лий Бувие Кенеди сключват брак.1953 г. - Никита Хрушчов е избран за първи секретар на ЦК на КПСС.1958 г. - Американският инженер Джак Килби прави демонстрация на първата работеща интегрална схема.1959 г. - СССР изстрелва втората си ракета към Луната - Луна 2.1968 г. - Албания обявява, че напуска Варшавския договор.1969 г. - Президентът на САЩ Ричард Никсън заповядва да бъдат прекратени бомбардировките над Северен Виетнам.1970 г. - Палестински терористи взривяват три отвлечени самолети в Йордания, а заложниците преместват минути преди това на тайно място в Аман.1979 г. - Индонезия е ударена от земетресение с магнитуд 8,1 по скалата на Рихтер.1980 г. - В Турция генерал Кенан Еврен извършва военен преврат и става държавен глава.1990 г. - В Москва е подписан Договор „Две плюс четири\" между двете германски държави и четирите велики сили, победителки във Втората световна война, с който се прокарва пътя към повторното Обединение на Германия.2001 г. - САЩ обявяват Война срещу тероризма.2001 г. - 39 Народно събрание на Република България приема декларация срещу тероризма.2003 г. - Организацията на обединените нации вдига санкциите над Либия, след като страната се съгласява да поеме отговорността и да компенсира семействата на жертвите в Атентата над Локърби.2005 г. - Израел завършва изтеглянето си на всички войски и заселници от Ивицата Газа.", "date": "2018.09.12", "title": "12 септември в историята"}
{"url": "http://www.cross.bg/chasa-provede-zala-1583604.html", "text": "/КРОСС/ От 09.00 часа започва редовното заседание на Народното събрание.***От 10.00 часа започва седмичното заседание на Министерския съвет.***От 10.00 часа в залата на Дома на Европа на ул. „Г. С. Раковски“ № 124 ще бъде излъчена пряко от Страсбург традиционната реч за състоянието на Европейския съюз на председателя на Европейската комисия Жан-Клод Юнкер. В последваща дискусия с публиката в залата ще участват ръководителят на Представителството на Европейската комисия в България Огнян Златев и министърът за Българското председателство на Съвета на Европейския съюз (ЕС) 2018 Лиляна Павлова. ***От 16.00 часа вицепремиерът и министър на външните работи Екатерина Захариева ще вземе участие в обществена дискусия на тема „Равносметка на Председателството на България и как виждаме бъдещето на ЕС – ролята на младите хора“, която ще се проведе в Туристическия информационен център на Велинград. В събитието ще вземе участие и ръководителят на Представителството на Европейската комисия в България Огнян Златев.По-късно вицепремиерът Захариева ще бъде домакин на посланици и дипломати от акредитираните в България посолства, които ще бъдат във Велинград на 12-ти и 13-ти септември в рамките на традиционното опознавателно пътуване. ***От 09.00 часа 4-ти състав на Специализирания наказателен съд ще заседава по делото срещу Васил В., Велизар В. и др., на които са повдигнати обвинения за организиране и ръководене на организирана престъпна група.***От 09.30 часа 14-ти състав на Специализирания наказателен съд ще заседава по делото срещу Филип К., на когото е повдигнато обвинение за организиране и ръководене на организирана престъпна група.***От 09.30 часа 15-и състав на Специализирания наказателен съд ще заседава по дело, образувано по молба на Ерджан М, за изменение на наложената му мярка за неотклонение.***От 10.00 часа 14-ти състав на Специализирания наказателен съд ще заседава по делото срещу Анжело В., Марио Х. и др., на които са повдигнати обвинения за организиране и ръководене на организирана престъпна група.***От 10.30 часа 10-и състав на Специализирания наказателен съд ще заседава по делото срещу Кольо К. Мариета В. и др., на които са повдигнати обвинения за организиране и ръководене на организирана престъпна група.***От 11.00 часа в сградата на ГД „Национална полиция“ ще се проведе брифинг. Темата е свързана със започването на новата учебна година и старта на кампанията на Европейския ден без загинали на пътя (19 септември).***От 11.00 часа в зала „Киото“ на хотел „Маринела“ ще се проведе официална пресконференция за седмото издание на Sofia Fashion Week AW-2018.***От 11.00 часа 17-и състав на Специализирания наказателен съд ще заседава по делото срещу Енчо С., Георги Д. и Божидар В., на които са повдигнати обвинения за организиране и ръководене на престъпна група.***От 11.30 часа в Народното събрание на Република България ще бъде открита официално изложбата на Националния литературен музей „Сама в вечерний път вървя...“, посветена на 150-годишнината от рождението на Мара Белчева (1868 – 1937).***От 12.00 часа в Националния пресклуб на БТА ще се проведе пресконференция за учредяването на Конфедерация на автобусните превозвачи, като стъпка на доброволна консолидация на браншовите организации от сектора.***От 12.00 часа кметът на София Йорданка Фандъкова ще присъства на кампанията „Убий скоростта, спаси дете“, с която се извършва обновяване на пешеходни пътеки в града. Събитието ще се проведе пред пешеходната пътека на ул. „Съборна“ и ул. „Княз Ал. Батенберг“, която ще бъде обновена.***От 13.30 часа 11-и състав на Специализирания наказателен съд ще заседава по делото срещу Диана В., Александър М. и Сашо К., на които са повдигнати обвинения за организиране и ръководене на престъпна група.***От 14.00 часа в зала „Акад. Иван Евстратиев Гешов“ (залa 207) на Българска академия на науките Общото събрание на БАН ще даде пресконференция на тема „Кризата НИМХ – БАН“. В пресконференцията ще вземат участие председателят на Общото събрание на БАН проф. Евелина Славчева и други членове на Общото събрание на БАН.***От 14.00 часа 5-и състав на Специализирания наказателен съд ще заседава по делото срещу Петър М., Адам П и др. на които са повдигнати обвинения за безстопанственост в особено големи размери.***От 14.00 часа 7-и състав на Специализирания наказателен съд ще заседава по делото срещу Ангел Р., Красимир С. и др. на които са повдигнати обвинения за организиране и ръководене на престъпна група.***В хотел „Метрополитън” ще се състои следващото работно заседание на „Национален земеделски форум – ОСП след 2020 г.“. Ротационен домакин на форума ще бъде Национална асоциация на зърнопроизводителите. След приключване на форума от 16.30 часа в зала „София” на хотела ще бъде организиран брифинг. ***От 18.00 часа в галерия „Арте“ ще бъде открита юбилейната изложба „Елза Гоева на 90 години“.***От 18.30 часа в Дома на киното ще бъдат прожектирани филми в рамките на кампанията „Да живеем заедно“ по повод Световния ден за подкрепа на хората с болест на Алцхаймер и други деменции. ***От 10.00 часа в рамките на Седмицата на пожарната безопасност ще се проведе тренировка и учение с основните части на Единната спасителна система за реагиране при бедствия, с акцент мерки за защита на населението.***От 10.00 часа в конферентната зала на хотел „Сани“ на бул. „България” 77 икономическият екип на Представителството на Европейската комисия в България ще представи ключовите документи и специфичните за страната препоръки в рамките на Европейския семестър 2018.***От 18.00 часа в туристическия информационен център към читалището в град Белица народните представители от „БСП за България“ Димитър Данчев, Николай Иванов, Николай Пенев, Валентина Найденова ще разговарят с жителите на населените места в общината. ***От 11.00 часа в двора на Клиника педиатрия към МБАЛ „Света Анна“ във Варна ще бъде открито реновираното от фондация „Усмивката“ и „Интерком груп“ ООД детско лечебно заведение. ***От 18.00 часа в зала „Пленарна“ на Община Варна, в рамките на на Седмицата на православната книга, ще бъдат представени издания на Ловчанската епархия.***От 19.00 часа в зала 1 на Националния дворец на културата-клон Варна ще бъде открит 14-тият Световен фестивал на анимационния филм.***От 11.15 часа Председателят на Народната скупщина на Сърбия Н. Пр. Мая Гойкович и придружаваща я делегация ще посетят храма светиня „Свети Четиридесет мъченици“, където е оформен пантеон на български царе и където се намира гробът на Свети Сава, считан за небесен покровител на Сърбия. ***От 18.00 часа в Художествена галерия „Борис Денев“ ще бъде представена изложбата „Споделено изкуство“ на семейство творци Христо, Иваничка и Габриел Паневи.***От 20.30 часа на сцена Арт Лято“ до Художествена галерия „Борис Денев“ ще се проведе концерт на Saint Electrics.***От 10.00 часа в залата на Общински съвет - Видин ще се състои пресконференция по повод официална церемония „Първа копка“ по проект „Подобряване на състоянието на образователната инфраструктура в град Видин“. Официалните в двете училища ще се проведат: от 13.00 часа в двора на СУ „Цар Симеон Велики“ и от 14.00 часа в ППМГ „Екзарх Антим I“.***От 11.00 часа, в залата на Общински съвет - Видин ще се проведе публично обсъждане на отчета за касово изпълнение на бюджета на Община Видин за 2017 година.***Омбудсманът Мая Манолова организира приемни в десетте общини на област Враца.От 10.00 часа омбудсманът Мая Манолова ще открие приемната в Областна администрация Враца, а по-късно отново ще се срещне с ръководството и служителите на МБАЛ „Христо Ботев“, за да ги информира в детайли за разговора й с министъра на здравеопазването Кирил Ананиев миналия петък, 7 септември 2018 г.От 14.00 часа общественият защитник ще открие приемната в Община Козлодуй, а в останалите общини от областта гражданите ще бъдат посрещнати от екипа на Манолова.***От 10.00 часа в Заседателната зала на Община Враца ще се извърши отваряне на оферти в процедура чрез публично състезание за възлагане на обществена поръчка с предмет: „Текущ ремонт на общински жилища и на павилиони на пазарни площадки, находящи се в гр. Враца“. ***От 19.00 часа на открита сцена парк „Дъбника”ще се състои концерт от поредицата „Турнетооо“.***От 18.00 часа в малката зала на Дома на културата Общинският съвет на БСП - Гоце Делчев организира среща - разговор с народните представители от 44-то Народно събрание: проф. Георги Михайлов, Иван В. Иванов, Георги Гьоков и Богдан Боцев. Темата на срещата ще бъде програмата на БСП „Визия за България“ - представяне и дискусия. ***От 18.00 часа в читалището в Гърмен народните представители от „БСП за България“ Стоян Мирчев, Весела Лечева, Йордан Младенов и Денчо Бояджиев ще разговарят с читалищни дейци от общината. ***От 10.00 часа в заседателната зала на община Карлово ще се проведе пресконференция във връзка с приключила успешна проверка относно изпълнението на изискванията за пречистване на отпадни води и управление на отпадъците, както и готовността за новата учебна 2018/2019 година. ***От 10.30 часа в Старото възрожденско училище „Св. Св. Кирил и Методий“ ще бъде открита научна конференция, посветена на 190 години от рождението на Йоаким Груев. Надсловът на събитието е „Копривщица и копривщенци в новобългарското просветно движение“.***От 10.30 часа проф. Николай Овчаров ще обяви финала на археологическите разкопки на Перперикон за Сезон 2018 и ще представи направените открития. ***От 10.00 часа в рамките на Седмицата на пожарната безопасност ще се проведе парад на пожарната техника по улиците на град Кюстендил. Наличната техника ще премине по съгласуван маршрут от сградата на Районна служба „Пожарна безопасност и защита на населението”, по улиците „Цар Освободител”, „Хаджи Димитър”, „Раковска”, Македония”, „Петър Ников”, „Гороцветна” и „Демокрация”. На площад „Велбъжд” ще бъдат демонстрирани занятия за гасене на пожари.***От 13.00 часа в заседателната зала на Областна администрация ще се проведе заседание на Областната комисия по безопасност на движението във връзка с началото на новата учебна година. ***От 17.30 часа Инициативен комитет „Нова Загора иска да диша“ организира протест срещу обгазяване от инсталация за биогаз на фирма „Енерджи 2“ ООД. Протестиращите ще се съберат пред инсталацията и ще затворят пътя към Свиленград и магистрала „Тракия“ до 19 часа. ***От 11.00 часа в Регионалния пресклуб на БТА ще се проведе пресконференция на Авиосдружение „Криле“ - Плевен\tвъв връзка с 16-ото издание на авиофестивала на малката и спортна авиация „КРИЛЕ ЗА ВСИЧКИ“ на летище Бохот край Плевен.***От 12.30 часа в Индустриална зона „Марица“ до град Пловдив ще бъде открит завод на френската група „Латекоер“ в България, член на Френско-българската търговска и индустриална камара. ***От 20.00 часа пред джамия „Макбул Ибрахим Паша” ще започне концерт от турнето на „Фортисимо Фест”.***От 18.00 часа народните представители от „БСП за България“ Таско Ерменков, Манол Генов, Кристиян Вигенин, Виолета Желева ще разяснят приоритетите на „Визия за България” пред жителите на Разлог в малката зала на читалище „Септември”.***От 11.00 часа в Зала 1 на Областна администрация Русе ще се проведе извънредно заседание на Общото събрание на Асоциацията по водоснабдяване и канализация на обособената територия, обслужвана от „Водоснабдяване и канализация“ ООД – Русе.***От 18.00 часа народните представители от „БСП за България“ Дора Янкова, Румен Георгиев, Фирип Попов и Денчо Бояджиев ще разговарят с жители на общ. Сатовча. Срещата ще се проведе в кафе „Елеганс”. ***От 10.30 часа в детския отдел на Библиотека „Родина“ ще се проведе „Празник на многознайковците“.***От 06.30 до 09.30 часа и от 16.30 до 19.30 часа ще се проведе мирен граждански протест на пътя за село Маца поради лошото му състояние.***От 10.00 часа кметът на Стара Загора Живко Тодоров ще се срещне с осем старозагорски ученици, които спечелиха общо 9 медала от международни олимпиади по математика, проведени това лято в Сингапур (6 – 9 юли 2018), Сеул (13 – 17 юли 2018), Банкок – IJMO (27 – 31 юли 2018) и Хонг Конг (31 август- 3 септември 2018). Срещата ще се проведе в общинската зала 203.***От 11.00 часа в Регионалния пресклуб на БТА ще се проведе пресконференция на кмета на Община Опан Генчо Колев.***От 12.00 часа в Регионалния пресклуб на БТА ще се проведе пресконференция на Сдружение „Свят без граници“.***От 14.30 часа в Арт залата на НЧ „Св. Климент Охридски 1858“ ще бъде представена книга за Евтим Евтимов.***От 18.00 часа в залата на Общинската администрация в Хаджидимово народните представители от „БСП за България“ Петър Витанов, Пенчо Милков и Цветан Топчиев ще разговарят за приоритетите на Визията с животновъди, тютюнопроизводители и зеленчукопроизводители от общината.", "date": "2018.09.12", "title": "Предстоящи събития в страната за 12 септември"}
{"url": "http://www.cross.bg/budi-sebe-si-1583606.html", "text": "/КРОСС/ \"Бъди себе си. Всички останали са вече заети.\"Поука: Бъдете сигурни в себе си и в това, че сте уникално човешко същество, със своите слабости, но и прекрасни качества.Оскар Уайлд", "date": "2018.09.12", "title": "Бъди себе си..."}
{"url": "http://www.cross.bg/avtonom-korniliii-soreos-1583602.html", "text": "/КРОСС/ Св. Автоном живял в трети и началото на четвърти век. Бил епископ в Италия. При царуването на император Диоклетиан започнало силно гонение срещу Божията църква. Автоном си спомнил думите на Господа Иисуса Христа: „Когато ви гонят от един град, бягайте в друг\" (Мат. 10:23). Ръководен от тия думи, той напуснал Италия и дошъл във Витиния, малоазийска област. В градеца Сореос, разположен до Никомидийския залив, бил приет в дома на известния в областта страннолюбец Корнилий. Радостта на Корнилий била голяма, че в дома му гостува един светител.Автоном започнал да просвещава езичниците със светлината на евангелската истина. Обърнал мнозина от тях към Христа Господа. Мисионерската му дейност протичала така успешно, че станало нужда от по-широко помещение за молитвено събрание на новообърнатите. Домът на Корнилий се оказал вече малък да побере голямото множество вярващи.Явила се нужда от просторен храм. И новата християнска община в Сореос си построила храм в чест на св. архистратиг Михаил.Като уредил Сореоската църква с необходимия брой свещеници, епископ Автоном ръкоположил Корнилий за дякон в нея. След това се отдалечил в Исаврия и Ликаония, където насаждал със същия успех Христовото учение. Оттук се върнал пак в Сореос и ръкоположил Корнилий за свещеник, посветил го нашироко в християнските истини и в правилата на църковното служение, и подпомогнат най-вече от него, продължил да наставлява и ръководи цялото сореоско паство.По това време император Диоклетиан пристигнал в Никомидия. С неговото идване гонението срещу Църквата се разразило и тук с голяма сила. Фанатици езичници тръгнали да търсят Автоном, известен нашироко като най-голям деец при разпространяване на християнското учение. Епископът си спомнил наново думите на Спасителя - „когато ви гонят от един град, бягайте в друг\" - и решил пак да запази себе си за благото на Църквата. Отпътувал тайно за град Клавдиопол, разположен на брега на Черно море.Тук той прекарал до времето, когато опасността за сореоското паство преминала. След това се върнал отново във Витиния и поставил Корнилий за епископ на Сореоската църква.Като устроил по тоя начин напълно тази църква, той тръгнал на мисионерска проповед из разни други малоазийски области.Недалеч от град Сореос се намирало селото Лимна. Автоном обърнал към Христа Бога много от езическите жители на това село.Един ден останалите езичници на село Лимна извършвали тържество в капището на езически идол. Новопокръстените християни, като узнали за това, навлезли масово в капището, разрушили идола, разсипали жертвите и съборили до основи самото капище.Разгневените езичници се сговорили да отмъстят на християните. Те узнали тайно деня, в който епископ Автоном ще служи в храма „Св. архистратиг Михаил\" в Сореос. Решили да предприемат внезапно нападение срещу богомолците. През време на светата Литургия те нахлули с оръжия в храма, прогонили молещите се, влезли в светия олтар, убили епископа и затрупали тялото му с камъни.Това станало около 313 г. Една благочестива дякониса, на име Мария, вдигнала останките на светителя Автоном и ги погребала на удобно за молитвени срещи място.Няколко години по-късно, когато Църквата Божия била вече напълно възтържествувала над езичеството, един военен построил храм на мястото на блажената кончина на свещеномъченик Автоном. През времето на строежа този мъж намерил неговите свети мощи, които се оказали нетленни.Много болни, които пристъпвали с вяра към тия свети, чудотворни мощи, получавали изцеление.", "date": "2018.09.12", "title": "Св. свщмчк Автоном"}
{"url": "http://www.cross.bg/podcherta-zayavi-podkrepa-1583615.html", "text": "/КРОСС/ „Като опозиционна партия, решихме, че е наш дълг и отговорност, пред хората, да споделим нашите виждания за развитието на България, да търсим идеи и предложения“. Това заяви зам.-председателят на ПГ на „БСП за България“ Весела Лечева в Банско на среща с гражданите във връзка с „Визия за България“. Тя подчерта, че в страната има много проблеми- като  демографската криза, задълбочаващи се социални неравенства, обезлюдяващи райони, неравномерно развитие на районите, бедността и ниските доходи. „Това бе причина да създадем този документ и той е отворен да бъде допълван с ваши предложения. Целта е да живеем в модерна България, където държавата е гарант за сигурността на всички българи, за една спокойна и предвидима бизнес среда, да бъдем страна с активна държавна подкрепа към българското производство“, обясни тя. Лечева подчерта, че и в НС левицата ще продължи да върши своята работа и даде пример- че тази седмица БСП внася законопроект в подкрепа на родните производители, както и законопроект срещу двойните стандарти при храните.Весела Лечева подчерта, че в сферата на регионалната политика основна цел на БСП е да се се намали дисбаланса между отделните райони и да се помогне на всеки район да развие своите приоритетни сектори. Тя подчерта, че безспорно за Банско това е туризмът и трябва да се работи в посока той да стане целогодишна европейска туристическа дестинация. „Това е възможно да стане, ако се насочат приоритетно инвестиции в инфраструктура, подкрепа на местното производство и инициативи от страна на правителството“, подчерта Весела Лечева.„Всяка държава има поне 5 конкурентни предимства, което важи и за всеки регион. Като приоритетни предимства Банско трябва да има модерно земеделие, био продукция, туризъм и преработвателна промишленост“, заяви народният представител от ПГ на левицата Атанас Костадинов. Той подчерта, че неприемането на плана за управление на Национален парк „Пирин“ и това, че постоянно се намира начин да се обжалва, е лоша услуга  за гражданите и бизнеса от региона и не защитава българските интереси. По думите му, когато се взимат такива решения, трябва да се следи те да бъдат полезни за местната икономика и да отговаря на националните приоритети. Според него трябва както на национално ниво, така и на регионално  да се определят конкретни приоритети,  които да се развиват от държавата. „За да постигнем всичко това,  са необходими справедливост за хората, развитие на региона и политическа воля“, заяви Атанас Костадинов.„Държавата трябва да е гръб на българските предприемачи“, заяви народният представител Жельо Бойчев. Той подчерта, че трябва да се смени социално-икономическият модел, който концентрира финансовите ресурси в малка група хора за сметка на мнозинството български граждани. По думите му държавните дружества трябва да бъдат управлявани така, че да могат да решават проблемите на хората и да носят печалба. „България се нуждае от радикална промяна, която не е само въпрос- кой е на власт, но и какво ще прави. Който и да дойде, ако продължи така, няма да постигне нужните за България резултати“, категоричен бе той. Жельо Бойчев подчерта, че Борисов и правителството му нямат оправдание за това, че не могат да реализират потенциала на България в планинския туризъм. „Ние отдавна сме приели позиция на НС на БСП за развитието му. Искам да знаете, че имате нашата подкрепа за развите на вашия регион‘, заяви той.„Как в България да се върнат младите хора, които избягаха. Законите ни са приемливи за развитите демокрации, след като сме в ЕС. Дали се спазват? Има органи, които да гарантират прилагането на законите и опазването на обществения ред, но МВР се ръководи от Бойко Борисов,  за да обслужва ГЕРБ“, заяви народният представител от БСП Красимир Янков. По думите му гражданите са поставени в положение да се страхуват от силния представител на властта, за който МВР се грижи – кмет, народен представител, общински съветник, политически ръководител от партиите в управляващото мнозинство. „Изход има! Нов модел на сътрудничество на органите на реда с гражданското общество и нов модел на функциониране на сектор „Сигурност“, независим от политическа намеса“, категоричен бе Янков.Като въпроси жителите на Банско поставиха проблемите на местното производство, на чистия планински туризъм, на изпълнението на водния цикъл на Банско, построен за 90 млн. лв., на мерките за запазване на околната среда в региона, на социалните политики в подкрепа на хората в неравностойно положение. Те изразиха задоволство от провеждането на такива срещи и желание те да продължат. Настояха да се вземат мерки за гарантиране на тайната на вота на всеки гражданин при гласуване и спиране на порочните практики с купуване на гласове по време на избори. ", "date": "2018.09.12", "title": "Весела Лечева: Държавата трябва да e гарант за сигурността, за предвидима и спокойна бизнес среда"}
