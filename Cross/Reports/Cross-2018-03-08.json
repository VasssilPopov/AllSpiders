{"url": "http://www.cross.bg/zdraveto-prodykti-zahar-1569661.html", "text": "/КРОСС/Съдържащите захар продукти значително намаляват продължителността на живота и предизвикват десетки труднолечими заболявания, съобщи Лайф.Австралийски учени, диетолози и медици смятат, че захарта може да се превърне в основен проблем за човешкото здраве, изпреварвайки канцерогените и солта. Намалената консумация на съдържащи захар продукти ще позволи не само да се стопят излишните килограми, но и ще подобри значително здравето - в повечето случаи отказът от захарта води и до отказ от вредните за здравето подсладители. Консумацията на захар е сравнена с употребата на големи дози токсични вещества, които незабележимо влошават здравето.Учените са на мнение, че до 35% от ежедневния прием на калории човек може да получи от вредни за здравето продукти, голяма част от които може да са с изкуствен произход. В рисковата група попадат безалкохолните газирани напитки, шоколадът, йогурти и сладкиши, в чието производство все по-често се използват заместители на естествени продукти.Учените обаче предупреждават, че внезапното отказване от захарта може да стресира организма. Било изяснено, че в 58 процента от случаите преминаването към строга диета може да доведе до сериозни стомашни разстройства. При това лактозата в млякото е най-безопасният въглехидрат и може спокойно да се консумира. ", "date": "2018.03.08", "title": "Учени призоваха да се откажем от консумацията на захар"}
{"url": "http://www.cross.bg/otbranata-sustoyanieto-karakachanov-1569667.html", "text": "/КРОСС/По разпореждане на министър-председателя, в качеството си на вицепремиер свиках оперативка, за да запознаем обществото със състоянието, в което се намира язовирната система, в условията на топенето на снеговете и дъждовете, които повишават нивата на реките.Ситуацията е под контрол. Това заяви заместник министър-председателят по обществения ред и сигурността и министър на отбраната Красимир Каракачанов след заседанието тази вечер в Министерството на отбраната по въпроси, свързани със състоянието на язовирната система в страната, съобщават от пресцентъра на Министерство на отбраната. Вицепремиерът Красимир Каракачанов посочи, че всички представители на министерствата на вътрешните работи, икономиката, екологията, енергетиката, земеделието и регионалното развитие и благоустройство, са докладвали за състоянието на онези язовири, които са в тяхна ведомствена компетентност.„Ситуацията е под контрол, с изключение на община Хайредин, където е имало проблеми, но те са овладени\", подчерта той.Министерството на отбраната е подготвено и при необходимост може да включи в дейностите в помощ на населението 16 модулни формирования със специализирана техника в петте зони, на които е разделена страната, каза още вицепремиер Каракачанов. В готовност са и хеликоптери от състава на ВВС, в случай, че се наложи да се проведат животоспасяващи операции. По отношение на мерките, които са взети, разяснения направи комисар Николай Николов - директор на Главна дирекция „Пожарна безопасност и защита на населението\" към Министерството на вътрешните работи.", "date": "2018.03.08", "title": "Ситуацията със състоянието на язовирната система в страната е под контрол"}
{"url": "http://www.cross.bg/izhoda-zhyrnalisti-obstrel-1569668.html", "text": "/КРОСС/  Бойците от „умерената\" опозиция са обстреляли колона от триста семейства, които са се движили към южния изход от Източна Гута, съобщи пред журналистите представителят на Центъра за примиряване на враждуващите страни в Сирия генерал-майор Владимир Золотухин, предава ТАСС.Според думите на руския военен, колоната е попаднала под обстрел на един километър от изхода от района на бойните действия. Изгорели са три автомобила, а броят на пострадалите не се уточнява.Малко след това, под обстрела на бойците е попаднал и изхода, където са се намирали роднини на бягащите и западни журналисти. Всички са евакуирани успешно и не е имало пострадали.", "date": "2018.03.08", "title": "Мирни жители и журналисти са попаднали под обстрел в Източна Гута"}
{"url": "http://www.cross.bg/kaloyan-pargov-evrei-1569665.html", "text": "На 9-и март в 10,30 часа лидерът на БСП - София Калоян Паргов ще участва в церемонията по полагането на венци и цветя пред Паметника на благодарността (градинката пред входа на галерия \"Академия\" на НХА).Събитието е по повод 75 години от спасяването на българските евреи и почитането паметта на 11 343 евреи, депортирани от Беломорска Тракия, Вардарска Македония и гр. Пирот - територии, администрирани през 1943 година от българските власти.В 11,30 часа Калоян Паргов ще присъства и на представянето на книгата \"Незабравените лица на спасението\" в Народното събрание. ", "date": "2018.03.08", "title": "Калоян Паргов ще участва в церемонията по полагането на венци и цветя пред Паметника на благодарността"}
{"url": "http://www.cross.bg/gradysa-vyatur-dyha-1569655.html", "text": "/КРОСС/ През нощта на места в Източна България ще има превалявания от дъжд, докато от запад облачността ще продължи да намалява. Минималните температури ще са между 0 и 5 градуса. Утре облачността ще е разкъсана, в повечето райони до предимно слънчево.По-значителна ще се задържи в източните райони, но до вечерта и там ще се разкъса и намалее. Ще духа слаб, в североизточните райони - до умерен западен вятър. Максималните температури ще са между 11 и 16 градуса, на места по морския бряг - малко по-ниски.Над Черноморието облачността ще е по-често значителна, но валежи не се очакват. Ще духа слаб до умерен западен вятър, на север от нос Калиакра - южен. Максималните температури ще са между 9 и 12 градуса. Температура6та на морската вода е 5-7 градуса. Вълнението на морето ще е 1-2 бала.Над планините ще преобладава слънчево време. Над Рило-Родопската област ще има висока облачност, а преди обяд в източните райони ще има по-значителна ниска. Ще духа умерен, по билата и временно силен запад-северозападен вятър. Максималната температура на височина 1200 метра ще е около 9 градуса, на 2000 метра - около 2 градуса.През почивните дни ще преобладава слънчево време, в неделя от запад ще започне заоблачаване. Ще духа слаб югозападен вятър. Температурите ще се повишат и в неделя максималните ще бъдат между 17 и 22 градуса, а минималните - между 3 и 8 градуса. ", "date": "2018.03.08", "title": "Истинска пролет и слънце ще ни радват уикенда"}
{"url": "http://www.cross.bg/diamandis-samo-stareeneto-1569654.html", "text": "/КРОСС/ Представяте ли си хората да могат да живеят по няколко века? Регенеративната медицина вече работи по този въпрос. Вероятно обаче този лукс ще могат да си позволят само супер богатите. Поне в началото.През февруари основателят на фондация X PRIZE Питър Диамандис и д-р Боб Харири обявиха, че са учредили нова компания на име Celularity. Целта им е 100-годишните на бъдещето да станат новите 60-годишни, а хората дори в напреднала възраст да се радват на добър външен вид, интелектуална сила и мобилност. Изходното финансиране на компанията възлиза на 250 милиона долара.Супер богатите финансират своето безсмъртиеДали обаче за това сериозно финансиране има стабилна научна основа? Изглежда, че отговорът е \"да\". Вече се знае, че стволовите клетки са бъдещето на регенеративната медицина. А Celularity се съсредоточава именно върху използването на стволови клетки, за да спре стареенето на тялото чрез регенериране на тъкани и органи.Новото начинание на Диамандис и Харири само потвърждава една вече трайна тенденция в Силициевата долина. Преуспяващите дигитални босове, безрезервно вярващи в технологията, вече от години финансират биомедицински компании за научноизследователска и развойна дейност, които се стремят да осигурят безсмъртие на своите спонсори. Сред тези технологични оптимисти са Лари Елисън (основател на Oracle), Лари Пейдж и Сергей Брин (основатели на Google), Джеф Безос (основател на Amazon) и Петър Тийл, съосновател на PayPal.Наскоро Диамандис писа до абонатите на електронния си бюлетин следното: \"Помолих най-умните хора, които познавам, да направят технически прогнози за следващите 20 години (2018 - 2038). Една от тези прогнози гласи, че до 2030 човечеството ще може да изпревари скоростта на стареенето.\"Диамандис нарича това Longevity Escape Velocity (LEV), което в свободен превод означава приблизително \"дълголетие, изпреварващо стареенето\". Това е моментът, след който с всяка изминала година очакваната продължителност на живота на хората с достъп до най-добрите технологии за регенеративна медицина ще се увеличава с повече от една година. С други думи: с известен късмет и внимателно контролиране на рисковете поне някои хора могат да се надяват да живеят безкрайно. Диамандис и неговите съмишленици смятат, че след малко повече от десетилетие най-богатите хора вече ще могат да изпреварват скоростта на стареенето.Само най-богатите обаче, защото регенеративната медицина е много скъпо нещо. Можем да прогнозираме, че евентуално чак след 2040 година ефективните технологии за удължаване на живота ще станат достъпни и за всеки човек в индустриалните държави, който има добра здравна осигуровка. Това обаче е само прогноза, която може и да не се осъществи. Едно е сигурно: ако LEV се превърне в действителност, първи от него ще се възползват милиардерите, които го финансират.Нека обаче помислим и над още един аспект. Досега беше така: притежателят на най-голямото богатство в крайна сметка умира, а парите се наследяват от децата му или се раздават за благотворителни цели. В някои държави чрез данъка наследство част от парите на покойния се връщат в хазната и могат да се използват за обществено полезни цели. Какво обаче ще стане, ако притежателите на богатства никога не умират? Какво ще стане, ако тяхното материално могъщество продължи да се концентрира не само в рамките на 20, 30 или 40 години, а в рамките на два, три или четири века?Ако проектът LEV се превърне в действителност, тогава ще трябва да се решават два фундаментални политико-икономически въпроса. Първо: Как да се избегне демографският взрив, след като милиони и дори милиарди хора започнат да удължават живота си до няколко века? При това положение очевидно ще трябва рязко да се снижи раждаемостта, за да се осигури стабилност на световното население. И в крайна сметка процентът на децата спрямо общото население сериозно ще спадне: децата ще станат рядкост.Вторият въпрос гласи: Дали човешката цивилизация безболезнено ще приеме появата на каста от безсмъртни супер богати аристократи? Или пък ще бъдат наложени някакви горни граници на натрупването на лични богатства и собственост?Ако проектът LEV се окаже технологически осъществим, през следващите няколко десетилетия ще трябва да се търсят спешни отговори на тези два основни въпроса. Живеем в интересни времена. ", "date": "2018.03.08", "title": "Богатите ще могат да си купят безсмъртие"}
{"url": "http://www.cross.bg/arena-zhenite-diskysionen-1569634.html", "text": "/КРОСС/ На 9 март 2018 г., от 9.30 часа, в зала „Арена\" на хотел „Арена ди Сердика\" в София, вицепрезидентът Илияна Йотова ще открие дискусионен форум „Права на жените\".Събитието е организирано от Фондация Фридрих Еберт и Български фонд за жените. ", "date": "2018.03.08", "title": "Утре вицепрезидентът Илияна Йотова ще открие дискусионен форум „Права на жените“."}
{"url": "http://www.cross.bg/hora-zhenite-vuzrastnite-1569666.html", "text": "/КРОСС/ Отношението към жените, децата и възрастните хора е белег за цивилизоваността на едно общество. Това заяви председателят на Обединението на жените-социалистки в БСП - София Таня Найденова при посещението в Дома за стари хора в Зона Б-5.И допълни, че онези, които не ценят миналото на народа и страната си, не зачитат тези, които са се трудили за държавата, са обречени да не могат да изградят достойното бъдеще на нацията. Социалистките от София посетиха дома по повод Международния ден на жената - 8 март.Те подариха пролетни цветя, почерпиха и поздравиха възрастните дами по случай празника с камерен концерт на певческата група „Червена роза\".В тържеството се включи и народният представител от „БСП за България\" Иван Ченчев. В емоционалното си обръщение към жените от Дома за стари хора той разказа историята на създаването на песента „Хей, поле широко\", чийто автор на музиката и текста е неговата баба Лена Ченчева. ", "date": "2018.03.08", "title": "Таня Найденова, ОЖС в БСП-София: Отношението към жените, децата и възрастните хора е белег за цивилизоваността на едно общество "}
{"url": "http://www.cross.bg/ychebnitzite-ychilishta-klas-1569659.html", "text": "/КРОСС/ Държавата ще отдели близо 3 милиона лева за закупуването на ученически шкафчета за 200 000 деца в основните училища. Това информира министърът на образованието и науката Красимир Велчев в писмен отговор на депутатски въпрос относно предприетите от МОН мерки за олекотяване на ученическите раници.Издателствата вече имат възможност да отпечатват учебниците на т.нар. обемна хартия, която е олекотена, припомня министърът. Мярката е заложена с промени в наредбата за познавателните книжки, учебниците и учебните помагала, публикувани за обществено обсъждане на сайта на МОН.Учебниците от I до VII клас, които са с обем над 18 печатни коли, ще се отпечатват на две части. Това обаче ще бъде възможно след като изтече съответния тригодишен период за безвъзмездно ползване.Държавата ще отпусне допълнителни средства за електронни варианти на учебниците, достъпът до които ще става през специализиран портал в интернет. Учебното съдържание в него ще бъде публикувано до края на месец април.Предвижда се поставянето на ученически шкафчета с пари от бюджета по националната програма \"Осигуряване на съвременна образователна среда\".  Шкафчета ще бъдат закупени за 200 000 ученици от първи до седми клас в държавни и общински училища. В тях децата ще съхраняват учебниците, помагалата и всички необходими за учебния процес вещи, за да не ги носят със себе си в къщи.Класираните училища трябва да закупят шкафчетата до 15 септември, като за целта ще бъдат отпуснати 2 900 000 лева. ", "date": "2018.03.08", "title": "Срещу тежките раници – шкафчета! МОН дава 3 млн. за тях"}
{"url": "http://www.cross.bg/zhenite-shkaplerov-mart-1569657.html", "text": "/КРОСС/ Руският космонавт Антон Шкаплеров поздрави жените за 8-и март от Международната космическа станция във видео, разпространено от Роскосмос, съобщи ТАСС.\"Благодарение на Вас - нашите майки, съпруги, сестри, приятелки и дъщери - ние мъжете сме готови за героични дела\" - каза той.Шкаплеров подчерта, че енергията, красотата и чарът на жените са стимул за мъжете.\"Нека винаги на лицата Ви да има усмивка, която да ни вдъхновява за нови успехи и триумфи\", каза Шкаплеров, облечен в син космически костюм. След това той помаха пред камерата и пусна микрофона, който се понесе пред него заради безтегловността.Международният ден на жената 8-и март е популярен празник в Русия, въпреки че образът на жените там остава сравнително консервативен в сравнение със Западна Европа. ", "date": "2018.03.08", "title": "Космонавт поздрави жените за 8-и март от Международната космическа станция"}
{"url": "http://www.cross.bg/prodazhbata-aktivi-bulgarskite-1569653.html", "text": "/КРОСС/ Президентът на Чехия Милош Земан е обсъдил с директора на ЧЕЗ продажбата на българските активи на компанията. Разговорът се е провел вчера, съобщи говорител на президента, съобщи БНР.Вчера стана ясно, че \"Инерком\" има срок от девет месеца, за да осъществи плащанията към ЧЕЗ по сделката.За купувач на \"ЧЕЗ - България\" в края на февруари бе избрана фирмата \"Инерком\". Собственикът на фирмата Гинка Върбакова започна разговори в централата на ЧЕЗ за възможността държавата също З продажбата на българските активи на компанията - да придобие дял в електроразпределителното дружество. ", "date": "2018.03.08", "title": "Чешкият президент е обсъдил с директора на ЧЕЗ продажбата на българските активи"}
{"url": "http://www.cross.bg/stenograma-nito-razgovorite-1569650.html", "text": "/КРОСС/ Българските национални интереси се отстояват твърдо и отговорно на всяка международна среща на президента Румен Радев. Това съобщиха от прессекретариата на държавния глава.Разговорите на държавния глава с Негово светейшество патриарх Кирил и водената от него делегация не са били засекретявани, нито е водена стенограма. ", "date": "2018.03.08", "title": "Разговорите на Румен Радев с патриарх Кирил не са били засекретявани, нито е водена стенограма"}
{"url": "http://www.cross.bg/ministri-zhenite-izpratiha-1569658.html", "text": "/КРОСС/Пореден протест в защита на „Пирин\" се проведе в четвъртък в София. Няколко десетки природозащитници блокираха движението в района на площад „Батенберг\".Те отново настояват да не се променя планът за управление на природния парк.При акцията екозащитниците изпратиха на жените министри специална картичка.В сряда стана ясно, че прокуратурата ще проверява концесията на парка, както и сигналите за престъпления по служба от представители на изпълнителната власт.От концесионера „Юлен\" пък отговориха, че са проверявани вече 17 години и досега не са открити сериозни нередности. ", "date": "2018.03.08", "title": "Екозащитници изпратиха картички на жените министри"}
{"url": "http://www.cross.bg/lavrov-raboti-nikoga-1569649.html", "text": "/КРОСС/ Русия смята намесата на САЩ във вътрешните работи на страните за неоимперски подход, а Москва никога неби се занимавала с подобни неща. Това заяви в четвъртък министърът на външните работи на Русия Сергей Лавров след преговорите с президента на Зимбабве Емерсън Мнангагуа, предава ТАСС.„Ние никога не се бъркаме във вътрешните работи на страните, независимо от това, че от Вашингтон и редица други западни столици ежедневно се твърди обратното\", заяви Лавров. „И то при положение, че не могат да представят нито един факт\".„Неотдавна в The New York Times бе публикуван голям материал, който описва историята в течение на много десетилетия за намесите на САЩ в провеждането на избори и като цяло във вътрешните работи на десетки и десетки страни\", обърна внимание руският дипломат.Според думите на Лавров, когато тази тема е започнала да се обсъжда в американските медии, той е чул „поразителни твърдения за това, че американците действително правят това, „но го правим за доброто на тези страни, за които става въпрос, защото чрез своята намеса, ние носим свобода и демокрация\".„Ние не споделяме подобна философия. Смятам., че подобни подходи са абсолютно неоимперски\", подчерта руският външен министър. „Ние никога няма да се занимаваме с нещо подобно\".„Народът на Зимбабве, както и народът на всяка друга страна, трябва да решава сам своята съдба\", заяви Лавров. ", "date": "2018.03.08", "title": "Сергей Лавров смята намесата на САЩ в работите на десетки страни за неоимперски подход"}
{"url": "http://www.cross.bg/evro-durzhavata-stranata-1569660.html", "text": "/КРОСС/Десетки граждани и юридически лица търсят правата си срещу България в съдилища - местни и международни, се вижда от изпълнението на бюджета на Министерството на финансите.Сред тях са и пет арбитражни дела, които в момента се водят срещу страната ни. По данните на институцията това са искове за стотици милиони евро.Най-мащабният е този на австрийската EVN, чиято стойност е 700 млн. евро. Друго енергийно дружество, подало иск в арбитражен съд, е чешкото Energo Pro, а очакваната компенсация за причинени от държавата щети е за 54 млн. евро.150 млн. евро е претенцията на Държавния фонд \"Генерален резерв\" на Султана на Оман, акционер в КТБ, който съди държавата за фалита на банковата институция.За тези три иска има подробности относно размера на претенциите и мястото за завеждането на исковете - създаденият през 1965 година Международен център за урегулиране на инвестиционните спорове (ICSID), който е част от Световната банка.За другите два от исковете не е посочена претенцията - на акционерите в \"Индустриален парк София\" и на CEZ Group.За 2016 г. за защитата на държавата по делата са платени 36 млн. лева, а за първото полугодие на 2017 г. - 11,8 млн. лева, се вижда още от отчетите на финансовото министерство.  ", "date": "2018.03.08", "title": "Пет арбитражни дела срещу страната ни – все за милиони"}
{"url": "http://www.cross.bg/vlakove-novite-sofiya-1569656.html", "text": "/КРОСС/ Това е първият от новите влакове за третата линия на метрото, който вече е в процес на технически изпитания. В производство са още 4 от 20-те влака, като първите ще започнат да пристигат в София през лятото на тази година. Това написа във фейсбук профила си кметът на София Йорданка Фандъкова.Новите влакове са с намалено потребление на електроенергия, намалени нива на шум, както и с опция за движение без машинист. Целият влак е проходим, за разлика от тези, които имаме, при които вагоните са отделени, допълни Фандъкова. ", "date": "2018.03.08", "title": " Показаха първия от новите влакове за метрото"}
{"url": "http://www.cross.bg/stachkata-ispaniya-stachkata-1569651.html", "text": "/КРОСС/ Испания отбелязва Международен ден на жената с безпрецедентна стачка,съобщава испанското издание \"The Local\".В стачката участват 10 съюза, които искат равенство между половете, особено по отношение на заплатите.Стачката се опитва да подражава на стачката в Исландия през 1975 г., когато жените спират работа за един ден през октомври, за да потвърдят своя жизненоважен принос в икономиката и обществото на страната.Въпреки това, двете основни съюзи на Испания - CCOO и UGT - приканиха своите членове да спрат работа само за 2 часа днес.Стачката спря близо 300 влака и създаде проблеми с метрото в Испания.Стачката започна точно в полунощ когато се е събрала група жени на централния площад в \"Мадрид\" за да ударят тенджери и тигани. Стачката ще продължи до края на деня. ", "date": "2018.03.08", "title": "Испанките с безпрецедентна стачка за права"}
{"url": "http://www.cross.bg/kipur-podobni-protothema-1569643.html", "text": "/КРОСС/ Турция отправи поредните заплахи към Кипър във връзка с правото за проучване за газ и въглеводороди в ексклузивната икономическа зона на островната страна.Министър-председателят на Турция Бинали Йълдъръм, който проведе съвместна пресконференция с премиера на Северен Кипър Туфан Ерхуман, заяви, че провокативните ходове в източното средиземноморие ще предизвикат ответни действия, като добави, че проучванията за природен газ ще продължат само, след като кипърският проблем бъде разрешен, пише електронното издание на гръцкия вестник Protothema.Турският премиер изрази раздразнението си и от факта, че Атина е повдигнала въпроса за ареста на двама свои военнослужещи в Брюксел. Разпалвайки напрежението още повече, както пише Protothema, той е коментирал и изгарянето на турски флаг по време на протест в Атина, заявявайки че подобни действия са неприемливи и че турското правителство няма да говори с тези, които правят подобни неща. Йълдъръм подчерта, че турците са дали живота си за тези символи.", "date": "2018.03.08", "title": " Премиерът на Туция заплаши публично Кипър във връзка с проучванията за газ в Средиземно море"}
{"url": "http://www.cross.bg/tery-razvoda-kogo-1569642.html", "text": "/КРОСС/ Известната двойка Дженифър Анистън-Джъстин Теру, която се раздели миналия месец след почти 3-годишен брак, е постигнала споразумение относно това кой да се грижи за кучетата им, съобщава Контактмюзик.Възникна ожесточен спор при кого да останат трите им домашните любимци след развода. Ставаше дума за овчарката мелез Доли, за териера Клайд и за питбула Софи.Двойката винаги се е отнасяла към кучетата си като към собствени деца. И въпросът при кого да останат се оказа един от най-трънливите при раздялата им. Джъстин Теру има още един питбул в нюйоркския си апартамент, докато останалите три шаровци на двойката живеят в калифорнийското й имение в Бел еър, предаде Ройтерс.Теру и Анистън са се споразумели да имат право на посещение на домашните любимци и след развода. ", "date": "2018.03.08", "title": "Дженифър Анистън и Джъстин Теру се разбраха при кого остават кучетата след развода"}
{"url": "http://www.cross.bg/armiya-chetvurtuk-tyrskite-1569652.html", "text": "/КРОСС/Турската армия и нейните съюзници от „Свободната сирийска армия\" са поели контрола над един от най-големите градове в сирийския район Африн -Джандарис, в четвъртък, предава Reuters, като се позовава на информация от турските медии.Турските формирования са изтласкали сирийските кюрдски „Отряди за народна самоотбрана\" от центъра на Джандарис в четвъртък, след като са превзели възвишение, доминиращо града в сряда, като от турските медии уточняват, че операциите по зачистка на района продължават. ", "date": "2018.03.08", "title": "Турската армия превзеха ключов град в сирийския район Африн"}
{"url": "http://www.cross.bg/beatriche-italiya-myzika-1569647.html", "text": "/КРОСС/ Три дами и един джентълмен се срещат на сцената на зала \"България\" на 8 март: Беатриче Венеци, Лили Богданова, Клара Шуман и Чайковски. Програмата представя две от най-прочувствените произведения на световната класика - Концерт за пиано и оркестър в ла минор на Клара Шуман и Четвърта симфония на Чайковски.За първи път на пулта пред Софийската филхармония ще застане италианката Беатриче Венеци. Най-младата жена-диригент на Италия е родена в града на Пучини - Лука. Завършва Консерваторията в Сиена с пиано и дирижиране в Консерваторията \"Джузепе Верди\" в Милано с пълно отличие.Скоро след това става асистент на маестро Олег Каетани и на маестро Джон Акселрод. Симфоничния си дебют като диригент прави през 2012 г. Истинска звезда в родна Италия, Беатриче Венеци вярва в бъдещето на класическата музика, обича да експериментира и да провокира вниманието на публиката, отворена е към иновациите в изкуството и към съвременната музика. Днес Беатриче Венеци е главен диригент на Младежкия оркестър \"Скарлати\" в Неапол и помощник-диригент на Младежкия оркестър на Армения.Лили Богданова завършва Националното музикално училище \"Л. Пипков\" в класа на Емилия Канева, след което продължава обучението си в Националната музикална академия \"Проф. П. Владигеров\" при проф. д-р Борислава Танева. През 2015/16 г. учи в музикалния институт \"В. Белини\", Катания, Италия с преподавател Даниеле Петралия.Понастоящем Лили е студентка в една от най- престижните музикални академии в света - Висшето училище по музика \"Ханс Айслер\" в Берлин, в класа на проф.Елдар Неболсин. Носител е на наградата на Алегро Виваче, \"Млад музикант на 2014 година\", както и на още многобройни призове от международни конкурси в България, Италия, Мароко, Англия, Чехия и др. През 2014 г. издава първия си компакт-диск \" Момичето с ленените коси\". Концертира като солов и камерен музикант, както и като солистка на оркестри в Европа, Америка и Азия.Клара Шуман е една от малкото жени-композитори със значими произведения. Звезда на своето време и съпруга на Робърт Шуман. Клара композира Концерта за пиано и оркестър в ла минор едва 15-годишна. По-късно губи увереността си като композитор и се фокусира върху кариерата си на пианист. Свири на сцена близо 60 години. Близка приятелка с Брамс, тя популяризира музиката му сред широката публика.\"Единственото спасение от душевната мъка е работата.\" пише Чайковски в писмо до своя близка по повод работата си над своите произведения. Четвъртата му симфония е първата в историята на руската музика симфония, съпоставима с произведенията на Бетовен и идеята на неговата Пета симфония - \"от мрак към светлина.\" И въпреки че премиерата ѝ в Москва през 1878 г под диригентството на Николай Рубинщайн не е особено успешна, следващите изпълнения превръщат симфонията в безапелационен фаворит на меломаните в цяла Европа.В концерта, посветен на деня на жената, Софийската филхармония е подготвила комплимент за всички дами в зала. ", "date": "2018.03.08", "title": "Софийската филхармония с комплименти за дамите в публиката на 8 март"}
{"url": "http://www.cross.bg/bulgariya-komisiyata-goriva-1569640.html", "text": "/КРОСС/Европейската комисия стартира наказателна процедура срещу България за данъчно облагане за горива. Комисията иска от страната ни да промени разпоредбите си относно ДДС, приложими за дружествата, търгуващи с горива, и за използването на активите на дружествата за нестопански цели.Комисията изпрати официални уведомителни писма на България с искане да приведе разпоредбите си за данъка върху добавената стойност (ДДС) в съответствие с правото на ЕС.Единият от случаите е свързан с факта, че понастоящем малките дружества, търгуващи с горива, са задължени да плащат авансово прекомерно високи суми, за да гарантират, че могат да платят дължимото от тях ДДС. За големите дружества е достатъчно само да внесат гаранция в размер, равен на дължимото по сделките им ДДС.Комисията смята, че националното законодателство не е съвместимо с нормите на ЕС и със свободата на стопанска инициатива (член 16 от Хартата на основните права на ЕС).Отделно от това България се приканва да промени правилата си за начисляване на дължимия ДДС в случаите когато стопански активи се използват за частни или нестопански цели и когато стопански активи се прехвърлят в друга държава членка. Ако България не предприеме действия по тези две искания в следващите два месеца, Комисията може да изпрати мотивирано становище на българските органи. ", "date": "2018.03.08", "title": "ЕК стартира наказателна процедура срещу България заради горивата"}
{"url": "http://www.cross.bg/kategorichno-falshiva-imeto-1569639.html", "text": "/КРОСС/ Като човек с повече от 20-годишен опит в журналистиката и във връзките с обществеността, не съм и подозирала, че технологията на черния ПР ще достигне до такова дъно в стремежа на някои политически сили да се разтоварят от огромното гражданско напрежение.Късно снощи уважаваният от мен вестник „Капитал\" публикува информация, в която замесва моето име и името на компанията, която управлявам - „Актив Груп\", с \"Инерком България\" и сделката с ЧЕЗ.Длъжна съм категорично да заявя, че нито аз лично, нито „Актив Груп\" като агенция имаме нещо общо с ПР-обслужването на г-жа Върбакова или притежаваната от нея компания. А опитът да бъда замесена с фирма „Инерком\" категорично е фалшива новина.Добре известно е, че всеки човек с по-висока компютърна грамотност може да промени мета данните на документите във всеки файл.Учудващо е, че една политическа сила, която претендира да бъде сериозна, може да използва медийни спекулации, неосновани на факти, за своя политическа декларация.Категорично заявявам, че няма да позволя името ми да бъде замесвано в подобни нелепи сценарии и че всеки, който разпространява неверни твърдения за мен, ще трябва да ги докаже в съда.Моника Станишева ", "date": "2018.03.08", "title": "Моника Станишева:  Опитът да бъда замесена с „Инерком“ е фалшива новина"}
{"url": "http://www.cross.bg/poyasi-yupiter-vetrove-1569644.html", "text": "/КРОСС/ Бурните ветрове, които оформят облачните пояси на повърхността на планетата Юпитер, проникват на 3000 километра в тях, установи американската сонда \"Джуно\".Откритието, публикувано в сп. \"Нейчър\", е цитирано от агенция Франс прес.Погледнат от космоса, газовият гигант е разделен на хоризонтални пояси с топли цветове, които кръжат с различна скорост. Тези пояси се образуват под въздействието на силни ветрове, които алтернативно циркулират на изток и на запад. Но механизмите, задвижващи тези пояси и тяхната дълбочина, дълги години оставаха загадка за астрономите. Благодарение на сондата \"Джуно\" част от тях бяха разкрити.Откритието представлява голяма крачка за астрономията. Сега учените установиха, че гигантските газови планети имат компактен център на ротация. А външната им обвивка е съставена от зони, които кръжат с различна скорост. Повърхностните ветрове, проникват на 3000 километра под нивото на облаците.Според Йохай Каспи от института Вайцман в Израел, един от авторите на изследването, проникването на ветровете на такава дълбочина обяснява някои странни явления на Юпитер. Именно заради тях се наблюдава асиметрията по оста север-юг на гравитационните полета на Юпитер. ", "date": "2018.03.08", "title": "Разгадаха тайните на ветровете на Юпитер"}
{"url": "http://www.cross.bg/zhenite-merkel-prava-1569641.html", "text": "/КРОСС/ Въпреки постигнатия досега напредък, борбата за равни права за жените продължава, заяви германският канцлер Ангела Меркел в цитиран от Ройтерс пост в Инстаграм по повод Международния ден на жените.\"Много жени преди нас са правили жертви и са се борили упорито за повече права на жените. Навършват се 100 години, откакто жените извоюваха правото да гласуват, но ние, разбира се, искаме не само да гласуваме, а да можем да определяме политиката във всички области\", каза във видеопослание Меркел.Канцлерът спомена и значителното присъствие на жени в бъдещото правителство.\"Днес си позволявам да кажа също, че новият кабинет ще бъде интересно съчетание от мъже и жени\", отбеляза тя.Меркел изтъкна, че в Германия все още предстои много работа за постигане на пълно равноправие между мъже и жени, но това се отнася с още по-голяма сила за страните, където жените са лишени от основни права.Днешният празник не е само ден, в който се връщаме назад към постигнатото, но и ден, в който заявяваме, че борбата за равни права за жените продължава, заключи тя.На срещата на върха на Г-20 през април 2017 г., в отговор на въпрос дали е феминистка, Меркел каза, че се чувства неудобно да си приписва заслуги за постиженията на активистките. ", "date": "2018.03.08", "title": "Ангела Меркел: Въпреки постигнатия напредък, борбата за равноправие на жените продължава"}
{"url": "http://www.cross.bg/polsha-vreme-evreite-1569637.html", "text": "/КРОСС/ В четвъртък държавният глава на Полша Анджей Дуда се извини на евреите, изгонени от страната преди 50 години по време на антисемитската кампания на комунистическия режим, предава Ройтерс.„Свободната и независима Полша днес, моето поколение, не носи отговорност и не трябва да се извинява, но... на тези, които бяха изгонени тогава... бих искал да кажа, моля, простете на Републиката, поляците и Полша от онова време, заради извършването на такъв срамен акт\", заяви Дуда.Извинението му идва в резултат на засиленото напрежение между Полша и Израел по новия спорен законопроект за Холокоста, който еврейската държава вижда като опит на Варшава да отрече, че сред участвалите в геноцида над евреите по време на Втората световна война има поляци. ", "date": "2018.03.08", "title": "Президентът на Полша се извини на евреите за преследването им в страната през 1968 година"}
{"url": "http://www.cross.bg/gora-cherna-podgotvya-1569638.html", "text": "/КРОСС/ Черна гора подготвя въвеждането на модел, който ще даде възможност на еднополовите партньори да узаконят своята връзка, съобщава македонското електронно издание „Вечер\".На фона на услията на страната за членство в Европейския съюз, Подгорица може да приеме Закон за гражданско партньорство, става ясно от медийни доклади, в които се отбелязва, че по него се работи вече две години, предава \"Фокус\".Темата за хомосексуалните бракове в Черна гора бе повдигната след „Парад на гордостта\" през 2015 г. От Министерството за човешки и малцинствени права неофициално заявиха, че бъдещият правен акт следва да се прилага при условията, валидни в страната, без да се пренебрегва опитът на Дания, Нидерландия или Франция. ", "date": "2018.03.08", "title": "Черна гора се подготвя да узакони еднополовите бракове"}
{"url": "http://www.cross.bg/dvigatel-dvigateli-iionen-1569645.html", "text": "/КРОСС/ Сайтът на Европейската космическа агенция съобщи, че инженерите от ведомството са разработили и тествали \"вечен\" спътников двигател.В качество на работно тяло на правотоковия йонен двигател специалистите са използвали атмосферния въздух. По този начин устройството ще може да бъде използвано за задвижване на космически апарати, намиращи се на не много високи орбити - до 200 километра над Земята.С негова помощ спътниците ще могат да се позиционират там за много дълго, практически неограничено време.Принципът на работа на йонните двигатели се състои в йонизацията на газови частици и тяхното ускорение с помощта на електростатично поле. Газовите частици в такива двигатели се ускоряват до много по-високи скорости в сравнение с химическите. Йонните двигатели са и по-икономични, но техен основен проблем е малката им тяга.Поради тази причина те се монтират предимно на космически апарати с малки размери, действащи в условията на далечния космос, където слънчевите батерии на практика са неефективни.Правотоковият йонен двигател няма нужда от резервоар с гориво. Вместо него двигателят използва газ, попадащ в него чрез въздухозаборник. ", "date": "2018.03.08", "title": "Европа разработи ”вечен” спътников двигател"}
{"url": "http://www.cross.bg/avtomobil-intzidenta-pernik-1569646.html", "text": "/КРОСС/ Камион и лек автомобил марка „Рено\" са катастрофирали на пътя Перник - Брезник, съобщиха от пресцентъра на МВР.Вследствие на инцидента са загинали двама души, които са пътували в лекия автомобил.Движението след квартал \"Радина чешма\" се осъществява двупосочно в една лента и се регулира от „Пътна полиция\". Причините за инцидента се изясняват.*Снимката е илюстративна ", "date": "2018.03.08", "title": "Двама души са загинали в катастрофа между камион и лек автомобил в Перник"}
{"url": "http://www.cross.bg/bulgariya-rysiya-narod-1569648.html", "text": "/КРОСС/ Мненията са от осанна до анатема. Всяка година се повдига въпросът за ония пари, измервани в тонове злато, които сме платили на Руската империя, за да изгради наново държавата ни. Но тази година имаше и нова червена нишка, прокарана от евро-атлантическите ни партньори, която успя да обиди единствения ни скъп гост за празничния юбилей - патриарха на Москва и цяла Русия Негово Светейшество Кирил Московски. Патриархът си тръгна огорчен от нашия общ с руския народ празник и не спести нищо от това на от официална София.Дори президентът Радев го отнесе заради упоритото споменаване на приноса на Полша, Финландия, Румъния и Украйна в нашето Освобождение. Баш на празника и в Министерския съвет, и в Президентството, и по всички телевизори, упорито се изпълняваше една и съща мокра поръчка - всички като навити пружини говореха безспир за „приноса\" на Полша, Украйна, Румъния и чак далечна Финландия, наравно с кървавата саможертва на руския народ за нашето Освобождение.И Румен Радев само веднъж в словото си отсрами властта, като спомена за император Алексей Втори, който обявява война на Османската империя.И това отношение доведе до уж малък, но фактически конфликт, с потенциал да накърни и без това разстроените ни отношения с Русия.Негово Светейшество Кирил Московски подчерта с неприкрито разочарование на лицето и с горчивина в гласа, че впечатленията му от празничния юбилей са двояки и „Я открыто скажу об этом на весь мир\".Светиня му го каза в лицето на Румен Радев, от когото точно не очаквахме подобна груба грешка на празничния парад. В интерес на истината обаче, преди това премиерът Борисов и куп други се надпреварваха нагло и безпардонно да благодарят на Полша, Украйна, Румъния и чак на далечна Финландия, за нашето освобождение, сякаш се подиграваха с високия руски гост и с пролятата кръв на руския народ за нашето Освобождение.Негово Светейшество Кирил Московски подмина веднъж с гордо мълчание просташкия намек, втори пък подмина подобни идиотщини в устата на други по-първи българи на честванията на връх Шипка, но като че ли от думите на президента Радев той се засегна особено дълбоко.И с право.Историческата истина недвусмислено говори за това, че войници от споменатите горе народи също са оставили костите си по нашите земи и са мрели за нашата свобода, но те са участвали в единната руска армия.Както каза право в очите на президента Радев светият отец:  И продължи: „За мен беше трудно да слушам всички тези позовавания за участието на други държави в освобождението на България.Нито полският сейм, нито литовският сейм са взели решението за започването на войната с Османска Турция. Освобождението на България от османското робство е кървава страница от руската история И още: „Ние сме за историческата истина, г-н Президент.Ние тази историческа истина сме я завоювали със своята кръв. И не може да има никакви политически и прагматични причини тя да бъде премълчавана днес или лъжливо интерпретирана!\". Сигурно някой веднага ще се разскачат, че реакцията на високия ни руски гост е преувеличена. Не, хич не е преувеличена. И един як тупаник им трябва на нашите политици, за да се усетят къде са забравили домашното си възпитание.Защото последствията от това нагло омаловажаване на ролята на Русия в нашето Освобождение ще има своята политическа и икономическа цена. Не можеш да очакваш осъществяването на проекти като АЕЦ „Белене\" и „Южен поток\", а да се държиш като невнятно диване баш когато най не трябва! „Всички разговори за дружбата се проверяват от реалността. Ако, говорейки за дружбата, ние забравяме за жертвите, които са били дадени за освобождението на България, тогава тези думи престават да имат значение\", директно каза патриарх Кирил.И за съжаление, това е най-неприятното следствие от мократа поръчка, изпълнена от първия до последния „държавник\" баш на общия ни юбилей с Русия.Колко трябва да си зомбиран, че да не усетиш как цялата държава завличаш в едни тъмни геополитиче-ски дебри, от които този път я се отървем, я не. Колко трябва да си кух, тъп и нагъл, че баш на 3 март не руският посланик Анатоли Макаров да те поздрави от екрана на БНТ, а полският посланик?! Братя, докога ще търпим хлевоустите и нагли „експерти\" по българската история да си печелят парите от Сорос и компания на наш гръб и на гърба на братските ни връзки с руския народ.За сметка на общата ни история, на общото ни бъдеще! Докога ще обиждаме и себе си, и честта избитите руснаци и българи за Освобождението на България с волското си търпение?! Може би има доста „българи\", които гледат на тоя скандал като на пипера върху празничното ястие на 3 март? Може би сеирджийската им натура има нужда да си начеше крастата\" и със светия ни национален празник, и с юбилея ни, и с честта на високия ни гост - патриах Кирил. Е, те точно тези „българи\" са виновни за масово разпространяваното соросоидно отношение към българската история.Българи, които си кръщават децата с чужди имена, че нямало да живеят в България... Слава Богу, Негово Светейшество е забеля- зал неподправената признателност и възторг на българския народ към себе си и руския народ. Слава богу, ние, простите българи, които със сигурност сме в стотици пъти повече от платените клакьори нашите нови господари, не можем да „забравим\" историческите факти, още по-малко естествената си признателност и любов към руския народ. Празничните безобразия не се изчерпват само C незаслужената обида към паметта на пролятата руска и българска кръв.Що се касае до американската пиар агенция под кодовото название МВнР, нейният служител - генералният консул на страната ни в Одрин - Васил Вълчев, направо обгази орталъка, дето има една дума.Явно турчеещият се генерален консул на България в Одрин - Васил Вълчев, навръх празника призовал гостите си в ресторанта да се отдаде почит с минута мълчание прави на турските бойци, загинали край сирийския град Африн в наше време. Според автора на тази убийствена новина - ген. Симеон Николов, бивш зам.-министър на отбраната, консулът ни в Одрин говорил пред гостите си в ресторанта за „турските мъченици, отдали живота си в битката при Африн\".Консулът Вълчев говорил само за национален празник, не за Освобождението на България и това е излъчено в турски видеорепортаж по комшийските медии в контекста на подкрепата на инициативата „Маслинова клонка\" от страна член на ЕС!. Тая инициатива „Маслинова клонка\" може да ни изяде главата.Става въпрос за турска военна операция в Сирия, в района на Африн, чиято цел е да смаже сирийските кюрди. И дори президентът на съседен Иран определи като неприемлива и трябва час по-скоро турските войски да се оттеглят от Сирия. А пък турският президент се закани тази операция срещу кюрдите в Сирия да продължи и в Идлиб... Гледайте само в какви мътни води и на чия страна ни закара турското мекере и служител на Външно министерство консул Вълчев! В международен конфликт ни вкара, а тук реакцията идва по линията на един сайт от контраразведката ни.А как Вълчев се озова там? Кой му нареди да нарежда България до Турция в сирийския конфликт? Защо това не става масова дискусия в медиите? Аман от скрити лимонки, бе! Съсипаха ни държавата! Ген. Николов правилно пита - а кой собствено е упълномощил генералния ни консул в Одрин Васил Вълчев да говори от името на цитираната еврочленка България!И докога чиновници на Министерството на външните ни работи ще действат като банален пиарщик на политиката на Пентагона на Държавния департамент на САЩ или пък на съвременния Гьобелс - Джордж Сорос?! Веднага да се отзове обратно Вълчев от поста си в Одрин е малко.Би трябвало да бъде отстранен въобще от дипломатическото поприще за това чисто безобразие навръх националния ни празник. И срещу него да бъде повдигнато обвинение за държавна измяна.Това ще е един добър старт към прочистване на държавата ни от агентите на чуждо влияние. Връщайки се обратно на честванията у нас, няма как да подминем и една друга велика глупост, довела до крайност противопоставянето между Президентството, Министерския съвет и Народното събрание, която резултира в отсъствието на премиера Бойко Борисов, на председателя на Парламента Цвета Караянчева, на министрите и политиците от ГЕРБ от празничния прием, традиционно даван от президента на България.Липсваха и Обединените патриоти, които напоследък започнаха да преминават с неестествена лекота границата на приличието в подкрепата си за Борисов. Тяхното отсъствие направи ужасно впечатление.Подобна истерична реакция, баш когато честваме 140 години от Освобождението си и„целият свят сега нази гледа\" как ще одрискаме публично отношенията си с Русия е не просто недопустима и безобразна. Реакцията на нацупилата се дружина е чиста прос-тащина, която повече не трябва да търпим.Защото нашият търпеж към тия овластени, но недорасли за властта келеши всъщност обижда собствената ни интелигентност. Обижда и националното ни чувство. Инак колегата Анна Заркова ги размаза във фейса: „Чета тук как две-три гадинки се възмущават: Защо Бойко Премиера, помощникът му, депутатите му, министрите му и шефката му на Парламента не били отишли на тържествения прием на държавния глава в чест на Освобождението!... Еми как да идат хората, бе?! Заети са. Купуват от Гинка ония проценти от ЧЕЗ...\". Пак ще го кажем, нищо че на всички е ясно: дигайте се, братя, да изметем и почистим от боклуци държавата! Че и в чужда война някой ден ще осъмнем въвлечени, без да ни питат, и Русия ще отблъснем дотам, че вече няма да има кой пак да ни се притече на помощ и да ни извади от ямата. ", "date": "2018.03.08", "title": "Може ли да се гаврим с Русия, баш на 3 март?!"}
{"url": "http://www.cross.bg/ministura-prodykti-nekov-1569635.html", "text": "/КРОСС/ Евродепутат Момчил Неков проведе срещи с министъра на икономиката Емил Караниколов и министъра на земеделието Румен Порожанов във връзка с казуса за защита на българското кисело мляко и други традиционни наши продукти, като българско сирене и кашкавал.След присъединяването на България към ЕС, всички български хранителни продукти с географски означения е можело да бъдат защитавани единствено съобразно европейското законодателство и схеми.България обаче близо десетилетие е поддържала паралелен регистър, поради това че е страна по т.нар. Лисабонска спогодба за закрила на наименованията за произход и тяхната международна регистрация, който включва и тези български храни.Това е нарушение на европейското законодателство. В момента срещу страната ни се готви наказателна процедура.Неков запозна министрите с питанията, които вече е отправил към Европейската комисия, а именно: Каква е формулата, по която се изчисляват глобите, какъв ще е евентуалният им размер и има ли заведена такава процедура срещу други държави-членки, които поддържат свои продукти в регистър по Лисабонската спогодба и не са ги защитили, като географски означения.При отделните разговори и с министъра на икономиката, и с министъра на земеделието е договорено и постигнато единно мнение, че по въпроса трябва да се действа бързо и да защитим българските традиционни продукти.Момчил Неков се ангажира с подкрепа и съдействие по казуса на европейско ниво.Към момента Гърция е защитила над 100 продукта по европейската схема, включително гръцкото сирене „Фета\", а ние имаме само 2 защитени продукта - българското розово масло и горнооряховски суджук. ", "date": "2018.03.08", "title": "Момчил Неков обсъди с министрите на икономиката и земеделието казуса за защита на българското кисело мляко"}
{"url": "http://www.cross.bg/durzhavata-tazi-gerb-1569630.html", "text": "/КРОСС/ Жалко е, че управляващите превърнаха трибуната на НС в място, от което се сипят фалшиви новини, като декларацията на Спас Гърневски. Народните представители от управляващото мнозинство се радват и стискат ръката на човек за една откровена простащина.За да се напише една новина, най-малкото трябва да се провери. От мотивирането на народни представители да говорят по този начин не страда опозицията, а целият парламент. Няма как да се има доверие, когато за най-малкото нещо - чуто-недочуто, разбрано-неразбрано, управляващите са готови да стигнат дъното.Трибуната на парламента е свещена. Жалко е, че я използват по този начин и я превърнаха в една селска седянка и всеки може да говори, каквото си иска. Казвам се Драгомир Стойнев, а не Драго. В парламента сме колеги, които трябва да се уважават, а не приятели. Избрани сме да гоним една цел - просперитета и благополучието на българските граждани. Като български политик, дълбоко вярвам, че основната ни задача е да подобряваме живота на хората, а не да чуваме някой какво казал зад ъглите и да го официализираме в парламента. Това е недопустимо, срамно и грозно. Всеки един народен представител трябва да се срамува от подобни изявления, а не управляващите да ръкопляскат.Ако докато бях министър, ЧЕЗ се продаваше, държавата щеше да го купи. Не с национализация, както управляващите се опитват да плашат хората, а изцяло на пазарен принцип - държавата влиза в икономиката, съревновава се с частните компании, ако се продава.Ако не се продава, нищо не можем да направим, както ЕНЕРГО-ПРО, ЕВН не продават. Смятаме, че държавата трябва да гарантира сигурност в определени сфери. Ако през 2013-2014 г. имаше официална оферта и официални разговори, досега щяха да ги извадят от самото министерство. Да не се поддаваме на слухове и манипулации, с които да се захранва любопитството на хората за един проблем, който е съществен. Няма да навлизам в дълбочината на проблема, защото вярвам, че българската държава, независимо кое е правителството и българските парламенти, които са били от 2004 до сега, са вършили своята работа в името на справедливостта за своите граждани.Проблемът е друг - вчера зам.-министърът на финансите на Чехия заявява, че той не е изпращал никакъв документ до българската държава. Как тогава достига този документ до кабинета на министър-председателя? Министър-председателят  на Чехия се разграничава от нашия министър-председател. Зам.-министърът на финансите изцяло се разграничава от думите на министър-председателя. Кой тогава не казва истината? Да не кажа други думи, от уважение към тази институция и колегите ми. Българският народ трябва да знае, защото през 2016-2017 година, според г-н Плескач, е имало конкретни разговори. Защо тогава държавата не се е намесила? Това не отговаря на икономическата визия на управляващите.Нека имаме спор по идеологии, но не и спор по клевети. Не приемаме този договор да има клауза, по която бъдещият купувач на ЧЕЗ да сътрудничи срещу България в арбитража. Къде се намирате? Откъде-накъде? И как така една жена, като Гинка Върбакова, се съгласява на подобна клауза. Кой е този българин, който се съгласява на подобна клауза? ГЕРБ трябва да дадат отговор, защото година и половина - две, откакто е стартирала процедурата, те управляват. Каква е визията на БСП? БСП многократно е заявявала, че ние сме за подобен род сделка, но или държавата изцяло изкупува ЧЕЗ, или държавата не участва. Това, което правят управляващите в момента е скандално. Тяхната цел е да затворят сделката. Защото държавата, влизайки в тази сделка, тя де факто привлича финансиране. Тази сделка в момента не може да бъде затворена поради огромния скандал. Но влизайки в сделката, ГЕРБ казват пред международните инвеститори, пред финансовите пазари, които само това чакат - държавата да бъде част от тази сделка дори и миноритарно. Те казват - елате, финансирайте, държавата стои зад тази сделка.Второто, което е скандално - ГЕРБ изчистват образа на Гинка Върбакова. Коя е Гинка Върбакова? Не я познавам тази жена. А държавата, влизайки макар и с малък дял, казва, че Гинка Върбакова е чиста и на финансовите пазари може да се финансира тази сделка, защото държавата стои зад нея. За нас това е изцяло неприемливо.Държавата трябва да се върне в икономиката като пазарен играч. Държавните и общински предприятия да работят на пазарен принцип и да се съревновават. Тогава капиталът ще остава тук, а няма да храни чешките пенсионери. Това е разликата между нас и ГЕРБ. Това е нашата визия в този нов свят, който се променя. Не казвам, че трябва ГЕРБ да я харесват. Те може да имат тотално различна визия, но тази неолиберална визия търпи пълен погром навсякъде.Трябва да се дадат конкретни отговори. Държавата пази ли гърба на Гинка Върбакова? Искаме този отговор, колкото се може по-скоро. Държавата ще бъде ли гарант на интересите на Гинка Върбакова? Тези отговори трябва да дадем на обществото, защото хората са притеснени. ГЕРБ да не злоупотребяват с неща, които са притеснителни и в интерес на българската държава.Няма да има политик, от страна на БСП, който ще си позволи да постави над интереса на българската държава личния си или партийния интерес. Това, което правят ГЕРБ в момента, е точно това, опитвайки се да бягат. Тук няма печеливши и губещи. Тук има интерес на България. Този интерес на България трябва да го браним ние, защото ние сме български народни представители.Ние браним интереса на българските граждани, а не сме дошли тук да говорим клевети, да хулим, обиждаме, а в същото време управляващите да ръкопляскат на подобни изказвания. Срам е, че ГЕРБ още не са разбрали за какво са в тази зала и за какво се борят и защитават. БСП го показа най-отговорно - искаме отговори. Нормално е да задаваме въпроси.", "date": "2018.03.08", "title": "Драгомир Стойнев: Ако, докато бях министър, ЧЕЗ се продаваше, държавата щеше да го купи"}
{"url": "http://www.cross.bg/kypyvacha-monika-stanisheva-1569631.html", "text": "/КРОСС/ Във връзка с твърденията на ГЕРБ, че Моника Станишева е свързана с дейността на купувача на ЧЕЗ - заявяваме, че БСП не носи отговорност за ничии бизнес дела. Внушенията, които обвързват партията с едни или други частни интереси, са абсурдни, защото БСП е с ясна и последователна позиция - не някой, а държавата да изкупи ЧЕЗ.", "date": "2018.03.08", "title": "БСП: Моника Станишева не е свързана с дейността на купувача на ЧЕЗ"}
{"url": "http://www.cross.bg/temata-zhenite-zheni-1569632.html", "text": "/КРОСС/hOUR  SPACE, ул. Иван Вазов 38, гр. София, 14 март (сряда), 19:00ч.Март месец е известен като женски месец и по този повод hOUR SPACE посвещава третото събитие от 12 месечния проект „Психотерапията е за всеки\" именно на нея.Лектори от различни сфери на психологията и психотерапията ще разкажат за силата, нежността, красотата, настроенията, загадъчността, интуицията и любовта на жената. \"Защо ръгбито е спорт за жени?\" е темата, по която повече отговори ще получим от Анна Андреева. Освен треньор по ръгби на жени, тя е и майка, съпруга и бизнес дама.   Диана Калицова е гещалт психотерапевт и основател на център за физическо и душевно здраве \"Awakening Center\". Тя ще разкрие повече за \"Женската сексуалност - от срама и вината до насладата и отдаването\".  Жюстин Томс е сред пионерите в дигиталните комуникации у нас, предприемач, преподавател и автор на редица книги и статии. Тя ще засегне темата баланса и управлението на времето на жената в темата \"Ние можем, момичета!\".  \"Силата да си жена\" е темата, която ще сподели любовният психолог Марина Байрактарова. Тя насочва жените как да се свържат със сърцето и женската си сила. Мисията й е да помогне на дамите да се чувстват ценни, красиви и обичани. Повече за Марина може да прочетете тук: www.marinabayraktarova.com.  Надежда Дерменджиева е изпълнителен директор на Български фонд за жените. Завършва Новогръцка философия, а след това и Gender Studies. Учи Творческо писане и издава книгата \"Без упойка\" - сборник с разкази по истински случаи на насилие.  Гергана Куцева е директор \"Развитие и комуникации\" на Български фонд за жените. Тя e културолог с дългогодишен професионален опит в областта на публичните комуникации. Автор е на редица публикации и изследвания на медийната среда в България.  Гергана и Надежда ще ни въведат в темата \"Права и предразсъдъци\".Всяко събитие от проекта \"Психотерапията е за всеки\" има вход, средствата от който ще бъдат за подпомагане на различни сдружения, фондации и неправителствени организации избрани спрямо месечната тематика. Приходите от събитието през март ще бъдат дарени на Български фонд за жените, които работят за елиминиране на насилието над жени, за подобряване на техния икономически и политически статус, за овластяване на групи жени, подложени на множествена дискриминация и други.Проектът обединява 12 теми в рамките на 2018 година. Терапевти, известни личности и организации предоставят насоки за по-добри практики в грижата за себе си. Той цели да обърне внимание и да предизвика хората да говорят по теми от всякакви ежедневни ситуации, на пръв поглед безобидни, но предпоставка за множество проблеми, при които психотерапията може да помогне.Първата тема от месец януари - \"Стресът и работещият човек\" беше приета с голям интерес. Календарът за предстоящите събития обединява много разнообразни и интригуващи теми като връзката с храната, сценичната треска и как да говорим пред аудитория, емоционалната интелигентност, възпитанието на децата и други. ", "date": "2018.03.08", "title": "Психолози говорят за женската сила в мартенското издание на проекта „Психотерапията е за всеки“"}
{"url": "http://www.cross.bg/chast-vratza-ypravitel-1569627.html", "text": "/КРОСС/ Очакваме скоро да овладеем ситуацията с преливащия яз. „Рогозен\", наблюдаваме и яз. „Бързина\". Това каза за Агенция „Фокус\" областният управител на Враца Малина Николова.Тя уточни, че язовир „Рогозен\" се е напълнил и прелива през преливник, като от вчера следобед са предприети необходимите мерки за укрепване на преливника. „Едната му част се беше износила от мерките, които бяхме взели през 2016г. за аварийното му укрепване.В момента на място има две коли със скален материал, който засипва компроментираната част. Монтирана е една помпа, която да поема част от обема на водата, като чакаме още една помощна помпа от Плевен.Очакваме скоро да овладеем ситуацията, въпреки че сме обявили бедствено положение на територията на община Хайредин и сме предприели мерки по извеждане на две населени места - селата Ботево и Бързина, общо около 22 къщи\", обясни Николова и уточни, че са поръчани и още два сифона предвид предстоящите обилни пролетни валежи, за да се обезопаси язовирът по-трайно.„Наблюдаваме и язовир „Бързина\", там преливникът е в добро състояние, има монтирани два сифона. В момента се извършва 24-часово наблюдение, за да се предотврати рискът от опасност за хората\", каза още областният управител на Враца. ", "date": "2018.03.08", "title": "Областния управител на Враца: Очакваме скоро да овладеем ситуацията с преливащия яз. „Рогозен“"}
{"url": "http://www.cross.bg/biznes-programata-damite-1569629.html", "text": "/КРОСС/ Fibank (Първа инвестиционна банка) представи своята специална програма Smart lady, която е насочена към всички жени, които са предприемачи и заемат ключови позиции в бизнеса на специална работна закуска.Програмата е плод на дълги проучвания, разговори с експерти и бизнес дами.Тя е своеобразно продължение на линията за кредитни карти First Lady, която Първа инвестиционна банка и Diners Club предложиха на бизнес дамите. Партньор на Fibank по програмата са MasterCard и Съюз произведено в България.Целта, която банката иска да постигне с програмата Smart Lady, е да се утвърди като успешен бизнес партньор на всяка дама, решила да пребори клишето, че бизнесът е запазена територия само за мъже. Това заяви Севделина Василева,която е изпълнителен директор на Fibank.Василева разкри, че Smart lady е компилация не само от възможности за кредитиране, насочени към бизнес дамите, но и включва в себе си редица други финансови и нефинансови решения, които да предложат на дамите подкрепа, сигурност и спокойствие чрез специални застраховки, като кандидатстването по европейски програми също ще бъде възможно. Но програмата основно ще бъде насочена към бизнеси, които вече имат история зад себе си, а не такива, които тепърва стартират своята дейност.Smart Lady предлага широка гама от кредитни продукти при преференциални и същевременно гъвкави условия, като ниска цена и такса по кредитите, удобни погасителни планове, дълъг срок на изплащане - до 15 г. за инвестиционни кредити, а за оборотни средства до 5 години.Освен всичко това банката е предвидила и възможност за цялостно обслужване на фирмата, който да включва и допълнително здравно осигуряване за достъп до качествени здравни услуги и профилактика, като бременните ще мога да избират, дори, своя екип, който да отговаря за тяхната безпроблемна бременност.По време на майчинството си дамите ще получат възможността да намалят месечните си вноски до 75% в период от 15 месеца. През това време банката няма да изисква вноска по главицата на използвания кредит.Към Smart Lady щу има и редица допълнителни привилегии като спестовна сметка с нарастваща доходност за бъдещето на децата, безплатна дебитна карта за тийнейжърите, а също така и включена застраховка при рак на гърдата, отстъпки при покупки в над 400 търговски обекта, достъп до ВИП салони на летищата и редица други клубни привилегии.Значителното преимуществото, което Fibank ще осигури на дамите, обаче, е финансовият гръб и сътрудничество на всеки един етап от тяхното развитие.Банката ще проведе редица конференции, обучения и семинари, където дамите ще могат да обменят опит и да получат професионални съвети.„В началото бях скептично настроен, защото мислех, че ще се получи още едно разделение, но в нашата страна, генерално, няма „повеи\" на каквато и да е било дискриминация\", каза Кънчо Стойчев, който е социолог и председател на Управителния съвет „Произведено в България - Съюз на малкия и среден бизнес\".Не се раждаме еднакви, но трябва да се борим за равнопоставеност по отношение на условията ни на живот, допълни Стойчев.В края на събитието Надя Кошинска, която е член на Управителния съвет на Fibank и директор на Дирекция „банкиране на малки и средни предприятия\", представи ролята на банките като финансови институции в подкрепа на развитието на жените в бизнеса, като даде примери за позитивния опит на банката, който е натрупала в своята 25-годишна история.На въпроса от репортер на \"Като говорим за бизнес малък, среден или едър до каква степен е ориентирана програмата към стартиращия бизнес и какво предвижда за този бизнес или ще работи с вече установили се компании на пазара?\".Севделина Василева отговори: \"Към момента възможностите, които програмата предлага са финансиране на бизнес с обезпечение или без, но когато има история. Работим активно за да наградим възможността за отпускане на финансов ресурс за стартиращи предприятия, които нямат история или текуща дейност, но към момента не можем да предложим изцяло такова предложение.Искам само да направя следната вметка - добре е да си дадем сметка какво е стартиращ бизнес. През последните 5 години, когато се кажеше стартиращ бизнес, се разбираше бизнес, стартиран от млади хора. Обикновено тези бизнеси са обект на финансиране от фондове, възможно е да се направи сътрудничество с тях или други програми, обикновено подкрепени от държавата. Работим активно в тази посока и се надявам съвсем скоро да има положителни новини\", допълни още Василева.Предвидено е програмата да еволюира с времето според предпочитанията и нуждите на жените, защото освен мощна сила на икономическия прогрес, те са и носители на семейните ценности. ", "date": "2018.03.08", "title": "Fibank представи своята специална програма в подкрепа на жените в бизнеса"}
{"url": "http://www.cross.bg/zhenata-zhenite-pytin-1569626.html", "text": "/КРОСС/ Президентът Владимир Путин поздрави жените в Русия по случай Международния ден на жената, 8 март.В реч, излъчена по телевизия \"Россия 24\", Путин отбеляза умението на жените винаги и навсякъде да създават гостоприемна атмосфера на работа и в семейството, да поемат ежедневните грижи за дома и децата и да бъдат нравствен пример за нас, предаде ТАСС.Международният ден на жената е още един повод да изразим огромното си уважение към жените, възхищението си от тяхната красота и нежност, продължи руският президент. Той обърна специално внимание на труда на многодетните майки.На образа на жената са посветени множество литературни произведения, припомни Путин и прочете откъс от стихотворение на поета Андрей Дементиев, започващ с думите \"Аз зная, че всички жени са прекрасни/ И със своята красота, и със своя ум\".\"Бъдете обичани и щастливи\", каза в заключение руският президент.Международният ден на жената е обявен през 1910 г. по инициатива на германската активистка и борец за равноправие на жените Клара Цеткин, припомня ТАСС.Отбелязан е за първи път на 19 март 1911 г. в Австрия, Дания, Германия и Швейцария. В Русия Международният ден на жената е празничен, неработен ден. ", "date": "2018.03.08", "title": "Путин рецитира стих: Аз зная, че всички жени са прекрасни"}
{"url": "http://www.cross.bg/kelaiifi-emeri-real-1569636.html", "text": "/КРОСС/ Огромна чистка в ПСЖ се задава след загубата с 1:2 от Реал Мадрид в осминафиналите на Шампионската лига, която за пореден път изпепели надеждата на парижани, че всеки трофей може да се купи с най-скъпите звезди. Според френските медии собствениците на клуба от катарската кралска фамилия са бесни, че въпреки колосалните инвестиции отборът не може да оправдае очакванията за триумф в Европа. Треньорът Унай Емери е сигурен пътник.Катарците са категорични, че наследникът му трябва да бъде италианец. Първият им избор е Антонио Конте, но като вариант е спряган и Масимилиано Алегри. Заедно с Емери със сигурност си тръгват и половината титулярен състав от мача с Реал. Списъкът започва с вратарите Ареола и Кевин Трап. Договорът на Тиаго Мота изтича през лятото и няма да бъде подновяван. Колегата му в халфовата линия Марко Верати най-вероятно ще го отнесе заради червения картон, който си изкара срещу Реал, след като шефовете на „Парк де Пренс\" в прав текст обявиха, че това е убило мача.Анхел Ди Мария пък се очертава да бъде пратен на сергията в името на финансовия феърплей. Глави обаче ще хвърчат и по високите етажи. Президентът Насер Ал Келайфи, който управлява в Париж като личен наместник на емира на Катар - Тамим бин Хамад Ал Тани, също е заложен на дузпата. Когато през 2011 г. катарците купиха клуба Ал Келайфи обеща на благодетелите си в Доха, че до пет години ще им донесе трофея в Шампионската лига.Седем години по-късно ПСЖ никога не е изглеждал по-далеч от него, от самия старт на проекта. Освен това персоналните гафове на Келайфи станаха прекалено много. Навремето точно заради него бившият треньор Лоран Блан измъкна колосална неустойка, след като подписа нов договор малко преди да бъде уволнен. Емери също бе личен избор на Келайфи.Ако слуховете че Неймар може да напусне през лятото се окажат верни, цялото му управление ще се окаже пълна катастрофа, както и представянето на ПСЖ във вторник вечер.", "date": "2018.03.08", "title": "Президентът, треньорът и половината титуляри на ПСЖ ще бъдат изгонени от „Парк де Пренс\""}
{"url": "http://www.cross.bg/bolnitza-raboti-sedmitza-1569628.html", "text": "/КРОСС/През тази седмица кардиологичното отделение на врачанската болница, най-голямата в Северозападна България, спря да работи временно, съобщава ''БНР''.От началото на следващата седмица под въпрос е и звеното за инвазивна кардиология. За запазването на тази съвременна и високоспециализирана медицинска дейност се работи активно, увериха от ръководството на лечебното заведение.Орлин Цветков, изпълнителен директор на болницата:\"Голяма част от лекарите напуснаха през последните седмици и няма възможност за попълване на работните графици, затова отделението временно преустанови дейността си, за което сме уведомили РЗОК, Районния център по здравеопазване и Спешния център, за да може да се подсигури достъп на пациенти с такива заболявания и да се насочат към други лечебни завадения\".Тенденцията на отпадане на важни за болницата отделения силно смущава медицинския персонал.В началото на следващата седмица спира да работи и звеното за инвазивна кардиология. Досега тази дейност се осъществяваше от дружеството \"Медика Кор\". За оттеглянето му причините са няколко, посочи изпълнителният директор доц. д-р Кирил Панайотов.\"На първо място е натрупаният дълг на болницата към звеното в размер на 1,6 млн. лева. Заради запорите от други дружества \"Медика Кор\" трудно получава дължимото за лекувани пациенти, а те са средно по 150 души на месец\", поясни доц. Панайотов.Оздравителният план за врачанската болница, предложен от Министерство на здравеопазването, работи и вече са изплатени пълните заплати на работещите за декември, съобщи на блиц парламентарния контрол министърът на здравеопазването Кирил Ананиев:\"Проблемът идва до инвазивната кардиология, където и апаратурата, и персоналът, който работи, е свързан с частната болница. Министерството на здравеопазването е готово във всеки един момент да закупи ангиограф, т.е. апаратурата, която е необходима за инвазивната кардиология. Обаче хората, които работят вътре, може би, под въздействието на собственика на сегашната апаратура искат да напуснат държавната болница. Това е проблемът - в кадрите.Това, което искаме още следващата седмица, е да се срещнем със собственика на частната болница, за да можем да го убедим, че тази болница има нужда от това отделение и да не подклажда работещите, още повече че дори той да регистрира такова отделение в частната болница, той няма да може да получава пари от НЗОК през 2018 година.И тогава излиза, че единственият шанс за хората, които трябва да се лекуват от този регион, е монтанската болница\". Ананиев допълни, че здравното министерство ще настоява за среща със собственика на частното лечебно заведение във Врачанската болница, за да го убеди в закупуването на новата апаратура. ", "date": "2018.03.08", "title": "Най-старата болница в Северозападна България - хроника на едно предизвестено сгромолясване"}
{"url": "http://www.cross.bg/katar-bulgariya-beshe-1569633.html", "text": "/КРОСС/ Емирът на Държавата Катар Шейх Тамим бин Хамад Ал-Тани е на първото си държавно посещение в България по покана на българския държавен главаУтвърждаването на България като регионален център на информационните технологии в Югоизточна Европа и бързото развитие на телекомуникациите и туризма създават предпоставки за привличането на инвестиции от Катар в тези бързо развиващи се сектори на българската икономика за установяването на взаимноизгодни партньорства. Това беше позицията на президента Румен Радев и на Н.В. емира  на Държавата Катар Шейх Тамим бин Хамад Ал-Тани, който е на държавно посещение у нас по покана на българския президент.Двамата държавни глави обсъдиха редица проекти от взаимен интерес в сферата на земеделието и производството на храни, транспортната инфраструктура, енергетиката, науката и образованието, спорта и други.Проектът за изграждането на Институт за устойчиво развитие в България с технология от ЦЕРН, в който да бъде създаден и център за лечение на онкологични заболявания с адронна терапия и обучение на физици, беше откроен като особено перспективен по време на пленарните разговори на официалните делегации на двете държави за привличането на инвестиции от чужбина и установяването на научни партньорства.Страната ни има интерес да използва и опита на Катар в изграждането на интермодални пристанища, както и за привличането на инвестиции в изграждането и развитието на инфраструктура у нас, която е част от европейските транспортни коридори, беше подчертано още на срещата.Усилията на България за енергийна диверсификация и доставки на природен газ за страната ни от Държавата Катар също бяха обсъдени по време на разговорите между официалните делегации и беше изразена позицията на страната ни заявеният интерес за партньорство да бъде надграден със сключването на двустранен договор.Като особено перспективна сфера от взаимен интерес беше отбелязан  обменът на инвестиции и опит в сферата на земеделието и изграждането на земеделски ферми у нас, които да реализират своята продукция в Катар.В рамките на посещението на Шейх Тамим бин Хамад ал-Тани в София се провежда Българо-катарски бизнес форум с участието на над 60 предприемачи от Катар и ще бъдат подписани редица документи за двустранно сътрудничество между Република България и Държавата Катар в областта на енергетиката, младежта, културата и спорта, образованието и науката и предприемачеството.В качеството си на председател на Съвета на ЕС, България ще продължи да подкрепя международните инициативи за укрепване на сътрудничеството и политическия диалог за стабилизиране на региона на Персийския залив, подчерта президентът Румен Радев.Държавният глава беше категоричен, че мирните преговори и международната дипломация следва да бъдат насърчени за преодоляване на предизвикателствата. „Преговорите и взаимното зачитане на интересите на страните са безалтернативни в процеса на разрешаването на настоящите проблеми в Персийския залив. Стабилността и сигурността на страните-членки на Съюза за сътрудничество в Залива е от ключово значение за България и Европа\", заяви президентът.По време на срещата си с емира на Държавата Катар беше изразена и признателността на страната ни за подкрепата, която близкоизточната страна и Негово Височество Емира-баща, шейх Хамад бин Халифа Ал Тани оказаха за освобождаването на осъдените на смърт в Либия български медици.По-рано днес пред президентската институция се състоя церемонията по официалното посрещане на Шейх Тамим бин Хамад Ал-Тани в България. Двамата държавни глави проведоха лична среща и разгледаха центъра на София, както и културно-исторически забележителности в столицата. ", "date": "2018.03.08", "title": "Румен Радев и емирът на Държавата Катар обсъдиха перспективите за насърчаване на двустранното инвестиционно сътрудничество"}
{"url": "http://www.cross.bg/predsedatel-plamen-georgiev-1569621.html", "text": "/КРОСС/ Народните представители избраха Пламен Георгиев Димитров за председател на Комисията за противодействие на корупцията и за отнемане на незаконно придобитото имущество, предаде репортер на Агенция „Фокус\". „За\" избирането му гласуваха 148 депутати, 66 бяха „против\", а 4 се въздържаха. Новоизбраният председател на комисията е предложение на ГЕРБ. За другия кандидат, Николай Иванов Николов, предложен от БСП, „за\" гласуваха 79 народни представители, 62 „против\" и 73 „въздържал се\".Според приетите правила за избран се счита кандидатът, за който са гласували повече от половината депутати в зала. Като вече избран председател Пламен Георгиев ще предложи свой заместник и трима членове на комисията. Те също ще бъдат избрани от депутатите. ", "date": "2018.03.08", "title": "Избраха Пламен Георгиев за председател на антикорупционния орган"}
{"url": "http://www.cross.bg/ninova-nyama-doverie-1569619.html", "text": "/КРОСС/ Пламен Георгиев ще започне с фалстарт - ГЕРБ си уреждат някой да им гарантира, че няма да бъдат закачани за краденето през последните 9 години.Това каза лидерът на БСП Корнелия Нинова по време на дебатите по избор на председател на антикорупционния орган, предаде репортер на Агенция „Фокус\". „Ключовата дума е доверие. Когато един орган и хората, които го представляват, нямат доверие, каквото и да направят, то няма да бъде възприето от българското общество.Борбата с корупцията е въпрос на доверие. Европа ни няма доверие и затова казва, че сме изпълнили всички технически изисквания за Шенген, но не ни иска, защото има корупция\", каза Нинова. Лидерът на БСП поясни, че за българското общество корупцията е проблем номер 1, защото няма доверие в институциите и в депутатите, че ще се реши този въпрос.„Г-н Цветанов, днес не е време двамата кандидати да сблъскват идеи. Законът е приет\", заяви лидерът на БСП. „За съжаление съмненията за необективност по дела, които г-н Георгиев вече е гледал, ще тежат\", посочи Нинова. Тя определи Антикорупционния закон като \"куц\".„Дадохте му един месец и го поправихте\", подчерта лидерът на БСП. Нинова попита дали от ГЕРБ си дават сметка, че европейските посланици не гледат тази дискусия и обърна внимание, че ще дойде нова оценка от Европа. „Гледате сега и на момента да уредите един човек, който ще ви слуша, за да ви гарантира, че няма да бъдете по никакъв начин закачани, за това което крадохте последните 9 години от управлението на България\", коментира Нинова.Във връзка с объркването на Цветан Цветанов, че Корнелия Нинова е била заместник-министър в кабинета на Иван Костов, Нинова каза: „Днес допълнихте автобиографията ми с нови и неизвестни за мен факти. Можете да се обърнете към г-н Борисов, който за подобни обвинения вече отговоря за съда\", посочи тя.", "date": "2018.03.08", "title": "Корнелия Нинова: ГЕРБ си уреждат някой да им гарантира, че няма да бъдат закачани за краденето през последните 9 години"}
{"url": "http://www.cross.bg/zaev-gurtziya-konstitytziyata-1569623.html", "text": "/КРОСС/ Предложението на министър-председателя на Македония Зоран Заев за отваряне на гръцката конституция развълнува обществеността в южната ни съседка, предизвика негативни коментари, но и създаде опцията за постигане международно споразумение, предава скопският телевизионен канал „Сител\".„Идентичността е чувство и за него можете да преговаряте.Вярвам, че в този дух, отнасяйки се внимателно към партньорите, с които преговаряме, ще намерим решение. Същевременно да се отвори и Конституцията на Гърция и да видим как те се грижат за гърците извън страната им. Аз съм подготвен, така като те се грижат за гърците извън Гърция, ние да се грижим за македонците извън Македония\", бяха думите на Заев, които предизвикаха реакция в съседна Гърция.Според вицепрезидента на Европейския парламент и председател на еврогрупата на СИРИЗА Димитрис Пападимуилис, най-добрият начин за постигане на решение по македонския въпрос е Временното споразумение от 1995 г. да бъде заменено с международно споразумение. Като пример той даде Лозанския договор, който не подлежи на изменение.По отношение на преговорите за името Пападимулис вярва, че трябва да има повече преговори и по-малко интервюта.Гръцките медии определиха като провокация предложението на Заев. За първи път в преговорите за името министър-председателят на Македония Зоран Заев призова за прилагането на принципа на реципрочност във връзка с призивите на Атина за промяна в Конституцията на югозападната ни съседка, отбелязва скопският телевизионен канал „Сител\".Гръцките медии определиха като „провокация\" изказването на Заев, в което препоръча да се разгледа конституцията на Гърцуя, за „да се види как Гърция се грижи за гърците извън страната\".„Провокация от Заев: И Гърция да отвори своята Конституция\"; „Заев: Промяната на Конституцията не е решение, решихме иредентизма\";„ Заев провокира: Изведнъж поставя искане за сравняване на гръцката конституция с тази на Скопие\", „Предложение на Заев за сключване на международен договор, вместо да променя Конституцията на БЮРМ - отваря въпрос за гръцката конституция\", са само някои от заглавията в гръцките медии.Позицията на Комунистическата партия на Гърция (ККЕ) излезе вчера. Партията настоява за промяна на Конституцията сега, а не в далечното бъдеще, премахването на иредентизма и име с географско определение. Що се отнася до евентуално споразумение между двете страни, ККЕ няма да даде зелена светлина на гръцкия парламент.", "date": "2018.03.08", "title": "Предложението на Зоран Заев за отваряне на конституцията развълнува гръцката общественост"}
{"url": "http://www.cross.bg/koryptziya-apartamenta-tzvetanov-1569624.html", "text": "/КРОСС/„Когато говори за корупция, човек, на който до ден днешен му е трудно да обясни за шестте си апартамента и предвид, че България е на първо място по корупция в целия ЕС, е срамота.Цветанов е един от хората, които трябва да спрат да застават на парламентарната трибуна, защото е прекалено висока\", заяви народният представител от левицата Стоян Мирчев.Той припомни, че  заради квалификации на Цветан Цветанов, България е осъждана над 6 пъти и трябва да плати стотици хиляди долари. ", "date": "2018.03.08", "title": "Стоян Мирчев: Срамота е за корупция да говори човек, който не може да обясни за 6-те си апартамента"}
{"url": "http://www.cross.bg/georgiev-plamen-gerb-1569625.html", "text": "/КРОСС/„Биографията на Пламен Георгиев недвусмислено доказва, че е зависим. Той ще зависи от решенията на ГЕРБ, обажданията на Борисов и със сигурност ще зависи от Цветанов. Как ще се бори с корупцията, като тя е в парламента?\". Това попита зам.-председателят на ПГ на „БСП за България\" Антон Кутев. Той попита- като ГЕРБ го назначава, как ще ги следи? „Няма как да се гарантира, че той ще води делата срещу управляващите, както трябва\", допълни Кутев.Според него изборът на управляващите за Пламен Георгиев доказва, че БСП е била права във всички съмнения, които е изразила към този закон. „Когато парламентът избира ръководителя на този орган, избира човека, който ще води борбата с корупцията. ГЕРБ винаги избират хора, които да са послушни, да е свързан с тях и да им гарантира комфорт\", категоричен е Кутев.Той припомни скандала, когато премиерът казва на шефа на митниците да прекрати проверка. „Това е престъпление. Това не го е чул кандидатът на ГЕРБ. Ако си беше свършил работата, сега нито Борисов, нито Цветанов щяха да са тук\", коментира Кутев.„Независимостта е далеч от кандидатурата на Пламен Георгиев.  Днес трябва да изберем най-достойния за поста председател на антикорупционния орган. Човек, който да гарантира борбата с корупцията\". Това заяви народният представител от ПГ на „БСП за България\" Кристина Сидорова от парламентарната трибуна. Тя обясни, че като част от специализирания екип за корупционни престъпления, делата, по които работи Пламен Георгиев, са и тези за „Софийски имоти\", завършили с оправдателна присъда. „Делата срещу кмета Хасан Азис - върнати за доразглеждане.Да не забравяме и знаковото и показателно дело за кабинета „Борисов-1\", а именно скандалът „Ало, Ваньо\", също завършило с оправдателна присъда\", допълни тя. Според нея интересен факт е, че малко след това кариерата на Пламен Георгиев започва да се развива шеметно.„Той става зам.-министър, представител на една от партиите, които днес управляват. За каква независимост говорим? Интересно е делото за 6 апартамента на един председател на парламентарна група как би завършило. Автобиографията на Пламен Георгиев не говори за независимост\", категорична е Сидорова.„Политическата обвързаност в биографията на кандидата създава недоверие\", коментира народният представител Пенчо Милков. Според него изборът на председател на комисията е ключов за политиката на целия антикорупционен орган. „Няма как да възприемем Пламен Георгиев само като професионалист, въпреки че той безспорно е такъв\", каза още той.Милков представи накратко  кандидата, който предлага БСП - Николай Николов: „Млад човек, доктор по право, посветил се на специфичните правила, които регламентират именно тази сфера, но политически не е обвързан\" Според  Милков доверието на хората в политиците зависи от мерките, които се взимат в борбата с корупцията.„Ако хората видят, че комисията с борба с корупцията върши работа, с политически необвързани лица, това ще повиши доверието в институцията Народно събрание. Не трябва да избираме човек, за който изникват въпросите- дали е прекратявал дела. Не трябва да избираме кандидат, за който съществува съмнение\", каза още Пенчо Милков. ", "date": "2018.03.08", "title": "Депутати от БСП: Пламен Георгиев ще зависи от решенията на ГЕРБ"}
{"url": "http://www.cross.bg/pluha-zhoro-atanasova-1569622.html", "text": "/КРОСС/ Семейството на застреляния от д-р Иван Димитров Георги Джевизов - Жоро Плъха няма да има финансови искове срещу него.Това обявиха пред Радио Пловдив жената, с която е живеел на семейни начала - Надежда Атанасова, майка й Златка и сестрата Силвия Атанасова.Трите обаче настояват д-р Димитров да получи доживотна присъда. Вчера брат му беше \"склонен\" и на 25 години затвор.„Добре, че повдигнаха обвинения, иначе щеше да стане по-лошо\", каза Надежда без да даде повече подробности от репликата \"ние си знаем\".Без да иска „кръвнина\" за мъжа си, тя и фамилията обаче очакват държавата да отпусне пари за издръжка на трите й деца. В тази връзка те ще искат и кръвна проба, която да установи, че Жоро Плъха е техен баща. ", "date": "2018.03.08", "title": "Жената на Жоро Плъха иска държавна издръжка за децата им"}
{"url": "http://www.cross.bg/park-pandi-suchyan-1569616.html", "text": "/КРОСС/ Китай ще обособи огромен резерват за големите панди, който ще е три пъти по-голям от Йелоустоунския национален парк в САЩ. Целта е да се осигурят общуване и оптимални възможности за размножаване на дивата популация на черно-белите бамбукови мечки, които са известни с мудното си възпроизводство.Вече са осигурени поне 10 млрд. юана (1,6 млрд. долара) за следващите 5 години за Национален парк на големите панди в планински район на Югозападен Китай, съобщи в. „Чайна дейли\" цитиран от Ройтерс.Плановете за парка, който ще се простира върху 27 134 кв. км., бяха обявени в началото на миналата година от управляващата комунистическа партия и Държавния съвет - китайското правителство, пише вестникът.Създаденият през 1872 Йелоустонски парк е първия национален парк в САЩ и обхваща 8 983 кв. км.Плановете за китайския парк целят събиране в един район на диви панди, които в момента са изолирани в няколко различни части на страната - в провинциите Съчуан, Шънси и Гансу.Над 80% от гигантските панди в света обитават Съчуан, а останалите са в Шънси и Гансу.Средствата за новия панда парк са осигурени благодарение на споразумение между Китайската банка и Управлението по горско стопанство в Съчуан. Банката ще обезпечи финансирането до 2023, така че бедността сред хората в отдалечените райони да бъде облекчена и да се изградят нужната инфраструктура и други обекти за парка. ", "date": "2018.03.08", "title": "Китай ще създаде гигантски панда парк, три пъти по-голям от Йелоустоун"}
{"url": "http://www.cross.bg/razvitie-stranata-vratza-1569620.html", "text": "/КРОСС/ Заместник-министърът на регионалното развитие и благоустройството Деница Николова ще вземе участие в заседание на Регионалния съвет за развитие на Северозападния район за развитие. То ще се проведе утре - 9 март в гр. Враца, от 09.30 часа, в конферентната зала на Търговско-промишлена палата - Враца, пл. „Христо Ботев\" № 2.Зам.-министър Николова ще представи вариантите за ново райониране и основните мотиви за промяна на районите от ниво NUTS 2 в страната в рамките на дискусия по темата с участието на кметове на общини, областни управители,заместник-министри и др.Инициативата на Министерството на регионалното развитие и благоустройството цели широко обществено обсъждане на предложените от Междуведомствената работна група 3 варианта за ново райониране на страната. Целта е да се чуят всички мнения, позиции и аргументи, за да се вземе най-консенсусното и работещо решение.", "date": "2018.03.08", "title": "Зам.-министър Деница Николова ще участва в дискусия за новото райониране на страната във Враца"}
{"url": "http://www.cross.bg/vidin-vodachut-sbluskaha-1569617.html", "text": "/КРОСС/Тежкотоварен камион и бус се сблъскаха на международния път Е-79 рано тази сутрин в района на видинското село Ивановци.Загинал е водачът на микробуса, който е български гражданин. В него не е имало други хора. Шофьорът на камиона е настанен в болницата във Видин.По първоначална информация тирът е навлязъл в лентата за насрещно движение и е ударил другия автомобил челно. ", "date": "2018.03.08", "title": "Камион и микробус се сблъскаха край Видин, загина водачът на буса"}
{"url": "http://www.cross.bg/dyankov-traiikov-simeon-1569618.html", "text": "/КРОСС/ Специализираният съд даде ход на разпоредителното заседание по делото срещу бившите министри Симеон Дянков и Трайчо Трайков, както и бизнесмена Иво Прокопиев.Те са подсъдими заради приватизацията на държавния дял от енергодружеството EVN преди седем години.Съдът конституира като граждански ищец Министерството на финансите със сума от близо 28 милиона лева. ", "date": "2018.03.08", "title": "Спецсъдът даде ход на делото срещу Симеон Дянков и Трайчо Трайков"}
{"url": "http://www.cross.bg/zhenite-ravenstvo-gyterish-1569611.html", "text": "/КРОСС/  Генералният секретар на ООН Антониу Гутериш определи дискриминацията срещу жените като най-големия проблем на нашето време. Международната общност трябва да преодолее сериозни препятствия в борбата срещу дискриминацията и експлоатацията на жените, отчете Гутериш в послание по случай Международния ден на жената, 8 март, съобщава ''ТАСС''.Той подчерта, че постигането на равенство между половете, а също и разширяване на правата и възможностите на жените, \"е незавършена задача на нашето време и най-големия проблем в областта на човешките права в днешния свят\".Гутериш обърна специално внимание на мащаба на разпространението на сексуалните посегателства срещу жените на работните и обществените места, и у дома, дори в страни, които се гордеят със своите постижения в областта на равенството между половете:\"Живеем в свят, доминиран от мъжете, с култура, доминирана от мъжете. Това важи и за правителствата, обществените администрации, частния сектор, но и в международните организации като ООН. Централният въпрос за половото равенство е въпросът за властта.Затова овластяването на жените е най-важната ни цел. За да стане това овластяване реалност в ООН направих равенството наша основна цел за реформа. Вече достигнахме равенство във висшия ръководен състав - най-високото административно ниво в ООН. Скоро ще го постигнем и на ниво държавни лидери в ООН.Но целта ни е да имаме равенство в цялото ООН. Това ще бъде важен инструмент за нас, за да можем да се преборим със сексуалната експлоатация и злоупотреба с нулева толерантност. Да се борим със сексуалния тормоз и да сме сигурни, че сме създали организация, в която мъжете и жените могат да работят заедно в пълно равенство, за да допринесат за свят, в който жените и мъжете могат да бъдат в пълно равенство. \"  ", "date": "2018.03.08", "title": "Антониу Гутериш: Дискриминацията на жените е най-големия проблем на нашето време"}
{"url": "http://www.cross.bg/vurbakova-ermenkov-pravitelstvoto-1569609.html", "text": "/КРОСС/ „С всяко ново изявление, правителството на ГЕРБ се забърква в скандал. За мен е абсолютно е неясно- с какви пълномощия Гинка Върбакова е в Чехия, за да преговаря от името на държавата, за да се включи държавата в сделката.\"Това заяви пред БТВ народният представител от ПГ на „БСП за България\" Таско Ерменков. „До там я докарахме, една Гинка Върбакова да ни е дипломат със специални поръчения\", коментира той. Относно обвинението на ГЕРБ, че БСП яхват скандалите, Ерменков коментира, че не левицата е родила скандала с Върбакова.„Не е наше правителството, чийто вицепремиер напада евродепутати и патриарха на Русия с непристойни думи. И се питам, този премиер солидаризира ли се с вицепремиера си? Думите на Валери Симеонов дискредитират цялата държава\", категоричен бе той.Таско Ерменков коментира като победа на обществото, което бе оприличено от ГЕРб, като „тъмни сили\", изтеглената от правителството Истанбулска конвенция. „Победиха вероизповеданията и академичната общност\", добави той.", "date": "2018.03.08", "title": "Таско Ерменков: С какви пълномощия Върбакова представлява държавата по сделката с ЧЕЗ в Чехия?"}
{"url": "http://www.cross.bg/politziyata-trumbesh-izmamnitzi-1569613.html", "text": "/КРОСС/ 77-годишна жена от Полски Тръмбеш е попаднала в капана на телефонни измамници и е била ощетена с 1800 лв., съобщиха от полицията във Велико Търново.В сряда тя потърсила съдействие в полицията. Пред униформените разказала, че предния ден на домашния й телефон се обадил непознат, който се представил за лекар и разиграл сценария с пострадалата дъщеря, на която предстои да бъде направена операция.След още един телефонен разговор на потърпевшата били дадени указания сумата да бъде оставена под пейка пред жилището й. По случая е започнато досъдебно производство. ", "date": "2018.03.08", "title": "Баба остави под пейка 1800 лв. на \"ало\" измамници в Полски Тръмбеш"}
{"url": "http://www.cross.bg/lavrov-bosna-hertzegovina-1569606.html", "text": "/КРОСС/ Министърът на външните работи на Руската федерация Сергей Лавров изрази мнение, че НАТО увеличава усилията си за присъединяването на Македония, като същевременно допълни, че Алиансът има същите планове и по отношение на Босна и Херцеговина, отбелязва електронното издание The Sarajevo Times.Съгласно думите на Лавров, действията на НАТО укрепват линиите на разделение в Европа и отслабват европейската сигурност. „Трудно е да се повярва, че това съответства на интересите на европейските нации. Също така, Алиансът не можа да даде адекватен отговор на основното предизвикателство днес - международния тероризъм\", коментира първият дипломат на Москва.Лавров подчерта, че Москва не вижда никакъв проблем в намерението на балканските страни да се присъединят към Европейския съюз, но те, без никаква намеса, трябва да преценят до каква степен условията на Брюксел отговарят на националните им интереси.„Желанието да бъдат част от ЕС не трябва да представлява пречка за сътрудничеството на тези страни с Русия. Ако има желание, винаги можем да намерим взаимно приемливо сътрудничество\", изрази увереност Лавров.Той припомни, че Русия, която започна инициативата за сключване на споразумение за европейска сигурност, ще продължи да работи за гарантиране, че сигурността в общия „европейски дом\" е неделима.Кандидатите от региона на Западните Балкани за членство в ЕС са Албания, Македония, Сърбия и Черна гора. Последните две държави вече водят преговори за присъединяване, докато Босна и Херцеговина все още няма статут на страна-кандидат, припомнят от редакцията.", "date": "2018.03.08", "title": "Сергей Лавров НАТО увеличава усилията си за присъединяване на Македония и Босна и Херцеговина"}
{"url": "http://www.cross.bg/avtomobili-sreda-proizvedeni-1569612.html", "text": "/КРОСС/Албания ще забрани вноса на автомобили, произведени преди 2009 г., съобщи албанският министър на туризма и околната среда Бленди Клоси, съобщи МИА.Тази стъпка на правителството е с цел да се намали замърсяването на въздуха в страната, каза той. Министърът уточни в предаването \"Отворено студио\" на тиранската телевизия Нюз 24, че мярката е в итерес на гражданите, тъй като старите коли са един от най-големите замърсители, предава още МИА.Ще забраним вноса на автомобили, по-стари от десет години от деня на производството. На автомобили, произведени преди 2009 г., няма да се разрешава да влизат в Албания. Това се прави, за да има по-чиста околна среда и намаляване на замърсения въздух. Един стар автомобил харчи четири пъти повече в сравнение с един нов. Това не е в интерес на гражданите и със сигурност влияе на замърсяването на околната среда, посочи Клоси. ", "date": "2018.03.08", "title": "Албания ще забрани вноса на автомобили, произведени преди 2009 г."}
{"url": "http://www.cross.bg/zhenite-stachkata-ispaniya-1569607.html", "text": "/КРОСС/ Стотици влакове са отменени днес в Испания заради стачка, целяща да обърне внимание върху неравенство между половете, в Международния ден на жената, съобщи Би Би Си.Няма да се движат 300 влака, обяви транспортното министерство. Става дума за високоскоростните влакове и тези, които обслужват регионални и далечни маршрути.Но 24-часовата стачка, която организират 10 профсъюза, предизвика множество дебати.Управляващата Народна партия на премиера Мариано Рахой заяви, че протестът е „на феминисткия елит, а не за реалните всекидневни проблеми на жените\".Феминистки организации освен това призоваха дамите да харчат пари и да зарежат къщната работа за празника.Освен стачката, свикана от 10-ина по-малки профсъюза, два влиятелни синдиката призоваха членовете си да спрат работа да два часа днес.Очакват се проблеми и в метрото на Мадрид.Актрисата и модел Пенелопе Крус отмени публичните си прояви, за да се включи в стачката. Тя съобщи, че нейният съпруг и актьор Хавиер Бардем ще се грижи за децата на Международния ден на жената.Две от петте жени на министерски постове в консервативното правителство обявиха, че ще се присъединят към акциите с протест, при който ще изпълняват само задълженията, предписани от правилата.Анкета сред 1500 души, цитирана от в. „Паис\", показа, че 82% подкрепят стачката, а 76% са на мнение, че животът на жените в Испания е по-труден от този на мъжете.По данни на Евростат, заплащането на мъжете през 2016 г. в страната е било с 16,2% по-високо от това на жените, като разликата е 13% за публичния сектор и 19% за частния. ", "date": "2018.03.08", "title": "„Женска“ стачка отменя 300 влака в Испания"}
{"url": "http://www.cross.bg/markul-anglikanskata-vyara-1569608.html", "text": "Годеницата на британския принц Хари, американската актриса и фотомодел Меган Маркъл, прие англиканската вяра, съобщи в. \"Дейли мейл\".Обредът за покръстването се е състоял в Кралския параклис. По лична молба на Маркъл церемонията е била проведена от Кънтърбърийския архиепископ, духовния ръководител на Англиканската църква.На церемонията са присъствали принцът на Уелс Чарлз, неговата съпруга, херцогинята на Корнуол Камила и принц Хари.Петият по линията на наследяването на британския престол и американската актриса миналия ноември обявиха плановете си да сключат брак. Тогава стана известно, че протестантката Маркъл ще приеме англиканската вяра, за да бъде готова за церемонията на венчавката според традициите на Църквата на Англия. ", "date": "2018.03.08", "title": "Годеницата на принц Хари Меган Маркъл прие англиканската вяра"}
{"url": "http://www.cross.bg/shteti-informatziya-provadiya-1569610.html", "text": "/КРОСС/ Няма информация за нанесени материални щети няма и информация за пострадали. Това каза за „Фокус\" кметът на Провадия Филчо Филев. Очаква се информация от кметовете и кметските наместници дали има щети и пострадали и в областта. Филев добави, че трусът, макар и не много силен, е усетен значително от живущите във високите блокове на града. „Около 00:13 часа се усети земетресението, което трая около 7-8 секунди. По данни на Националния институт по геодезия силата на труса е 3,2 по скалата на Рихтер.В момента очакваме информация от кметовете на населени места, от директорите на социални и учебни заведения за това дали има щети. Нямаме информация за пострадали, надявам се и да няма. До 10.00 часа съм разпоредил всички кметове, кметски наместници и директори да предоставят информацията за всички обществени сгради в града\", обясни той.Филчо Филев коментира още, че в района на Провадия земетресения под 1,8 по скалата на Рихтер са чести, но такива над 2,5 се случват през няколко години, като по-тежък случай е било това от 2003 година, когато е имало и наненeсени материални щети.За момента няма данни за щети и пострадали след земетресението с магнитуд 3.5, регистрирано тази нощ край Провадия. ", "date": "2018.03.08", "title": "Кметът на Провадия: Земетресението е усетено значително по високите етажи"}
{"url": "http://www.cross.bg/parite-vyldzhev-pari-1569614.html", "text": "/КРОСС/ Ще има ли пари за пенсии за работещите, които днес са на 30 години? Тази тема обсъждаха в студиото на „Тази сутрин\" по bTV икономическият експерт Мика Зайкова и Георги Вулджев, главен икономист на Експертен клуб за икономика и политика.В момента в държавния пенсионен фонд пари няма и най-вероятно няма и да има с оглед на настоящите тенденции, посочи Вулджев.„В бюджетите на НОИ има голям дефицит. През последните 10 г. е нараснал значително и тази тенденция ще продължи. От НСИ прогнозират, че населението ще продължи да застарява в близките десетилетия, което означава, че броят пенсионери ще се увеличава, а броят работещи ще става все по-малък\", допълни той.„Ние предлагаме да се приватизира изцяло системата и се мине на система, която оперира изцяло  на капиталопокриващ механизъм, тоест в момента държавният фонд взема парите на работещите и ги дава на пенсионерите\", каза Вулджев.Той обясни, че предложението е всички осигуровки да се натрупват в индивидуални сметки, всеки човек да си спестява своите осигуровки в своя собствена сметка, които след това се инвестират и се трупат само за него. „В момента, когато парите ви отидат в НОИ, те директно биват изхарчени и на практика не остава нищо за вас и след това разчитате на обещанията на някакви политици, че отнякъде магически ще има пари\", допълни експертът.  Не говорим за премахване на помощи за хора с увреждания, подчерта той.Според икономическия експерт Мика Зайкова обаче е опасно идеята да се приложи в чист вид.При капиталовия фонд има две опасности - едната е да живееш дълго и парите, които си спестил, да не ти стигнат, но това е по-малката опасност. По-голямата е този, който ти управлява парите, да ги погуби, поясни тя.Според Вулджев този риск го има и при т. нар. солидарен стълб на държавната пенсионна система. Зайкова обаче контрира, че държавата никога няма да фалира. ", "date": "2018.03.08", "title": "Ще има ли пари за пенсии за работещите, които днес са на 30 години?"}
{"url": "http://www.cross.bg/hayes-chyem-innerglow-1569615.html", "text": "/КРОСС/Innerglow ще открият концерта на 10 март в Sofia Live Club.Тази събота, 10 март, инди рок бандата HAYES & Y ще излезе на сцената на Sofia Live Club за първия си голям концерт. Вечерта ще бъде открита от групата INNERGLOW, която ще изсвири най-новите си авторски парчета, а веднага след тях ще се появят и HAYES & Y. Вартите на клуба ще отворят в 21:00, а концертът ще започне малко след 22:00 часа.Електронни и живи инструменти, множество алтърнатив, поп, денс и фънк елементи ще чуем в песните от подгряващата банда Innerglow. Електро рок групата е сред новите открития на българската сцена, но вече се радва на своите успехи, събирайки все повече фенове своята музика.Преди броени дни момчетата от Innerglow издадоха парчето „Rising Sun\", което ще чуем на живо на 10 март, заедно с „Аfter you\", \"Hesitation\" и много други. Innerglow ще открият вечерта в 22:30 часа, а веднага след тях ще се качат и HAYES & Y, за да споделят най-новите си сингли Always So Simple, Always So Cold\" и „The Feeling\", както и вече добре познати парчета от предишните EP-та групата.За първи път, ще чуем и музиката на бандата в синхрон със специални визуализации, които ще представят HAYES & Y в една нова и по-различна светлина.Можете да закупите билети за концерта на цена от 10 лв. при предвартелна продажба и 12 лв. на входа в деня на събитието.", "date": "2018.03.08", "title": "HAYES&Y – 2 дни до големия концерт"}
{"url": "http://www.cross.bg/chyzhbina-pirin-sofiya-1569596.html", "text": "/КРОСС/ Природозащитници ще се съберат на пореден 12-и протест срещу строителството в Пирин. В София демонстрацията ще бъде пред Министерския съвет в 12.30, съобщава \"БНР\".Протести ще има в още 6 града в страната, в чужбина българите ще се съберат в Бристол, Виена, Париж.  Константин Иванов от българския офис на организацията Световен фонд за дивата природа: \"Исканията ни остават същите - правителството да оттегли своето решение за промяна в Плана за управление националния парк \"Пирин\", който отваря близо половината от неговата територия за застрояване. Също така ние искаме да се прекрати с обсъждането на промени в Закона за горите, които ще ги отворят за урбанизация и ще позволят застрояването на природния парк \"Витоша\".В останалите градове в България и чужбина, протестът ще бъде вечерен, но в София ще бъде по обяд\"", "date": "2018.03.08", "title": "Пореден протест срещу строителството в Пирин в София, страната и чужбина"}
{"url": "http://www.cross.bg/maskirani-obraha-benzinostantziya-kraii-dragichevo-1569599.html", "text": "/КРОСС/ В бензиностанцията, част от голяма верига, влезли двама маскирани. Те заплашили дежурния служител и след което го напръскали с лютив спрей, взели оборота, събран до момента. Най-вероятно те са избягали с лек автомобил. Двамата извършители се издирват. Полицията разследва инцидента.  ", "date": "2018.03.08", "title": "Маскирани обраха бензиностанция край Драгичево"}
{"url": "http://www.cross.bg/dimov-vchera-vsichki-1569600.html", "text": "/КРОСС/ Контролираме 190 язовира в страната, като към края на деня вчера имаше пет проблеми - т.е. лек прилив, но всичко беше в рамките на контролираното, така че няма опасност. Това каза министърът на околната среда и водите Нено Димов в интервю за предаването „Денят започва\" по БНТ.„Макар че имахме очаквания снеготопенето да бъде в порядъка на 13 куб./сек, а вчера се получиха 135 куб./сек. - над 10 пъти повече, но пак казвам, че няма проблем, бяха взети всички необходими мерки\", обясни министър Димов.Той посочи, че още от края на февруари е започнато контролирано освобождаваме на обеми в язовирите. „Към тази сутрин в яз. „Тича\" има изтичане около 1,6 кубика над контролираното, което е 19 кубика. Само за сравнение - реката може да поеме 250, така че не можем да говорим за какъвто и да е проблем към този час. Притокът вчера е бил 135 куб./сек., а в момента е 40 куб./сек - т.е. много рязко е намалял.При всички положения нивото на язовира, което се поддържа, е доста високо и може би трябва да се преразгледа. И се разбрахме вчера с министър Порожанов дали яз. „Тича\", който преди се е държал на по-ниско ниво, не трябва да се върне на него. Но на този етап няма никакъв проблем\", каза още министърът на околната среда и водите.Министър Димов посочи, че рамките на населените места отговорността за язовирите е на кметовете, а извън населените места - на областните управители. „Има предписания за цялата страна всички те да почистват участъците, за които носят отговорност. Мерки се взимат във всички райони според възможностите\", каза още той.„Нещо, върху което работим много активно, е система за ранно предупреждение и за управлението на водите в реално време - тя прекара 2 години в процес на обжалване. Това е доста дълъг период, беше върната в съда в начален етап през декември и в момента правим всичко възможно да я върнем, защото тази система може да спаси живот\", коментира министър Димов.", "date": "2018.03.08", "title": "Нено Димов: Контролираме 190 язовира в страната, до вчера само при 5 от тях е отчетен лек прилив"}
{"url": "http://www.cross.bg/zemetresenie-razlyulya-provadiya-1569598.html", "text": "/КРОСС/ Няма информация за пострадали и материални щети. Трусът е усетен за кратко, но силно.От Сеизмологичния център към БАН съобщиха за Би Ти Ви, че са последвали няколко съвсем слаби вторични земетресения, но обстановката е нормална и спокойна.", "date": "2018.03.08", "title": "Земетресение разлюля Провадия"}
{"url": "http://www.cross.bg/sdelkata-borisov-mirchev-1569605.html", "text": "/КРОСС/ „Около сделката с ЧЕЗ ГЕРБ създават огромен международен скандал. Те показаха каква е способността им да председателстват ЕС и коя е най-важната тема на председателството. Реакциите и на Бойко Борисов, и на ГЕРБ са напълно хаотични от началото на скандала.И правителството на Чехия го хвана в поне пет тежки лъжи.\" Това заяви по Нова ТВ народният представител от ПГ на „БСП за България\" Стоян Мирчев. Той обясни, че в момента премиерът няма сили да продължава да лъже и поради тази причина Томислав Дончев говори по темата. Той припомни кои са лъжите на Борисов- в началото той твърдеше, че сделката е между две частни фирми, но Българската банка за развитие е държавна и е част от сделката.„Втората лъжа, е че БСП е виновна за ЕРП-тата. Първите 67% са продадени от правителството на Симеон Сакскобургготски, а вторите 33% от Бойко Борисов. След това той не бил комуникирал с чешкия премиер, но се оказа, че е комуникирал\", добави Мирчев.  Той припомни, че ЧЕЗ ни съди за 590 млн.евро, но още от 2013 г. компанията се е опитвала да разреши проблема с разговор с правителството на Борисов, за да не се стига до дело.Относно това кои са били кандидатите за закупуване на активите на ЧЕЗ у нас, Стоян Мирчев заяви, че премиерът е знаел още от септември 2017 година, защото службите ни са му предали два доклада за актуалното състояние на участниците в сделката. „С поведението си, ГЕРБ показват, че са срещу интересите на българския народ и го наричат 'гадове\" и \"тъмни сили\". Това е безобразие\", отсече народният представител. ", "date": "2018.03.08", "title": "Стоян Мирчев: ГЕРБ създават огромен международен скандал около сделката за ЧЕЗ"}
{"url": "http://www.cross.bg/dimitrov-korta-iskam-1569603.html", "text": "/КРОСС/ Григор Димитров даде знак, че се чувства във форма и е устремен към нови успехи. Българският тенисист каза, че \"е във война\". Думите му дойдоха в интервю в навечерието на турнира в Индиън Уелс. Там той е трети в схемата и започва от втория кръг с мач срещу Фернандо Вердаско или Гуидо Пея.\"Най-накрая тялото ми започва да разбира, постигнах по-голямо постоянство. Не бих казал, че съм в мир. Не искам да съм в мир в момента. Само на 26 съм. Това е война\", каза Димитров. \"Извън шегата, сега съм в състояние да се хвърля здраво на и извън корта. Когато стъпя на корта, искам да вложа максимума от себе си. Когато съм във фитнеса, искам да вложа максимума.\"Тенисистът заяви, че е имал желание в началото на сезона да продължи силния момент от края на миналата година, когато спечели финалите на АТП в Лондон. В Australian Open той стигна четвъртфиналите, но загуби от Кайл Едмънд. \"Целта ми беше да се представя много добре в Австралия. Все пак постигнах добър резултат, но не беше това, на което се надявах. Мисля, че трябва да продължа със същото поведение.\"Димитров добави, че харесва напрежението на корта. \"Искам повече и повече. Хората около мен трябва да ме успокояват понякога. Едно от нещата, които научих (през 2017 г.), е как да почивам. Все още не съм добър в това, но вървя в тази посока.\"video:", "date": "2018.03.08", "title": "Григор Димитров обяви \"военно положение\" с мисъл за нови успехи"}
{"url": "http://www.cross.bg/aktivi-bulgarskite-vurbakova-1569601.html", "text": "/КРОСС/ Гинка Върбакова има на разположение 9 месеца, за да изплати цялата сума по продажбата на българските активи от ЧЕЗ - България, като срокът започва да тече от момента, в който българският регулатор одобри сделката. Това обясни пратеникът на Нова телевивизия в Прага Методи Владимиров.В противен случай, ако тези пари не бъдат изплатени, в сделката ще влезе следващият кандидат за покупка на българските активи. Става въпрос за индийска кампания с интереси в българския бизнес.Владимиров показа снимката на бизнесмена Томас Сплетка, третият по значение човек в ръководството на ЧЕЗ. Той отговаря за българските активи и тяхната продажба. Официално пред Нова от ЧЕЗ груп са заявили, че преди време са водили някакви разговори за придобиване на активи от българската компания. Но тогава българското правителство не е проявило интерес. Това е станало през януари 2017 г.От финансовото министерство на Чехия, което притежава над 50 на сто от ЧЕЗ, са заявили пред Нова, че са получили сериозни уверения за финансирането на сделката и ръководството на ЧЕЗ нямало никакви съмнения около Гинка Върбакова.Според източници на Нова Гинка Върбакова има подписан договор, според който през следващите 5 години няма право да препродава българските активи на ЧЕЗ. Важно за решаване на проблема е арбитражното дело, обясни Методи Владимиров. ЧЕЗ съди българската държава за около 500-600 млн. евро. Според чешки анализатори именно евентуалното споразумение по това дело от страна на България и Чехия може да бъде ключов момент при разрешаване на въпроса дали българското правителство ще може да се включи в сделката по придобиване на българските активи в ЧЕЗ.", "date": "2018.03.08", "title": "До 9 месеца Гинка Върбакова трябва да плати за активите на ЧЕЗ"}
{"url": "http://www.cross.bg/tyristi-slab-loshi-1569604.html", "text": "/КРОСС/ Лоши са условията за туризъм в планините. Това съобщиха за „Фокус\" от Планинската спасителна служба (ПСС) при БЧК.Температурите са над нула градуса, но навсякъде е облачно, духа от слаб до умерен вятър, а на места превалява и слаб сняг. Снежната покривка е мека, заради което от ПСС препоръчват, ако все пак туристи решат да посетят планината днес, да не нарушават зимната маркировка. Времето е променливо и бързо се разваля, което е предпоставка за възникване на травми.Лифтовите съоръжения в курортите работят според нормалния си график, но някои писти вече са затворени поради оголване. Няма регистрирани инциденти с туристи през изминалото денонощие. ", "date": "2018.03.08", "title": "Лоши са условията за туризъм в планините"}
{"url": "http://www.cross.bg/petya-bebeto-kazanluk-1569602.html", "text": "/КРОСС/ Състоянието на 16-годишното момиче, което , вече е стабилно. Петя ще остане в болницата в Казанлък поне до края на седмицата, където грижите за нейното здраве ще продължат.Бременността на момичето не е била проследявана, тъй като бъдещата майка е крила до последно. Затова след като родила в домашни условия и не се е почувствала добре, тя продължила да отказва да отиде на лекар. Накрая все пак се е решила, а това е спасило живота ѝ.Петя постъпва в здравното заведение със силни болки в стомаха и с възпаление. При прегледа веднага става ясно, че е родила току-що, но упорито отказва да каже къде е бебето. Това усъмнява медиците и звънят на 112, така случаят се разплита.Назначена е комплексна експертиза, която ще установи в какво психическо състояние е била непълнолетната преди, по време и след раждането и кои фактори са формирали решението ѝ, заяви пред bTV районният прокурор на Казанлък Таня Димитрова. Досега събраните доказателства сочат категорично, че Петя е извършител на деянието.По думите на районния прокурор експертизата ще е готова след 10 дни. Мотивите за това престъпление са незрялата възраст на непълнолетната майка, която е изпитвала силен страх, укривала е бременността си и е взела това решение след раждането, каза Димитрова.На този етап от разследването приятелят на Петя и вероятен баща на бебето е свидетел на деянието. Неговите показания съответстват на признатата вина на извършителката, уточни Таня Димитрова.Ще му се търси обаче наказателна отговорност за съжителство на съпружески начала с ненавършило 16-годишна възраст лице.Кметът на село Средногорово Илиян Илиев заяви, че бащата на Петя и вероятният баща на бебето не са жители на селото, там са работили като строителни работници. Петя е ученичка в Техникума по лека промишленост в Казанлък. Кметът описа момичето като усмихнато, позитивно и учтиво и призна, че е шокиран от случилото се. ", "date": "2018.03.08", "title": "Състоянието на 16-годишното момиче, което удуши бебето си, вече е стабилно"}
{"url": "http://www.cross.bg/dokyment-iztekul-voenni-1569597.html", "text": "/КРОСС/ Russia Today (RT): Свръхсекретен документ за израелските военни системи и тактики е изтекъл в интернетСвръхсекретен документ за израелските военни системи и тактики е изтекъл в интернет, предава телевизионният канал Russia Today (RT).Официален документ разкриващ две свръхсекретни израелски военни системи, които никога не са били показвани публично е изтекъл в интернет. Израелската армия описва инцидента като „сериозна грешка в сигурността на информацията\"Изтеклият документ е бил подписан от министърът на отбраната на Израел Авигдор Либерман и разкрива секретна информация относно военните способности и оперативни методи , пише израелският вестник Haaretz, цитиран от RT.Едната от тях е била толкова секретна, че било забранено да се споменава в телефонни разговори.", "date": "2018.03.08", "title": "Свръхсекретен документ за израелските военни системи и тактики е изтекъл в интернет"}
{"url": "http://www.cross.bg/tema-sdelkata-zashto-1569592.html", "text": "/КРОСС/ БНТ, „Денят започва\"Тема: Специално за БНТ - необикновената история на 93-годишната Ирма, която реши да помага на деца в КенияТема: На живо истинско космическо шоу - танцът на Сатурн, Юпитер, Марс и ВенераТема: Рязкото затопляне препълва язовирите. Прогнозата на метеоролозите и хидролозите на БАНТема: Политика и околна среда - министър Нено ДимовТема: Думите за руския патриарх Кирил напрегнаха \"патриотите\". Защо Волен Сидеров настоява Валери Симеонов да се извини?Тема: За безопасността на храните и качественото здравеопазване - еврокомисар Витянис АндрюкайтисТема: Професия \"снайперистка\". Среща с Пенка Стоянова от \"Охранителна полиция\" и полковник Невена Митева от Министерство на отбранатаТема: От чушкопека до машата или за техническите чудеса до 1950 годинаБТВ, \"Тази сутрин\" Тема: Дойде ли сезонът на пролетните вируси и как да се предпазим от тях? Гост проф.Тодор КантарджиевТема: Застрашена ли е националната ни сигурност заради сделката с ЧЕЗ? Коментар на бившия шеф на разузнаването Димо ГяуровТема: За протестите, сделката с ЧЕЗ и Истанбулската конвенция - един срещу друг: Александър Иванов, ГЕРБ и Таско Ерменков, БСПТема: Шокиращо убийство в казанлъшкото село Средногорово. Защо 16-годишна майка удуши новороденото си?Тема: Ще има ли пари за пенсии за работещите, които днес са на 30 години - дискусия в студиотоТема: За корените на терора и кои са най-зловещите атентати в българската история - разговор с писателя Иван ПалчевТема: Кои са най-култовите интервюта на Петя Дикова?Нова телевизия, „Здравей, България\"Тема: На живо от Прага - Гинка Върбакова преговаря с ЧЕЗ, ще може ли държавата да участва в сделката? И още - Валентин Николов от ГЕРБ и Стоян Мирчев от БСП в спор по тематаТема: Кошмар в казанлъшко село - защо 16-годишно момиче задуши новороденото си?Тема: Ще спират ли шумните автомобили от движение и ще поскъпнат ли техническите прегледи - темата в \"На твоя страна\"Тема: Ще се справи ли ЕС със съмнителните сделки и прането на пари? - евродепутатът от ГЕРБ Емил Рaдев.Тема: Незаконна сеч в Западния парк в София. Кои са нарушителите?Тема: Защо селски кмет обеси чучело в носия на автобусна спирка, за да отбележи смъртта на Васил Левски?Тема: На 8-ми март - Ани Салич ни среща с непознатите българки, променили историята на БългарияТема: В \"Истории на успеха с Деси Банова\": Кой иска да превърне България в Силициевата долина на Европа?Тема: Спортист в библиотеката! Другата игра на Александър Попов - между волейбола и книгите ", "date": "2018.03.08", "title": "В сутрешните блокове днес"}
{"url": "http://www.cross.bg/chasa-sofiya-provede-1569580.html", "text": "/КРОСС/ София. Емирът на Държавата Катар Шейх Тамим бин Хамад Ал-Тани ще бъде на първото си държавно посещение в България по покана на президента Румен Радев. Церемонията по официалното посрещане на Шейх Тамим бин Хамад Ал-Тани ще се състои от 10.00 часа пред сградата на президентската институция на „Дондуков\" 2, след което двамата държавни глави ще проведат среща „на четири очи\".***София. Министър-председателят Бойко Борисов ще се срещне с емира на държавата Катар Шейх Тамим бин Хамад Ал-Тани.***София. От 09.00 часа Народното събрание ще проведе заседание.***София. От 09.00 часа в зала „София\" в хотел „Маринела\" ще бъде открита двудневна Международна среща за ролята на дивеча в контекста на управлението на здравето на животните, организирана от Българското председателство със съдействието на ГД САНТЕ на ЕК.***София. От 9.00 часа в зала „Универсум\" на International Business School (ул. Винсент ван Гог, № 7) председателят на Държавната агенция „Електронно управление\" Атанас Темелков ще даде начало на 19-ата конференция по електронно управление.***София. От 9.00 часа 4 състав на Специализирания наказателен съд ще гледа делото срещу Радослав Р., Любомир Е., Петър В., Иво П., Симеон Д., Трайчо Тр., обвинени в безстопанственост в особено големи размери.***София. От 9.30 часа ще се проведе заседание на Пленума на Висшия съдебен съвет.***София. От 9.30 часа 2 състав на Софийския градски съд ще гледа делото срещу прокурор Димитър Захариев (чл. 143, ал. 1, чл. 338, ал. 1 НК).***София. От 10.00 часа в зала „Запад\" на Народното събрание председателят на Групата за приятелство Израел - България и депутат в Кнесета Ейтан Броши ще се срещне със заместник-председателя на Народното събрание Емил Христов. Ейтан Броши ще се срещне с председателя на Комисията по земеделието и храните Десислава Танева в 10.00 часа, а в 11.30 часа ще разговаря с председателя на Групата за приятелство България - Израел ген. Константин Попов.***София. От 10.00 часа в сградата на КЕВР, бул. \"Княз Ал. Дондуков\" № 8-10, ет. 4 ще се проведе обществено обсъждане на доклад относно актуализация на списък с важни точки от газопреносната система на \"Булгартрансгаз\" ЕАД и проект на актуализиран списък с важни точки от газопреносната система на \"Булгартрансгаз\" ЕАД.***София. От 10.30 часа 10 състав на Специализирания наказателен съд ще гледа делото срещу Атанас Д., Мартин В., Стоян А. и др., обвинени в организиране и ръководене на организирана престъпна група.***София. От 11.00 часа в Кино „Люмиер Лидл\" ще се състои прес-прожекция на филма „Проектът „Флорида\".***София. От 11.00 часа в галерията на ул. „Славянска\" 2 ще се състои откриването на изложбата „През три морета ... в пето\".***София. От 11.00 часа в Националния политехнически музей ще бъде открита изложбата „Техниката у дома през първата половина на XX век\".***София. От 11.00 часа в Циркова Академия София ще се проведе безплатна тренировка за всички жени.***София. От 11.00 часа в Двореца, Бална зала, ще се проведе пресконференция, посветена на 70-годишнината на Националната галерия.***София. От 11.00 часа 17 състав на Специализирания наказателен съд ще гледа делото срещу Николай П. и Виктор И., обвинени в организиране и ръководене на организирана престъпна група.***София. От 11.00 часа 8 състав на Специализирания наказателен съд ще гледа делото срещу Георче В., Борис Б. и др., обвинени в организиране и ръководене на организирана престъпна група.***София. От 11.00 часа в Национален пресклуб БТА Инициатива „Граждани за устойчиво развитие\" ще даде начало на кампанията „Балканите - зона свободна от оръжие\".***София. От 12.30 часа пред Министерски съвет ще се проведе протест в защита на Национален парк Пирин.***София. От 13.30 часа 17 състав на Специализирания наказателен съд ще гледа делото срещу Александър В., Георги Ст. и др., обвинени в организиране и ръководене на организирана престъпна група.***София. От 13.30 часа 11 състав на Специализирания наказателен съд ще гледа делото срещу Николай И., Производство за определяне на общо наказание по чл. 23-27 НК.***София. От 15.00 часа състав на Специализирания наказателен съд ще гледа делото срещу Петър Ст., Боян Т. и др., обвинени в организиране и ръководене на организирана престъпна група.***София. От 15.00 часа в зала \"София\" на Гранд Хотел София ще се проведе публичен дебат с Витянис Андрюкайтис, европейски комисар по здравеопазване и безопасност на храните. В дискусията ще се включи и председателят на Парламентарната комисия по земеделието и храните Десислава Танева.***София. От 18.00 часа в началото на пешеходната зона на бул. „Витоша\", на ъгъла на бул. „Патриарх Евтимий\" и бул. „Витоша\", за втора поредна година Български фонд за жените организира Шествие за правата на жените. Очаква се Шествието да тръгне в 18.30 часа и да продължи до Президентството.***София. От 18.00 часа в Мраморно фоайе - партер на Столична библиотека ще бъде открита документалната изложба „75 години от спасяването на българските евреи\".***София. От 18.00 часа в Мраморно фоайе - партер на Столична библиотека ще бъде открита документалната изложба „75 години от спасяването на българските евреи\".***София. От 18.30 часа в Дома на киното режисьорът Роман Балаян ще представи пред българската публика „Полети насън и наяве\".***Асеновград.От 09.30 часа в зала 2 на Районния съд ще се проведе заседание по делото срещу Гюлтен А. Ф. и Ремзи Н. Ф., обвинени за склоняване на свидетел да потвърди неистина пред надлежен орган на властта.***Асеновград.От 14.00 часа в зала 2 на Районния съд ще се проведе заседание по делото срещу Фериде И. Т., обвинена в причиняване на имотна вреда на 15 лица.***Благоевград. От 12.30 часа Камерна опера - Благоевград организира Осмомартенски концерт.***Варна. От 10.00 часа в пресцентъра на УМБАЛ „Св. Марина\" - Варна ще се проведе пресконференция по повод Световния бъбречен.***Варна. От 15.00 часа в Щаба на Военноморските сили командването на ВМС ще поздрави жените военнослужещи и цивилни служители, по случай 8 март - Международния ден на жената.*** Велико Търново. От 11.30 часа в сградата на Областна дирекция на МВР - Велико Търново ще се проведе годишния отчет - анализ за дейността на ОДМВР - В. Търново за 2017 г.*** Горна Оряховица. От 17.00 часа в ХГ „Недялко Каранешев\" ще бъде открита Художествена изложба „Майка и дете\"- представя Гергана Рахнева.***Гълъбово. От 14.00 часа в хотел „Маринела\", зала „Витоша\", в Дом на културата „Енергетик\" в Гълъбово Росица Кирилова и Панайот Панайотов ще изнесат безплатен за жители и гости на Общината концерт.***Кюстендил.От 08.30 часа в парк-хотел „Кюстендил\" ще бъде открит семинар на тема „Устойчиво управление на горите в Осогово - обмен на опит и добри практики в борбата с корояда\".***Пазарджик. От 17.00 часа В Етнографската експозиция на Регионален исторически музей - Пазарджик ще се открие изложбата „Вотиви\".***Пловдив.От 10.00 часа в Дома на културата ще се проведе пресконференция с участието на кмета на Пловдив инж. Иван Тотев по актуални теми.***Пловдив.От 11.00 часа в зала 1 на Апелативния съд ще се проведе заседание по делото образувано по жалба на подсъдимия Николай Н. срещу присъда на Окръжен съд - Хасково, с която е признат за виновен в това, че е причинил смърт по непредпазливост, шофирайки в пияно състояние, след което е избягал от местопроизшествието.***Пловдив.В 18.00 ч. в Конферентната зала на библиотека „Иван Вазов\" ще се проведе празник „Танц с мама\" по случай 8 март.***Русе. От 11.00 часа във фоайето на Комплексния онкологичен център по повод Международния ден на жената музикантите от Оперно-филхармоничното дружество - Русе ще поздравят служителите и пациентите на диспансера с кратък концерт.***Русе. От 18.00 часа в зала „Княз Александър I\" „Виртуална\" Регионален исторически музей - Русе организира феминистична разходка.***Стара Загора. От 10.00 часа от паркинга над болница \"Тракия\" Община Стара Загора и Туристическо дружество \"Сърнена гора\" организират първия за тази година общоградски поход.***Тетевен. От 17.00 часа в галерията при НЧ „Съгласие 1869г.\" ще бъде открита изложбата „Венера\". ", "date": "2018.03.08", "title": "Предстоящи събития на 8 март 2018"}
{"url": "http://www.cross.bg/strelba-ranen-ychenik-1569591.html", "text": "/КРОСС/ Полицията определя стрелбата като случайна. Училището е временно затворено. Съобщава ес, че метал-детекторите са работели и охранителите са били на мястото на инцидента. Гимназията ще бъде отворена по-късно днес.", "date": "2018.03.08", "title": " Един ученик е загинал, а друг е ранен при стрелба в училище в Алабама"}
{"url": "http://www.cross.bg/srok-dvizhenieto-ogranicheno-1569590.html", "text": "/КРОСС/ І. МЕТЕОРОЛОГИЧНА ОБСТАНОВКА:Температурите са в интервала от -3° до +9°.Времето над страната е с разкъсана облачност. Слаб до умерен е вятърът в областите Пазарджик, Разград и Смолян.Слаб дъжд вали в районите на Благоевград и проход Предел /обл. Благоевград/, Кюстендил и Бобошево /обл. Кюстендил/ и Люляк /обл. Плевен/.Пътните настилки са частично мокри, по усойните и планински места - частично заледени и обработени. Намалена видимост поради мъгла до 50 м има в районите на Суходол и Катюша /обл. Видин/; до 100 м в районите на Априлци /обл. Ловеч/ и Муселиево /обл. Плевен/ и до 200 м в района на Българене /обл. Плевен/.ІІ. СЪСТОЯНИЕ НА АВТОМАГИСТРАЛИТЕ:АМ „Тракия\":Област София: Ограничено е движението по пътната връзка София-Костенец на пътен възел „Мухово\" на АМ „Тракия\" при км 46 в посока гр. Костенец и гр. Ихтиман поради ремонтни дейности.Обходни маршрути:- за направлението София - Костенец през пътен възел „Ихтиман\" при км 34+000.- за направленията Ихтиман - Пловдив и Костенец - Пловдив през пътен възел „Церово\" при км 69+167. Движението по АМ „Тракия\" в посоките София - Бургас и обратно е без ограничения. През пътния възел може да се минава идвайки от Бургас в посока гр. Костенец и гр. Ихтиман. Срок до 30.04.2018 г.Движението по АМ \"Тракия\" в тунел \"Траянови врата\" посока София е ограничено поради аварийно запълване на появили се деформации на пътната настилка. Движението се извършва двупосочно в дясната тръба на тунела /посока Бургас/. Срок до 09.03.2018 г.Област Бургас: Временно движението по АМ Тракия Деветак - Ветрен от км 308+107 до км 359+475 се осъществява с повишено внимание поради аварийно запълване на появили се деформации на пътната настилка със студена смес. Участъкът е сигнализиран с пътни знаци. Срок до 09.03.2018 г.АМ „Хемус\": няма ограничения.АМ „Струма\": няма ограничения.АМ „Марица\": няма ограничения.АМ „Черно море\": няма ограничения. АМ „Люлин\": Област София: Временно движението по АМ \"Люлин\" в посока София е ограничено за всички МПС поради изтичане на кална маса и опасност от срутване на скална маса на пътното платно. Ограничението е от втори тунел \"Люлин\" до първи тунел \"Мало бучино\" където движението на всички МПС се осъществява двупосочно в платното посока София - Перник. Алтернативни маршрути: - за автомобили до 12 тона по път I-1 от пътен възел Драгичево - Владая - София и обратно. - само за леки автомобили по път 1801 Перник - Мало бучино - Суходол и обратно. Срок 09.03.2018 г.ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ:1. Проходи:- „Върбишки\" - затворен за всички МПС. Срок: целогодишно; - „Златишки\" - затворен за всички МПС. Срок: целогодишно;- „Троянски\" - забранен за всички МПС;- „Котленски\" - отворен за всички МПС;- „Айтоски\" - отворен за всички МПС;- „Обзорски\" - отворен за всички МПС;- „Печинско\" - отворен за всички МПС;- „Превала\" - отворен за всички МПС;- „Предел\" - отворен за всички МПС;- „Републиката\" - отворен за всички МПС;- „Ришки\" - отворен за всички МПС;- „Рожен\" - отворен за всички МПС;- „Вратник\" - забранен за МПС над 10 т. Срок: целогодишно;- „Дюлински\" - забранен за МПС над 3,5 т. Срок: целогодишно;- „Пампорово\" - забранен за МПС над 3,5 т. Срок: целогодишно; - „Петрохан\" - забранен за МПС над 12 т; - „Твърдишки\" - забранен за МПС над 10 т. Срок: целогодишно;- „Шипка\" - забранено е движението на МПС, предназначени за превоз на товари с технически допустима максимална маса над 12 тона от категория N3, както и тегленето на ремаркета и полуремаркета с технически допустима максимална маса над 10 тона от категория О4. Срок: целогодишно.ІV. СЪСТОЯНИЕ НА РЕПУБЛИКАНСКАТА ПЪТНА МРЕЖА:ОГРАНИЧЕНИЯ В ДВИЖЕНИЕТО НА МПС ПО ПЪРВОКЛАСНАТА ПЪТНА МРЕЖА:- път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция:Област Монтана: при км 121+919 се забранява влизането в с. Сумер на тежкотоварни превозни средства над 10 т. по общински път „пътна връзка за с. Сумер\". Движението на МПС при км 120+390 от Монтана посока Вършец се отклонява по път ІІІ-1621 Сумер-Вършец. Срок до 18.11.2018 г.;Област София: Забранено е движението на всички МПС в участъка Жерково-Елешница от км 224+600 до км 229+700 поради намален габарит на пътното платно. Срок до 01.09.2018 г.; от км 276+162 /Александров мост/ до км 282+485 до г-ца с област Перник - забранено движението на товарни МПС над 12 т. Срок до 13.09.2018 г.; въведено е реверсивно движение по път I-1 София - Перник в участъците от км 276+162 /Александров мост/ до км 277+610 /начало четири лентов път/ и от км 278+910 /край четири лентов път/ до км 282+038 /бензиностанция „Лукойл\"/ както следва:- всяка неделя, както и в последния почивен /празничен/ ден, от 10:00 ч. до 18:00 ч.: две ленти за движение в посока влизане в София и една лента за движение в посока изход от София През останалото време от седмицата остава в сила постоянната организация на движение, която осигурява две ленти в посока изход от София и една лента в посока София. Срок до 31.03.2018 г.Област Перник: ограничено е движението за тежкотоварни автомобили с тегло над 15 т в участъка от пътен възел „Даскалово\" посока Владая. Участъкът с ограничение за територията на ОПУ-Перник е от км 282+485 (граница ОПУ София) до км 287+183 (п.в. „Даскалово\"); от км 276+162 /Александров мост/ до км 282+485 до г-ца с област Перник - забранено движението на товарни МПС над 15 т.; Срок 13.09.2018 г.; въведено е реверсивно движение по път I-1 София - Перник в участъците от км 285+660 /кръстовище Драгичево/ до км 286+847 /бензиностанция „Петрол\"/ както следва: - всеки петък, както и в последния работен ден преди празници, от 12:00 ч. до 20:00 ч., и в първия почивен /празничен/ ден от 08:00 ч. до 14:00 ч.: две ленти в посока Перник и една лента в посока София През останалото време от седмицата остава в сила постоянната организация на движение, която осигурява две ленти в посока влизане в София и една лента в посока изход от София.По преценка на директорите на ОПУ, съобразно метеорологичните условия и пътната обстановка, реверсивното движение може да бъде отменено или цитираните часови периоди да бъдат променяни; Срок до 31.03.2018 г.Област Благоевград: Ограничава движението по път I-1 /E-79/ „Благоевград - Кулата\" при км 370+614 в района на тунел Железница във връзка с аварийни ремонтни дейности. Обходен маршрут: Благоевград - Железница по стария (общински) път. Движението в района се регулира от сигналисти. Срок до 08.03.2017 г.- път І-2 Граница Румъния-Русе-Цар Калоян-Разград-Шумен-Девня-Варна: няма ограничения.- път І-3 Гара Бяла-Плевен-Луковит-Коритна-Ябланица-Ботевград: Област София: Правец-с.Разлив-Трудовец-Ботевград - забранено движението на МПС над 12 т в участъка от км 193+345 /отклонение за п.в. „Правец\"/ до км 204+200 /заустване в път І-1 Видин-Враца-Ботевград/. Обходен маршрут: АМ „Хемус\" /за п.в. „Правец\"/-път ІІ-17 (Мездра-Ботевград)-п.в. І-3-п.в. „Ботевград\" на АМ „Хемус\" и обратно. Срок до 30.09.2018 г.- път І-4 Коритна-Български Извор-Микре-Севлиево-В. Търново-Омуртаг-Търговище-Шумен: няма ограничения.- път І-5 Русе-В.Търново-Шипка-Стара Загора-Хасково-Кърджали-Маказа-граница Гърция: Област Кърджали: Черноочене-Кърджали - ограничено е движението на МПС над 15 т. Срок до 21.12.2018 г.Обходен маршрут: път І-5-път ІІІ-505 /с. Манастир/-път ІІІ-507-Г. Войводино-Мост- Чифлик-Кърджали.; Надлез Кирково - ГКПП „Маказа\" - ограничено движението на МПС над 3,5 т. Срок до 21.12.2018 г.- път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас: Област Перник: Движение в една лента от км 78+500 до км 79+500 поради аварийни дейности. Движението се осъществява в активната лента посока Радомир - Перник и е регулирано с пътни знаци. Срок до 31.03.2018 г.; движение с повишено внимание по път I-6 Гюешево - Перник от км 48+000 до км 72+000 поради поетапна подмяна на мантинели в двете посоки. Движението се регулира с пътни знаци. Водачите да се движат с повишено внимание и съобразена скорост. Срок до 09.03.2018 г.- път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: няма ограничения.- път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция: Област София: Вакарел-Ихтиман от км 110+700 до км 118+800 - ограничено движение за всички МПС, поради намален габарит на пътното тяло. Поставена е необходимата сигнализация указваща забраната. Срок до 30.09.2018 г.;Област Хасково: от км 370+500 до км 377+900 в участъка гр. Свиленград-Капитан Андреево - затворен за движение на МПС, поради пропадане на насип. Обходен маршрут: гр. Свиленград-п.в. „Свиленград\"-АМ „Марица\"-п.в. „Капитан Андреево\"-с. Капитан Андреево.- път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция: Област Варна: Кранево-Варна при км 83+100 - ограничено движение на МПС над 10 т. Обходен маршрут: Кичево-Оброчище. Срок до 28.02.2018 г.;Област Бургас: Движението по път I-9 Бургас - Слънчев бряг в участъка обход на гр. Ахелой се осъществява с повишено внимание спрямо поставената вертикална сигнализация поради обезопасяване на движението в следствие на ремонтни дейности. Срок до 30.10.2018 г.ІV. СЪСТОЯНИЕ НА РЕПУБЛИКАНСКАТА ПЪТНА МРЕЖА:1. Ремонтни дейности и временна организация на движението /ВОД/:ОПУ-Благоевград:Временно са въведени следните ограничения за движение на МПС: няма ограничения.ОПУ-Бургас:Временно са въведени следните ограничения за движение на МПС:Път III-908: Движението по път III-908 Варовник - Вълчаново ханче от км 20+000 до 39+200 е ограничено на МПС над 10 т. поради стесняване на пътното платно. Срок до 31.12.2018 г; Път III-7306: Движението по път ІІІ-7306 Черница - Сунгурларе - Чубра е ограничено за МПС над 10 т поради стесняване  на пътното платно. Срок 31.12.2018 г.ОПУ-Варна:Временно са въведени следните ограничения за движение на МПС: Път ІІІ-1306: Двупосочно движение в една лента по път ІІІ-1306 Горно Пещене - /път ІІ-15/ при км 58+000, поради приток на вода от топенето на снеговете. Участъка е сигнализиран с пътни знаци Срок до 10.03.2018 г.ОПУ-В. Търново:Временно са въведени следните ограничения за движение на МПС: Път III-407: Движението по път ІІІ-407 Лозен - Полски Тръмбеш е ограничено за движението на МПС с обща маса над 12 т поради намален габарит на пътното тяло. Срок до 05.07.2018 г.Обходен маршрут: Лозен - Драганово - Янтра - Поликраище - Полски Тръмбеш;Път III-551: Движението по път ІІІ-551 Дебелец - Средни колиби - Елена е ограничено за МПС над 10 т поради намален габарит на пътното тяло. Обходен маршрут: Дебелец - В. Търново - Лясковски кантон - Миндя - Елена и обратно. Срок до 05.07.2018 г.Път III-4073: Движението по път ІІІ-4073 Царски извор - Драганово от км 0+000 до км 5+500 е ограничено поради свлачище. Обходен маршрут: Царски извор - Сушица - Драганово и обратно. Срок целогодишно.Път III-4082: Движението по път ІІІ-4082 Чешма - Кесарево е ограничено за МПС над 3,5 т поради намален габарит на пътното тяло. Срок до 05.07.2018 г.Обходен маршрут: Чешма - Сливовица - Горско Ново село - Джулюница - Кесарево.ОПУ-Видин:Временно са въведени следните ограничения за движение на МПС: Път III-1411: Движението по път III-1411 с. Слана Бара - Видин при км 24+990 е ограничено за МПС над 5 т поради компрометирано експлоатационно състояние на мост. Обходен маршрут: Видин - път II-14 до пътно кръстовище на км 3+217 през с. Слана Бара до път III-1411. Срок до 31.03.2018 г.ОПУ-Враца:Временно са въведени следните ограничения за движение на МПС:Път II-11: Движението по път ІІ-11 Оряхово - Лесковец - граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и деформации в асфалтовата настилка.Обходен маршрут: Оряхово - Селановци /път ІІІ-306/ Галово - Остров /пътища ІV-ти клас/-път ІІ-11-граница Плевен. Срок 31.03.2018 г.Път ІІІ-161: Движението по път ІІІ-161 Ребърково - Люти дол от км 0+000 до км 8+700 се осъществява при стеснение в двете посоки и ограничение за движението на МПС над 10 т от км 0+000 до км 5+900 и над 3,5 т от км 5+900 до км 8+700, поради свлачищни процеси. Срок 31.03.2018 г. Път III-308: Движението по път ІІІ-308 Своде - Караш - Хубавене - Роман в участъка от село Караш до село Хубавене е ограничено поради свлачище от км 25+000 до км 25+200. Срок 31.03.2018 г.Обходен маршрут: Роман - Ябланица - Осикова Лъкавица - Правешка Лъкавица - Караш за пътуващите от Роман за Караш. Ябланица - Роман - Хубавене за пътуващите от София и Ловеч. Път III-1002: Движението по път III-1002 Враца-Леденика се осъществява при стесняване на една от лентите за движение:- от км 5+150 до км 5+200 - стесняване лявата лента за движение поради деформация на пътната настилка. Срок до 31.03.2018 г.- от км 12+150 до км 12+200 - стесняване на дясната лента за движение поради възникнали свлачищни процеси. Срок до 31.03.2018 г.Път III-1306: Временно движението по път III-1306 Горно Пещене - Враца при км 58+000 се извършва двупосочно в една лента, поради наводнено пътното платно. Участъка е сигнализиран с пътни знаци. Срок до 08.03.2018 г.ОПУ-Габрово:Временно са въведени следните ограничения за движението на МПС:Път III-403: Движението по път III-403 с. Кормянско - с. Малък Вършец при км 10+080 е ограничено за МПС с ширина, включително на товара, по-голяма от 3,30 м поради стеснен участък при мост над р. Крапец. Сигнализирано е с пътен знак В15. Обходен маршрут: за МПС над 3,30 м по път III-401 Граница Ловеч - /Кормянско - Малък Вършец/ - при км 46+800 по общински път до III-403 в с. Малък Вършец. Срок до 31.03.2018 г.Път III-3011: Движението по път III-3011 Крамолин - В. Търново от км 22+129 до км 28+380 е ограничено за МПС над 10 т поради намален габарит на пътното тяло при км 26+444. Срок до 30.06.2018 г.Път III-5004: Движението по път III-5004 Граница В. Търново - Дряново - Габрово - граница Ст. Загора от км 10+940 до км 11+550 съвпадащ с ул. Малина в гр. Габрово е ограничено поради извършване на строителни дейности. Обходен маршрут: за квартал Чехлевци: по път III-5004, път II-44, път III-4404. Поставена е необходимата сигнализация. Срок до 31.08.2018 г.ОПУ-Добрич:Временно са въведени следните ограничения за движение на МПС: няма ограничения.ОПУ-Кюстендил:Временно са въведени следните ограничения за движение на МПС: Път ІІІ-6222: Движението по път ІІІ-6222 Смоличано - Пелатиково от км 10+000 до км 14+000 е ограничено поради пропадане на част от пътното платно при км 10+650, км 11+720, км 12+830 и км 13+360. Срок до 31.03.2018 г.Път ІІІ-6224: Временно движението по път ІІІ-6224 Четирци - Слокощица в района Слокощица - Ново село е ограничено в едната лента поради пропадане и срутване на земна маса. Мястото е обезопасено с пътни знаци. Срок до 09.03.2018 г.ОПУ-Кърджали:Временно са въведени следните ограничения за движение на МПС: Път III-5009: Движението по път ІІІ-5009 Зорница - Бели пласт - Стремци - Черноочене - Кърджали е ограничено за МПС над 12 т. Обходен маршрут: по път I-5 Хасково - Кърджали и път III-507 Кърджали - Мост през с. Мост. Срок до 21.12.2018 г.ОПУ-Ловеч: Временно са въведени следните ограничения за движение на МПС:Път III-3505: Движението по път III-3505 Казачево - Стефаново от км 0+000 до км 8+500 е ограничено за МПС над 12 т поради пропадане на тротоар и подпорна стена при км 1+250 в с. Казачево, където има и стесняване на едната лента за движение. Водачите да се движат със съобразена скорост и повишено внимание. Срок до 30.04.2018 г.ОПУ-Монтана:Временно са въведени следните ограничения за движение на МПС: Път ІІІ-112: Движението по път ІІІ-112 Дъбова Махала - Смирненски - Славотин - Студено Буче - Монтана е ограничено за МПС над 12 т поради изпълнение на строително-монтажни работи. Останалите автомобили да се придвижват с повишено внимание. Срок до 31.03.2018 г.Път III-8104: Движението по път ІІІ-8104 Замфирово - Пърличево от км 7+000 до км 7+700 е ограничено за МПС над 12 т поради пропадане на част от едната лента и банкета. Движението се осъществява двупосочно в една лента. Скоростта на движение е ограничена до 50 км/ч и е сигнализирано с пътни знаци. Срок до 31.03.2018 г.ОПУ-Пазарджик: Временно са въведени следните ограничения за движение на МПС:Път III-842: Движението по път III-842 Юндола - Белово е ограничено за МПС над 12 т. с ремаркета и полуремаркета. Срок до 31.03.2018 г.Обходен маршрут: Белово-Варвара-Велинград-Юндола.Път III-3704: Движението по път III-3704 Пазарджик - Ветрен при км 11+485 в с. Бошуля е ограничено за МПС над 10 т. Обходен маршрут: гр. Пазарджик, път I-8 с. Звъничево - Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 18.09.2018 г.ОПУ-Перник:Временно са въведени следните ограничения за движение на МПС:Път ІІІ-637: Движението по път ІІІ-637 от с. Мрамор до разклон за с. Лева река е ограничено за МПС над 10 т. Срок до 31.03.2018 г.ОПУ-Плевен:Временно са въведени следните ограничения за движение на МПС: Път III-118: Движението по път ІІІ-118 в чертите на гр. Долна Митрополия от км 23+057 до км 24+038 е ограничено за всички МПС, поради ремонтни дейности.Обходен маршрут: през съседни улици в града, съгласно поставената вертикална сигнализация. Срок - целогодишно.Път ІІІ-301: Движението по път III-301 край регулация с. Козар Белене - начало регулация гр. Левски от км 1+750 до км 5+753 е ограничено за МПС общо тегло над 7 т.Обходен маршрут: път III-303 Българене - Малчика - Аспарухово - Левски. Срок - целогодишно.Път ІІІ-304: Движението по път III-304 Изгрев - Трънчовица - Бацова махала - Новачене - Дебово от км 0+030 до км 24+650 е ограничено транзитното движение на МПС над 15 т.Обходен маршрут: по път ІІ-34 Плевен - Никопол. Срок - целогодишно.Път ІІІ-3004: Движението по път III-3004 Опанец - Долна Митрополия от км 0+000 до км 6+125 в района на с. Опанец е ограничено транзитно движение на МПС над 3.5 т.Обходен маршрут: по път І-3 Бяла - Плевен - Ботевград (от п.в. \"КАТ\" на км 88+973 към п.в. на км 95+099). Срок - целогодишно.Път ІІІ-3005: Движението по път III-3005 Ясен - Търнене - Градина в района на с. Ясен от км 1+793 до км 4+223 е ограничено за движение на МПС над 3.5 т, осигурен е сигнализиран обходен маршрут; Срок - целогодишно.Път ІІІ-3005: Движението по път III-3005 Ясен - Търнене - Градина - Петърница - Бъркач - Беглеж, в района на с. Беглеж от км 21+062 до км 27+123 е ограничено за МПС над 8 т.Обходен маршрут: път ІІІ-3502 Брестовец - Горталово - Беглеж - Бежаново - Ъглен. Срок - целогодишно.Път ІІІ-3006: Движението по път III-3006 Радомирци - Рупци - Червен бряг от км 8+904 до км 9+221 в участъка на свлачище в землището на гр. Червен бряг е ограничено за МПС над 12 т.Обходен маршрут: по път І-3 до гр. Луковит, кръстовище с път ІІІ-306, дясно, до гр. Червен бряг и обратно. Срок - целогодишно.ОПУ-Пловдив: Временно са въведени следните ограничения за движение на МПС:Път II-86: Движението по път II-86 Пловдив - Асеновград от изхода на гр. Пловдив до отклонението за летище Пловдив се извършва двупосочно в едното платно в посока Асеновград поради аварийни ремонтни дейности в участъка. Срок до 25.03.2018 г.Път II-86: Движението по път II-86 Асеновград - Нареченски бани е ограничено за МПС с височина над 4 м. през тунелите.Обходен маршрут: път III-866 Кричим - Девин.Път ІІІ-667: Движението по път III-667 Плодовитово - Първомай - Асеновград при км 6+832 в района на мост над р. Марица е ограничено за МПС над 5 т поради намален габарит на пътното платно на стоманения мост на р. Марица.Обходен маршрут: път ІІ-66 Стара Загора - Поповица и път І-8 София - Пловдив - Свиленград.Път III-804: Движението по път III-804 Поповица - Болярци е ограничено за МПС над 12 т поради намален габарит на пътното платно на мост в с. Поповица. Срок до 21.12.2018 г. Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.Път III-8611: Движението по път III-8611 Белица - Загражден - Давидково в участъка от км 13+500 от Държавно ловно стопанство \"Кормисош\" след с. Белица до границата с област Смолян при км 18+431 е ограничено за всички МПС. Срок до 21.12.2018 г.ОПУ-Разград:Временно са въведени следните ограничения за движение на МПС: няма ограничение.ОПУ-Русе:Временно са въведени следните ограничения за движение на МПС: Път ІІІ-202: Движението по път III-202 Русе - Щръклево - Нисово - Кацелово при км 36+945 е ограничено за МПС над 10 т поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 26.04.2018 г.Път III-202: Движението по път ІІІ-202 Нисово - Кацелово от км 17+750 до км 33+900 се ограничава за всички МПС за целия зимен период. Срок до 31.03.2018 г.Обходен маршрут: път ІІІ-501 Русе - Иваново - Две могили - път ІІІ-5001 Две могили - Широково - Кацелово и обратно. Път III-501: Движението по път ІІІ-501 Борово - Бяла от км 46+665 до км 51+245 се ограничава за всички МПС за целия зимен период. Срок до 31.03.2018 г.Обходен маршрут: гр. Борово - път І-5 /Русе - В. Търново/ - кръгово кръстовище гр. Бяла и обратно. Срок до 31.03.2018 г.Път ІІІ-5101: Движението по път ІІІ-5101 Борово - Пет кладенци от км 0+000 до км 6+670 е ограничено за МПС над 10 тона. Обходен маршрут: през гр. Бяла. Срок до 26.04.2018 г.ОПУ-Силистра:Временно са въведени следните ограничения за движение на МПС: Път III-701:Ограничено движение по път ІІІ-701 в участъка Секулово - Тодор Икономово от км 9+454 до км 16+353 за МПС над 3,5 т поради компрометирано състояние на мостово съоръжение. Обходен маршрут за МПС над 3,5 тона: през общински път 70009 Секулово - Прохлада - Браничево, път І-7 Браничево - Пристое - Каолиново, път ІІІ-7005 Каолиново - Тодор Икономово и обратно. Срок до 30.06.2018 г.ОПУ-Сливен:Временно са въведени следните ограничения за движение на МПС: няма ограничения.ОПУ-Смолян:Временно са въведени следните ограничения за движение на МПС: Път II-86: Временно движението по път ІІ-86 гр. Смолян - с. Средногорци при км 109+450 /разклона за с.Подвис/ се осъществява в една лента поради срутване на скална маса на пътното платно. Участъка се регулира с пътни знаци. Срок до 08.03.2018 г.Път III-861: Движението по път III-861 в отсечката гр. Лъки-пътно кръстовище за хижа Момчил юнак е ограничено за МПС с тегло над 12 т поради намален габарит на пътното тяло. Срок до 31.03.2018 г.Път ІІІ-861: Движението по път ІІІ-861 гр. Лъки - местност „Момина вода\" от км 31+040 до  км 36+000 е ограничено за движение на МПС без вериги, а автомобилите с маса над 12 т. трябва да са задължително без ремаркета и полуремаркета. Срок до 31.03.2018 г.Път ІІІ-8631: Движението по път III-8631 Момчиловци - проход Рожен е забранено за МПС над 12 т с ремаркета и полуремаркета, а всички МПС задължително да се движат с вериги. Срок до 06.03.2018 г.Път III-8681: Временно е ограничено движението на път ІІІ-8681 Рудозем - Смилян при км 6+150 до 8+300, поради непрекъснато падащи камъни. От разклона за  с. Вълчан до с. Смилян, участъка е регулиран с пътни знаци. Обходен маршрут: с. Смилян - с. Чокманово - с. Фатово - Рудозем и обратно. Срок до 12:00 ч на 08.03.2018 г.Път ІІІ-8683: Движението по път ІІІ-8683 с. Арда - с. Горна Арда от км 27+000 до км 29+500 е ограничено за МПС с тегло над 10 т поради пропадане и стеснение на една от пътните ленти. Движението в района се регулира с пътни знаци. Срок до 31.03.2018 г.ОПУ-София:Временно са въведени следните ограничения за движение на МПС: Път II-81: Ограничено движение по път ІІ-81 Монтана - София през проход „Петрохан\" за автомобили над 12 т.Обходен маршрут: през гр. Своге. Срок до 31.03.2018 г. Път ІІ-82: Движението по път II-82 Костенец - Самоков от км 0+000 до км 39+176 е ограничено за товарни МПС над 10 т в двете посоки. Срок до 30.09.2018 г.Път III-801: Движението по път III-801 Вакарел - Панагюрище е ограничено за МПС с ремаркета и полуремаркета поради намален габарит на пътното тяло. Срок до 31.03.2018 г. Път ІІІ-3701: Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси. Обходен маршрут: път II-37 Етрополе - Лъга - Джурово, път I-3 Джурово - Ябланица граница област Ловеч, път III-358 Ябланица - Гложене, път III-3701 Гложене - Черни Вит. Срок до 30.09.2018 г.Път ІІІ-8001: Движението по път III-8001 Беренде извор - Беренде от км 4+700 до км 9+410 е ограничено за движение на МПС поради намален габарит на пътното платно. Срок до 01.09.2018 г. Път ІІІ-8102: Движението по път III-8102 Чибаовци - Свидня от км 10+000 до км 16+750 е ограничено поради активирали се свлачища. Обходен маршрут: до Чибаовци да се ползва път II-81 до Бучин проход, път III-164 Бучин проход - Искрец - Свидня. Срок до 30.09.2018 г.ОПУ-Стара Загора:Временно са въведени следните ограничения за движение на МПС: Път ІІІ-807: Движението по път III-807 гр. Чирпан - с. Върбица в участъка с. Скобелево - с. Зетьово е ограничено поради аварирал мост над река Марица при км 7+600. Обходни маршрути: - път ІІ-66 Поповица - Плодовитово - Първомай - Скобелево; - път ІІ-66 Чирпан - Плодовитово - Първомай - Скобелево; - Скобелево - Първомай - Плодовитово - път ІІ-66. Срок до 31.03.2018 г.Път ІІІ-5031: Движението по път III-5031 Опан - Гълъбово е ограничено на МПС над 10 т. Обходен маршрут: път І-5 Стара Загора - Димитровград и път ІІІ-554 Раднево - Гълъбово.ОПУ-Търговище:Временно са въведени следните ограничения за движение на МПС:Път III-4082: Движението по път III-4082 Капище - Банковец от км 0+000 до 11+300 е ограничено за МПС над 3,5 т поради компрометирано експлоатационно състояние на мостово съоръжение. Срок до 30.04.2018 г.ОПУ-Хасково:Временно са въведени следните ограничения за движение на МПС:Път III-5009: Движението по път III-5009 Козлец - Кърджали от км 0+000 до км 26+080 e ограничено за МПС над 12 т. Срок до 21.12.2018 г. ОПУ-Шумен:Временно са въведени следните ограничения за движение на МПС: Път III-701:Ограничено движение по път ІІІ-701 в участъка Секулово - Тодор Икономово от км 9+454 до км 16+353 за МПС над 3,5 т, поради компрометирано състояние на мостово съоръжение. Обходен маршрут: за МПС над 3,5 тона: през общински път 70009 Секулово - Прохлада - Браничево, път І-7 Браничево - Пристое - Каолиново, път ІІІ-7005 Каолиново - Тодор Икономово и обратно. Срок до 30.06.2018 г.Път ІІІ-731: Движението по път III-731 Радко Димитриево - Друмево e ограничено за МПС над 10 т поради свлачищни процеси. Обходен маршрут: Шумен - Овчарово - Друмево. Срок до 21.05.2018 г.ОПУ-Ямбол:Временно са въведени следните ограничения за движение на МПС:Път ІІІ-7008: Движението по път III-7008 Елхово - Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа.Обходен маршрут: по изграден обходен път до моста с ограничение на скоростта до 30 км/ч. Срок до 31.03.2018 г.;Път ІІІ-7008: Движението по път III-7008 Малък манастир - Голям манастир от км 18+059 до км 18+123 се осъществява в една лента, поради пропаднала настилка и пропаднал насип. Движението се регулира чрез пътни знаци. Срок до 31.03.2018 г.2. Опасност от падащи камъни: Искърско дефиле; Кресненско дефиле; проход на Републиката; път І-1 /Е-79/ Мездра-Ботевград, Видин-Монтана и в участъците от км 321+400 до км 321+500 и от км 352+650 до км 352+750; път I-4 София-Варна при с. Пролаз и Коритна-Български Извор-Микре; път I-5 /Е 85/ В. Търново-Дряново-Габрово-Шипка; път І-6 Коняво-разклон Клапаровци и София-Карлово-Бургас, проходи „Козница\" и „Стражата\"; път I-8 при кръстовище за с. Габровица; път I-9 Крушевец-М.Търново; път ІІ-19 Симитли- Г. Делчев; път II-35 Троян-Кърнаре; път II-37 Пещера-Батак-Ш. Поляна; път II-53 Стара река-Сливен; път ІІ-62 Самоков-Дупница /местност Дервена/; път ІІ-82 Самоков-София /Г.Окол-Пасарел-Кокаляне/; път II-84 Варвара-гара Костандово /кръстовище за Св. Петка/; път ІІ-86 Асеновград-Смолян; път ІІІ-102 Превала-Монтана; път ІІІ-104 Бобошево-Четирци; път ІІІ-107 Рила-Рилски Манастир; път III-305 Дерманци-Торос-Гложене; път ІІІ-488 Градец-Ичера-Сливен; път ІІІ-601 Горановци-Олтоманци; път ІІІ-606 в района на Копривщица; път ІІІ-622 Друмохар-Ваксево; път III-842 Юндола-Голямо Белово; път ІІІ-861 Юговско ханче-Югово-Лъки-Здравец; път ІІІ-865; Стояново-Ардино; път ІІІ-866 Смолян-Кричим-Стамболийски-път І-8; път ІІІ-3011 стената на яз. „Ал. Стамболийски\"; път ІІІ-8611 Белица-Загражден, всички пътища на област Смолян; път II-55 от км 34+900 до км 45+000 на Прохода на Републиката има опасност от свличане на скални и земни маси; път ІІ-73 Шумен-Карнобат има опасност от свличане на скални и земни маси. Шофьорите да се движат с повишено внимание по тези участъци. ", "date": "2018.03.08", "title": "Актуална пътна обстановка тази сутрин"}
{"url": "http://www.cross.bg/ydulzhava-obshtyvane-zhivota-1569585.html", "text": "/КРОСС/ Приятелското общуване на стопаните с кучетата не само заздравява връзката им, но също така удължава живота на четириногите, установиха учени, цитирани от британския \"Телеграф\".Възрастните шаровци по-добре възприемат фразите, произнесени на висока тоналност и с определен ритъм. Докато при палетата на възраст от шест месеца до една година е по-добре те да се възпитават като малките дечица. Такъв способ на общуване позволява да се установят особено доверителни отношения между човека и животното.Учени от Йоркския университет разработиха специален речеви разговорник, който ще позволи на стопаните на четириногите да постигнат по-бърза хармония със своите питомци. За целта те трябва да използва едни или други фрази за дресировката. Според учените подобен подход не само позволява да се облекчи процесът на обучение на животното. Той стабилизира емоционалния фон на кучето, което удължава живота му.Учените тествали новия метод на английски, шведски, руски и японски и той действал безотказно След около едно десетилетие с помощта на невронните мрежи и на машинното обучение специалистите планират да създадат пълноценен преводач от кучешки на човешки език. ", "date": "2018.03.08", "title": "Приятелското общуване с кучетата удължава живота им"}
{"url": "http://www.cross.bg/pishe-godina-godini-1569594.html", "text": "/КРОСС/ Пак ни сменят лични карти и паспорти, информира \"Труд\". Правителството одобри нови идейни проекти за външния вид на новите документи. Издаването им трябва да започне в края на 2019 година.  \"Телеграф\" пише, че в новите лични карти ще бъдат вградени розетката от Плиска и картината на Владимир Димитров-Майстора \"Момичето с ябълките\". Другата новост ще е специален чип с биометрични данни и повишено равнище на защитеност. \"24 часа\" съобщава, че в личната карта ще има три снимки, за да не се краде самоличността ни. Освен това, международният паспорт вече ще е валиден за двойно по-дълъг срок от десет години.Преди година правителството отказало участие в сделката за ЧЕЗ, информира \"Сега\" на първа страница. Актуалното желание на управляващите да придобият контрол при покупката може да струва прекалено скъпо, коментира вестникът. \"Дума\" също излиза с водеща тема за отказа на правителството да купи активите на ЧЕЗ миналата година.\"БСП яхна странен протест срещу продажбата на ЕРПтата\", пише още \"Сега\" по енергийната тема. Според изданието, преминаващи край протеста туристи са предположили, че хората недоволстват от корупцията у нас.Водещата тема на \"Стандарт\" е поредният конфликт в коалицията \"Обединени патриоти\". \"Божествен гняв\" е водещото заглавие на днешния брой. Председателят на НФСБ и вицепремиер Валери Симеонов обяви, в телевизионно интервю, руския патриарх Кирил за, цитирам, \"второразрядно ченге\", а председателят на парламентарната група на коалицията и лидер на \"Атака\" Волен Сидеров се възмути и нарече нападките джихадистки. \"Тропащият руски патриарх напука крехкия лед между Сидеров и Симеонов\", пише \"24 часа\".Вицепремиерът нарече Кирил \"цигарен митрополит\", Волен иска да се извини.  \"Патриарх Кирил сбърка с упреците към президента\", казва, в интервю за \"Стандарт\", княз Никита Лобанов-Ростовский.  Наследникът на аристократичен руски род е роден в София преди 83 години, сега живее в Лондон. Според него, истинският победител в руско-турската война отпреди 140 години е Великобритания.\"Труд\" отбелязва днешния Международен ден на жената с темата за женския род в българския език. На конференция в столицата жени посланици са настояли в нашия език да има женски род за тяхната професия. Правителството е приело национална стратегия за равенство за 2018 година, пише още вестникът. Вестник \"Земя\" честити на своите читателки 8 март на първа страница със снимка на красиви цветя.", "date": "2018.03.08", "title": "Във вестниците днес"}
{"url": "http://www.cross.bg/edinstvoto-krasotata-raznoobrazieto-1569579.html", "text": "/КРОСС/ Красотата на Вселената се състои не само в единството на разнообразието, но и в разнообразието на единството.Умберто Еко ", "date": "2018.03.08", "title": "Красотата на Вселената се състои..."}
{"url": "http://www.cross.bg/aktrisa-prof-aktyor-1569593.html", "text": "/КРОСС/ Ели Скорчева, актрисаАлександър Воронов, актьорПроф. Милко Коларов, композитор и диригентПроф. Митко Динев, скулпторСилвия Русинова, актрисаВелизар Бинев, актьорДаниела Йорданова, бивша лекоатлеткаЖанина Драгостинова, писателка и преводачкаМилена Маркова-Маца, актрисаЧавдар Цветков, бивш национал по футбол, легенда на \"Славия\"Киприян, Старозагорски митрополит ", "date": "2018.03.08", "title": "Родени на 8 март"}
{"url": "http://www.cross.bg/zhenite-zhenata-mart-1569586.html", "text": "/КРОСС/ Международният ден на жената се празнува всяка година на 8 март. Това е ден за международно признание на икономическите, политическите и обществените постижения на жените. Започнал само като политическо събитие на социалистите, празникът постепенно става част от културата на много страни. В някои от тях денят губи политическата си окраска и става просто повод за мъжете да изразят своята симпатия и внимание към жените около тях - нещо като комбинация от западните празници Ден на майката и Свети Валентин.В други страни темата за политическите и човешките права на жените, отстоявани от ООН, е силно застъпена, а на борбата за признаване на тези права на жените по света се гледа отговорно и с надежда. В България денят се празнува и като Ден на майката, въпреки че според много българи Благовещение (25-ти март) е християнският празник на майката и жената.Първият Ден на жената е отбелязан на 23 февруари 1909 г. в САЩ по инициатива на Американската социалистическа партия. Идеята за създаване на международен ден на жената се появява след бурната индустриализация и икономическа експанзия в началото на 20 век, която поражда протести за подобряване условията на труд. Календарната дата се свързва с първата масова проява на жени работнички, състояла се на 8 март 1857 г. в Ню Йорк.Жените от шивашки и текстилни предприятия излизат на протест против лошите условия на труд и ниските заплати. Работничките са атакувани и разпръснати от полицията. Две години по-късно, на същия месец, тези жени създават своя първи работнически синдикат. Съществуват обаче мнения, че този факт не е потвърден, а е бил измислен през 1955 г. вероятно с мотива празникът да се смята за комунистическа идеология. Това е важно за борещите се за права на жените в Западна Европа и САЩ през годините на студената война. В следващите години следват други протести, най-известният от които е през 1908 г., когато жените организират шествие през Ню Йорк с искания за по-кратък работен ден, по-добро заплащане и право на гласуване. На 27 август 1910 г. в Копенхаген се провежда първата международна конференция на жените, организирана от социалистическия интернационал.По предложение на германската социалистка Клара Цеткин се приема: Всяка година в една от първите недели на пролетта да се празнува деня на работничките и на международната им солидарност, с цел да се мобилизират широките женски трудови маси за борба за равноправие с мъжете във всички обществени сфери на живота. На следващата година, Международният ден на жената е отбелязан от повече от един милион хора в Австрия, Дания, Германия и Швейцария, а през 1913 г. във Франция и Русия. Въпреки това, пожар във фабрика за дрехи в Ню Йорк убива повече от 150 работнички. Високата смъртност се приписва на липсата на превантивни мерки. На Запад Международния ден на жената се отбелязва през 1910-те и 1920-те, но постепенно замира.Той се подновява със зараждащия се феминизъм през 1960-те. Демонстрациите на жените в Русия се смятат за първия етап на Руската революция от 1917 г. На 8 март, през същата година работничките от Петроград излизат на демонстрация срещу глада, войната и царизма. След Октомврийската революция в Русия, от името на българските участнички във Втората международна конференция на жените-комунистки през 1920 г. в Москва Ана Маймункова препоръчва Осми март за Международен ден на жената. През 1965 г. 8 март е обявен официално като неработен ден и празник на жената в СССР.И днес денят е неработен в Русия и други страни от бившия Съветски съюз - Беларус, Молдова, Казахстан, Киргизстан, Таджикистан, Украйна, както и в Република Македония и Монголия. В България Осми март първоначално се отбелязва с беседи в тесен кръг на социалисти през 1911 г., а през 1915 г. е първото публично честване.Като общобългарски празник Осми март започва да се празнува след 9 септември 1944 г.. Отначало по предприятия, заводи, учреждения се правят събрания, на които се отчита приносът на жените в производството, културата, науката и обществения живот. След 1960 г. честването взема особено широки размери и става любим празник на жените от всички възрасти.", "date": "2018.03.08", "title": "Международен ден на жената"}
{"url": "http://www.cross.bg/koryptziyata-kontrol-komisiya-1569595.html", "text": "/КРОСС/ Народните представители ще изберат председател на Комисията за противодействие на корупцията и за отнемане на незаконно придобитото имущество. Това се посочва в програмата за работа на Народното събрание. За поста се борят Пламен Димитров, предложен от ГЕРБ и „Обединени патриоти\", и Николай Николов, предложен от БСП. За избран се счита кандидатът, за който са гласували повече от половината депутати в зала. На 6 март двамата бяха изслушани в парламентарната комисия за борба с корупцията.По закон Антикорупционният орган се състои от председател, зам.-председател и трима членове. Председателят предлага свой заместник и членове на комисията, които също се избират от парламента.Парламентарната регионална комисия ще разгледа окончателни промени в Закона за устройството и застрояването на Столична община. Основните изменения са свързани с ограничаването на височината на новопостроените сгради, в зависимост от това в коя част на града се намират. Комисията за контрол над службите ще обсъди прекратяването на правомощията на член на Националното бюро за контрол на СРС.", "date": "2018.03.08", "title": "Парламентът ще решава кой да оглави Антикорупционния орган"}
{"url": "http://www.cross.bg/mart-v-istoriyata-1569578.html", "text": "/КРОСС/  На днешната дата през 1169 г. Киев е превзет и опустошен от Андрей I Боголюбски, княз на Владимирско-Суздалското княжествоПрез 1681 г. германският астроном Йохан Кеплер формулира своя трети закон за движението на планетите.През 1722 г. по заповед на Петър I в Петербург започват системно да наблюдават атмосферните условия.През 1802 г. германският астроном любител Хенрих Олберс открива малката планета Церера.През 1924 г. в Ню Йорк е основана авикомпанията Pan American Airways.През 1957 г. Египет отваря отново Суецкия канал.През 1971 г. Джо Фрейзър печели двубоя срещу Мохамед Али в три забележителни рунда.През 1974 г. е отворено летището Шарл дьо Гол в Париж, Франция.", "date": "2018.03.08", "title": "8 март в историята"}
{"url": "http://www.cross.bg/teofilakt-nikomidiiiski-bila-1569577.html", "text": "/КРОСС/Житие на св. преподобни Теофилакт, епископ НикомидийскиСв. Теофилакт бил известно време монах в една обител близо до Черно море. Когато при императрица Ирина иконоборческата ерес била осъдена от Седмия вселенски събор (787 г.), цариградският патриарх Тарасий, който знаел добродетелния живот на Теофилакт, убедил го да приеме званието епископ Никомидийски.В тоя сан Теофилакт се явил истински служител и последовател на Христа: той служел на бедни, болни, устройвал странноприемници и болници. Във време на една зараза, която се появила в града, той сам се грижел за болните, като със своите ръце измивал раните им.Иконобороческата ерес, която била утихнала след събора, наново се появила при император Лъв Арменец (813-820 г.).Достойните епископи: Никифор Цариградски, Емилиан Кизически, Евтимий Сарийски, Йосиф Солунски, Теофилакт и много други напразно увещавали царя да се откаже от ереста и да приеме православното учение за иконопочитанието. Те били пратени на заточение. Св. Теофилакт прекарал 30 години в изгнание, като търпял лишения и страдания. Той починал в дълбока старост около 832 година.  ", "date": "2018.03.08", "title": "Преп. Теофилакт, еп. Никомидийски"}
