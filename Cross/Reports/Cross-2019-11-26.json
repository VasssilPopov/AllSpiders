{"url": "http://www.cross.bg/danni-komisiyata-predsedatel-1618882.html", "text": "/КРОСС/ От програмата за работа на Народното събрание става ясно, че в сряда Комисията за вътрешна сигурност и обществен ред ще заседава от 14.30 ч. През това време ще приеме процедурни правила за условията и реда за предлагането на кандидати за председател и членове на КЗЛД. Предстои представяне и публично оповестяване на документите и изслушването на кандидатите.Настоящият председател на КЗЛД е Венцислав Караджов, избран през 2014 г. Той е завършил Юридически факултет на Софийски университет „Св. Климент Охридски”, с образователна степен „магистър”, специалност „Право”, специализация „Правораздаване”. Започва своята кариера като юридически съветник и програмен директор в Асоциация „Прозрачност без граници”.На КЗЛД се падна нелеката задача да вземе отношение по скандала с изтичането на лични данни от Националната агенция по приходите. Комисията установи, че в НАП има сериозни нарушения и наложи солена глоба за допускането теча на данни.", "date": "2019.11.26", "title": "Комисията за защита на личните данни работи с изтекъл мандат, НС ще избира нов председател"}
{"url": "http://www.cross.bg/igrata-evroshans-evrobet-1618891.html", "text": "/КРОСС/ Поредният пункт на в Кърджали влезе в категорията „късметлийски\" благодарение на великолепно попадения в играта . Името на големия печеливш е Бахтияр Мустафа. Той отнесе петцифрената сума от 42 000 лева със замах и умела игра.Бахтияр твърди, че „усеща\" числата и това му помага в играта „Еврошанс\". Обикновено участва в нея с комбинации, които го довеждат и до печалбата от 42 000 лева. Този път сумата пада в ръцете му след като познава 9 от 10 числа.44-годишният късметлия вярва, че успехът е въпрос на нагласа и го доказва всеки ден с усилията, които влага в собствения си бизнес за производство на дограма.„Само не знам този път късметът ли ме улучи, аз ли го уцелих, но резултатът е налице и много ми допада.\", споделя Бахтияр за случилото се в пункта на „Евробет\".Тегленията на играта  можете да следите в пунктовете на  и на . Забавлявайте се и с мобилното приложение, което можете да свалите от . ", "date": "2019.11.26", "title": "42 000 лева от играта „Еврошанс“ за късметлия от Кърджали"}
{"url": "http://www.cross.bg/bankovi-portygaliya-ystroiistva-1618884.html", "text": "/КРОСС/ Задържаха двама българи в Португалия за източване на банкови карти, съобщава БНР, позовавайки се на португалската агенция Луза.Арестуваните са на 42 и 26 години. Те са присвоили незаконно около 13 000 евро.Сънародниците ни инсталирали микрокамери и други устройства в банкомати, за да могат да клонират картите и да ги източат.Те били арестувани в близост до търговски център в столицата Лисабон. От тях били иззети скимиращи устройства, фалшиви карти и банкови данни.", "date": "2019.11.26", "title": "Заловиха българи, източили 13 000 евро от банкови карти в Португалия"}
{"url": "http://www.cross.bg/gradina-borisovata-beshe-1618893.html", "text": "/КРОСС/ Сигнал за инцидента е подаден в полицията към 15.10 часа. 48-годишен мъж беше убит в Борисовата градина в София. Той е намушкан от 33-годишен мъж, който по-късно е задържан, съобщава дарик.По първоначални данни след възникнал скандал между двама мъже - на 33 и 48 години, по-младият е ранил смъртоносно опонента си, който е починал на място.В резултат на предприетите светкавични полицейски действия извършителят е задържан.На място и към момента се извършва оглед от криминалисти и експерти на СДВР, по случая е образувано досъдебно производство.Това е трето убийство в Борисовата градина.През 2011 година близо да заведение там беше убита 28-годишната студентка Яна Кръстева.През 2015 смъртоносно бе наръган 16-годишният ученик Георги Игнатов ", "date": "2019.11.26", "title": "Мъж е убит в Борисовата градина в София"}
{"url": "http://www.cross.bg/dyado-koleda-naistina-1618886.html", "text": "/КРОСС/ Ако искате да подарите на семейството си наистина незабравими и много красиви коледни и новогодишни празници извън страната, чудесна идея е да хванете лоукост до Италия и да се насочите към най-коледното градче в страната. То се намира в красивата област Умбрия със столица Перуджа – прочута с шоколадовите си бонбони и университета, между великолепната Тоскана на запад, Марке и Адриатика на изток и Лацио на Рим – на юг. Не просто с формата, а и с очертани със зелени светлини контури, хълмовете над италианския град Губбио от 23 ноември до 12 януари ще бъдат осветени като коледна елха.Гледката, особено вечер, наистина е страхотна и неповторима в цял свят, знаят посещавалите го миналата седмица. Целта, освен страхотните фотоси, които правят реклама на иначе не дотам известния ски център, е той да се запише като световен рекордьор с най-голямата коледна елха в света. На 7 декември там ще светне и наистина най-мащабното украсено вечнозелено дърво. Така курортът през празниците се нарича ChristmasLand за втора поредна година.Местният туристически бизнес допълва преживяването като организира Кралството на Дядо Коледа в центъра на града. На площада се подреждат Къщата на Дядо Коледа, може децата да се потопят и в атмосферата на Селото на елфите, има също зона Магията на шоколада и изложба – базар на коледни сувенири и кулинарни творения.Хлапетата ще могат да полетят на виртуалната шейна на Дядо Коледа над градчето. Всички остават с отворена уста след това специално подготвено преживяване, благодарение на последните технологии.Цялото Коледно вълшебство за туристите е достъпно с един билет, наречен Паспорт Дядо Коледа. Той може да се купи по нета или на място. Феерията ще се разиграва всеки уикенд от 23/24 ноември, а от 21 декември до 5 януари – всеки ден, като има вероятност при голям интерес да остане чак до 12 януари.Коледни базари и ледена площадка на открито на цял площад са атракциите за възрастните посетители на коледното градче. За тях е предвиден и видеомапинг по готимеския дворец на консулите в Губбио.С Паспорт Дядо Мраз всички музеи и галерии на града са безплатни за гостите. Недалеч са историческите градчета Асизи, където се женят цар Борис III и царица Йоана, и Сполето – световноизвестен с фестивала си. В околността има и чудесни ски центрове с достатъчно сняг, понеже мястото е в подножието на Апенините.", "date": "2019.11.26", "title": "Италиански град се превръща в коледно царство"}
{"url": "http://www.cross.bg/deteto-zakrila-petkov-1618871.html", "text": "/КРОСС/ „Усилията на Министерството на труда и социалната политика винаги са били и ще продължават да са насочени към гарантиране на правото на всяко дете да има семейство, да расте здраво, щастливо и подкрепяно\", каза министърът на труда и социалната политика Бисер Петков при откриването на тържественото заседание на Националния съвет за закрила на детето, посветено на 30-та годишнината от приемането на Конвенцията на ООН за правата на детето.„Най-важни са достъпът до здравни грижи и образование, но не по-малко съществени са и политиките за ранно детско развитие и ранна интервенция на уврежданията, закрила на личността на детето, закрила от всякакви форми на насилие, злоупотреба или експлоатация, право на детето свободно да изразява мнение по въпроси, които го касаят и други.“, заяви министър Петков.Отбелязвайки 30-тата годишнината от приемането на Конвенцията на ООН за правата на детето, се откроява необходимостта още по-ясно и отчетливо да чуем гласа и посланията на децата и техните семейства, за да изградим сигурно, уверено и щастливо бъдеще за България, каза в заключение министър Петков.В тържественото заседание участва и заместник-министър председателят Марияна Николова. В изказването си тя подчерта, че България е утвърдила принципите на Конвенцията в Закона за закрила на детето, Семейния кодекс, Закона за предучилищното и училищното образование и Закона за здравето.В заседанието на Националния съвет за закрила на детето участваха още заместник-министърът на труда и социалната политика Зорница Русинова, председателят на Държавната агенция за закрила на детето Елеонора Лилова, националният омбудсман Диана Ковачева, заместник-министри на образованието и науката, спорта и културата, представителят на УНИЦЕФ за България Джейн Муита.", "date": "2019.11.26", "title": "Бисер Петков: Усилията ни са насочени към това всяко дете да има семейство, да расте здраво"}
{"url": "http://www.cross.bg/zashtoto-vidin-velkov-1618877.html", "text": "/КРОСС/ \"На вчерашното заседание на Общинския съвет се оформи управляващото мнозинство – коалицията ГЕРБ и СДС. Това няма как да даде съществени шансове за промяна в управлението, което познаваме от последните 4 години. Същите политически сили досега управляваха с кмета Огнян Ценков, а от днес ще управляват с кмета Цветан Ценков\".Това се казва в позиция на председателя на групата общински съветници от БСП във Видин Димитър Велков. По думите му от ляво настояват за ясно носене на политическа отговорност, защото когато няма смяна на политиката, за което гласуваха мнозинството видински граждани, трябва да има отговорност и тя не може да се размива с лозунги „Всички да се обединим”.\"Групата на БСП ще бъде опозиция, не само защото това място ни бе отредено на последните избори, но и защото не може да има власт без коректив. Ние ще бъдем конструктивна опозиция и ще даваме своите решения за развитие на града и общината и ще подкрепяме предложенията, които са в интерес на гражданите, защото проблемите на Видин и на хората нямат партиен цвят\", се казва още в позицията на Велков.", "date": "2019.11.26", "title": "Димитър Велков: Мнозинството граждани във Видин гласуваха за промяна"}
{"url": "http://www.cross.bg/zastrelyaha-bashta-i-sin-v-plovdiv-1618892.html", "text": "/КРОСС/ Баща и син са били застреляни днес следобед в складова база на ул. \"Борба\", съобщава  45-годишен мъж е влязъл с оръжие в склада, в който работели двамата и е стрелял по тях.  Бащата и син са загинали на място. Жертвите са на възраст 51 и 32 години.Убиецът е задържан с оръжието на мястото. Районът е отцепен от полиция. ", "date": "2019.11.26", "title": "Застреляха баща и син в Пловдив"}
{"url": "http://www.cross.bg/albaniya-marinov-ekipi-1618872.html", "text": "/КРОСС/ България е готова да окаже незабавна помощ при спасителните дейности след земетресението в Албания. Това съобщи министърът на вътрешните работи Младен Маринов. Той уточни, че разпореждането е на премиера Бойко Борисов.Маринов е разговарял с министъра на вътрешните работи на Албания и е заявил готовност при нужда от албанска страна да бъдат изпратени екипи за търсене и спасяване на хора, следови кучета, техника и медицински екипи.", "date": "2019.11.26", "title": "Младен Маринов: Готови сме да окажем помощ на Албания"}
{"url": "http://www.cross.bg/pensioneri-evro-goranov-1618880.html", "text": "/КРОСС/ Още на 7 ноември (деня на Октомврейската революция в Русия), финансовият министър Владислав Горанов се похвали, че е осигурил коледни надбавки за най-бедните пенсионери.Според експерти бонусите могат да бъдат много по-високи, стига правителството да желае да ги даде. Горанов се хвали с огромен бюджетен излишък, който не винаги е ясно къде отива, но за възрастните и бедните парите са все унизително малки.Миналата година възрастните гърци с ниски пенсии (минималната пенсия там е 486 евро с добавка за бедност от 230 евро) са получили Коледна надбавка от 1000 евро или два пъти повече от предходната година.Освен това през 2019 г. финансовото министерство в Атина компенсира пенсионери, на които са били орязани пенсиите от 1 януари по неясно правило с до 8000 евро, според изчисленията.След такова сравнение министър Горанов или трябва да се затвори в луксозния си апартамент в комплекса на милионерите братя Домусчиеви и да си посипе главата с пепел или да отиде при бедните пенсионери да им обясни какво точно да си купят с 40-те лева за Коледа: френско шампанско, чер хайвер и пастет от гъши дроб или да отидат на хотел в Банско? Каквото им остане – да го внесат на влог в банка…", "date": "2019.11.26", "title": "„Dom Pérignon“ и чер хайвер ли да си купят с коледните 40 лв пенсионерите?"}
{"url": "http://www.cross.bg/kaufland-bulgariya-programata-1618881.html", "text": "/КРОСС/ Kaufland България награди стипендианти на програмата „Готови за успех” за учебната 2019/2020 година по време на традиционната церемония, която дава началото на събирането на дарения за следващата година. Фондациите BCause и „Сирак“ организират програмата от 14 години в подкрепа на ученици и студенти с отличен успех, изгубили единия или двамата си родители, или израснали в специализирана институция.Благодарение на програмата стипендиантите имат възможност да продължат образованието си, да получат подкрепа за старт в кариерата и да се запознаят с водещи работодатели. Стипендиите са осигурени изцяло от дарения, а водещ критерий за тяхното получаване е успехът на кандидатите. Програмата подкрепя мотивирани младежи с изключителни постижения.„Убедени сме, че за каузи се допринася само чрез действия, а едва ли има по-голяма, поважна и по-смислена кауза от образованието. То е фундаментът, без който не можем да бъдем успешни нито в бизнеса, нито като общество“, каза на днешната церемония по връчването на стипендиите Цветелина Георгиева, мениджър „Обучение и развитие“ в Kaufland България.Компанията обяви своята подкрепа за програмата „Готови за успех“ още през пролетта на настоящата година. Kaufland осигури стипендиите в рамките на четириседмичната си кампанията „Добрата храна е кауза“. В рамките на инициативата компанията предложи на своите клиенти продукти, обединени от един цвят, като същевременно насочи вниманието на обществото към социално значими теми.Дарителството е част от цялостната политика за устойчиво развитие, която Kaufland България разгръща в последните години под слогана „Действията носят промяната“. Последователно компанията работи за иновативни решения с конкретен принос в полза на хората и природата.За своята дългосрочна политика за корпоративна социална отговорност Kaufland България е отличена с множество награди. Сред тях е и призът „Най-голям корпоративен дарител“, с който компанията беше отличена от Българския дарителски форум.Наградата беше връчена в категория „Най-голям обем финансови дарения“ за 2018 година на церемония, чийто домакин беше президентът Румен Радев. ", "date": "2019.11.26", "title": "Kaufland България награди стипендианти по програмата \"Готови за успех\""}
{"url": "http://www.cross.bg/istanbylskata-konventziya-evropa-1618878.html", "text": "/КРОСС/ Предстои евродепутатите да гласуват в четвъртък резолюция, която обаче е с незадължителен характер, информира Сега.\"Насилието, основано на пола, съществува... ЕС трябва да разбере, че е абсолютно задължително конвенцията да бъде ратифицирана, защото това ще бъде първият европейски правен текст, който наистина ще защити жените\", е позицията и на Ираче Гарсия-Перес от групата на Социалистите и демократите в ЕП.В хода на дебата Тити Тупурайнен от финландското председателство на Съвета на ЕС нарече Истанбулската конвенцията \"уникален правен инструмент\", чието прилагане вече е показало, че има позитивен ефект върху правата на жените в Европа.Стряскащи данни, че една от всеки три жени в ЕС се е изправяла пред физическо или сексуално насилие, представи в пленарната зала Арба Кокалари от ЕНП.Тя подчерта, че ЕС трябва да бъде мястото, където личностите да бъдат защитени. Конвенцията на Съвета на Европа за превенция и борба с насилието над жени и домашното насилие, наричана и Истанбулската конвенция, е първият международен правно обвързващ документ по въпроса.ЕС подписа конвенцията на 13 юни 2017 г., но все още 7 държави членки - България, Чехия, Унгария, Литва, Латвия, Словакия и Обединеното кралство- не са я ратифицирали.Единственият български евродепутат, говорил по темата беше Ангел Джамбазки от \"Европейските консерватори и реформисти\".Той разкритикува Истанбулската конвенция, в която според него \"са смесени легитимната тема за защитата на жените с абсурдните и противоречиви ЛГБТ и последния да затвори вратата пропаганда, еднополови бракове, социална роля на пола\".Той подчерта, че \"в България сме против тази конвенция, не сме я подписали и няма да го направим\", тъй като \"има държави в Европа, които все още вярват, че семейството е доброволен брак между мъж, жена и техните деца и ние не желаем това да се променя\".", "date": "2019.11.26", "title": "Евродепутати: Държавите в ЕС да приемат Истанбулската конвенция"}
{"url": "http://www.cross.bg/geshev-prokyror-prokyratyrata-1618888.html", "text": "/КРОСС/ Иван Гешев коментира решението на президента да подпише указа за назначаването му и да отвори широк дебат за промени в Конституцията, свързани със статута на главния прокурор.Това, което коментирах с президента Радев, е същото, което той изложи в обръщението си. Президентът ме уведоми, че ще иска промени в Конституцията, обясни Гешев. Аз съм с ясното разбиране, че прокуратурата трябва да е доста по-активна и да отговои на очакванията на българските граждани за повече справедливост. В голямата си част това, което каза президента е, че обществото очаква повече справедливост, заяви новоизбраният главен прокурор на излизане от Президентството. Не знам какво е мнението на президента за мястото на прокуратурата, но моето мнение е, че трябва да остане част от съдебната власт, което е и мнението на голяма част от прокурори, следователи и съдебни служители. Не съм чул какво точно смята президентът да се промени, а че ще има широк дебат, коментира още Гешев.Той не бил съгласен с внушението, че прокуратурата е причина за всякакви проблеми в тази държава. Това мнение се опитвал да наложи \"един политико-олигархичен кръг. Именно според този кръг, прокуратурата е виновна за всички проблеми в държавата и отрича, че има проблеми, които следват да бъдат изчистени, е мнението на Иван Гешев. Разделителната линия е дали спазваш закона. Явно предвид реакцията, която беше спрямо процедурата за избор, е реакция на притеснение. Трябва да се притесняват всички хора, които не спазват закона, повтори старата си теза наследникът на Цацаров.Иван Гешев се закани да развенчае мита, че главният прокурор е недосегаем. Щял да го направи с обяснение на гражданска прозрачност.Не бил съгласен политиците постоянно да подават сигнали към главния прокурор. Защото \"главният прокурор не е пощенска кутия, има компетентни прокуратури\". За мен е по-рационално българските политици да си внасят сигналите където трябва, а не да си правят реклама на гърба на главния прокурор, е тезата на Гешев.Наследникът на Сотир Цацаров смята, че прокуратурата се отчита достатъчно. Все пак добави, че \"някои неща могат да бъдат подобрени в тази насока\".На въпрос дали, ако Сотир Цацаров заеме поста председател на КПКОНПИ, той ще встъпи по-рано в длъжност, Иван Гешев не се нае да коментира.", "date": "2019.11.26", "title": "Гешев щял да промени нагласите, че главният прокурор е недосегаем"}
{"url": "http://www.cross.bg/rymen-radev-zemetresenieto-1618883.html", "text": "/КРОСС/ Държавният глава Румен Радев изпрати днес съболезнователно писмо до своя албански колега президента Илир Мета.В писмото си българският президент изказва своите дълбоки съболезнования по повод земетресението в Албания, довело до човешки жертви, много пострадали и големи материални щети. Румен Радев изразява надежда за бързо и успешно възстановяване на ранените при това тежко природно бедствие.", "date": "2019.11.26", "title": "Румен Радев изрази съболезнования на своя колега Илир Мета по повод жертвите на земетресението в Албания"}
{"url": "http://www.cross.bg/mrezhi-sotzialnite-borisov-trump-1618879.html", "text": "/КРОСС/ Не е ясно в този момент какво точно са си казали, но по изражението на лицата им личи, че са доволни от проведената среща.Другият фотос е кадър от Фокс тв, където е изписано, че гостуващият на Тръмп министър-председател е от Белгия.", "date": "2019.11.26", "title": "Две снимки от срещата Борисов-Тръмп се превърнаха в хит в социалните мрежи"}
{"url": "http://www.cross.bg/rysiya-avangard-raketnata-1618885.html", "text": "/КРОСС/ Русия показа на американските инспектори ракетната система \"Авангард\" с хиперзвуков крилат блок, посочва в изявление руското Министерство на отбраната, цитирано от руските медии.Комплексът е показан като част от прилагането на Договора между Русия и Съединените щати относно мерките за по-нататъшно намаляване и ограничаване на стратегическите настъпателни оръжия.\"На територията на Русия, пред американския екип за проверка е проведена демонстрация на ракетната система \"Авангард\" с хиперзвуков крилат блок\".Подчертава се, че Русия провежда демонстрацията, за да осигури жизнеспособността и ефективността на Договора Нов СТАРТ. Американски инспектори са в Русия от 24 до 26 ноември.По-рано руското външно министерство коментира, че ракетните системи \"Сармат\" и \"Авангард\" не противоречат на договора СТАРТ.В средата на май бе съобщено, че стратегическите ракетни сили започват да получават комплекси \"Авангард\". Министерството на отбраната отбелязва, че инсталирането на комплекса на бойно дежурство е предвидено за декември.Показаната УР-100Н УТТХ е ядрена междуконтинентална балистична ракета, стратегическо оръжие, което влиза във въоръжените сили на Русия първоначално с 2 полка, всеки от които ще разполага с 6 МБР базирани в силози.  Хиперзвуковият блок е в състояние да достигне скорост над 20 M (скорост на звука).Руските медии питат, готова ли е американската страна да приеме руски инспектори в своите съоръжения, където се разработват най-новите оръжия.Те допълват, че Русия е единствената държава в света, която официално е обявила, че разполага с хиперзвуково оръжие. През февруари тя обяви пускането на стратегически ракетен комплекс \"Авангард\" и успешни изпитания на хиперзвуковата противокорабна ракета \"Циркон\".Договорът за съкращаване на стратегическите нападателни оръжия (СТАРТ-3), подписан през 2010 г., остава единственото настоящо споразумение между Русия и САЩ за ограничаване на военната мощ.Споразумението изтича през февруари 2021 г. и засега Вашингтон не обявява дали възнамерява да го удължи. Доналд Тръмп обяснява за желанието да се изработи ново тристранно ядрено споразумение между Русия, Китай и САЩ. Пекин отхвърля тази идея.", "date": "2019.11.26", "title": "Русия демонстрира пред експерти от САЩ ракетната система \"Авангард\""}
{"url": "http://www.cross.bg/razpredelenie-goryblyane-izkopni-1618889.html", "text": "/КРОСС/ Несъобразени изкопни работи на строителна фирма са причината за прекъсването на електрозахранването в кв. Горубляне в столицата.Скъсан е кабел 20 kV, собственост на ЧЕЗ Разпределение България, като в резултат спря токът на 3000 домакинства и фирми за около 40 минути днес следобед.Екипи на компанията положиха усилия за бързото отстраняване на повредата и връщане на съоръженията към нормален режим на работа.ЧЕЗ Разпределение България призовава фирмите да координират с  компанията поне две седмици предварително къде и кога ще извършват изкопни дейности. Това може да става на телефон 0700 10 010 или на имейл кlienti@cez-rp.bg. ", "date": "2019.11.26", "title": "Горубляне без електрозахранване заради строителна фирма"}
{"url": "http://www.cross.bg/tzigari-iqos-prodykti-1618876.html", "text": "/КРОСС/ Ясно е, че когато става дума за население, процентите са наистина добър начин за обяснение, защото мнозинството от пушачите по света все още нямат достъп до този продукт. Затова трябва да се постараем да разделим броя на потребителите на правилния знаменател. Ние правим това, като използваме броя на пушачите, които спират напълно да пушат цигари и преминават на тези продукти.Цигареният дим излага пушача на над 6000 химически съединения и за повече от 100, или почти 100 от тях е известно, че причиняват болести, свързани с пушенето. Затова е важно пушачът да изостави цигарите напълно и да премине към тези продукти. Защото тези бездимни продукти съдържат значително по-малък брой токсични вещества, а и нивата на токсичност на съдържащите се вещества са значително по-ниски в сравнение с тези на цигарения дим.Има две основни разлики – едната е, че при IQOS се използва истински тютюн.Това е специално обработено тютюнево изделие, което се нагрява, за да образува аерозол, съдържащ никотин.Електронните цигари употребяват течност от типа гликоглицеринова смес, към която се добавя никотин с ароматизатори и нагряването помага за преобразуване на течността в пара, съдържаща никотин.Електронните цигари са продуктова категория и съществуват множество вариации и разновидности на тези продукти – могат да се нагряват до различна температура, могат да се поставят различни смеси течности. Тоест, електронните цигари са с голямо разнообразие и различни аерозоли, докато при IQOS се нагряват тютюневи стикове, но всички са една-единствена спецификация, която сме подложили на много стриктни и внимателни тестове и е научно обосновано точно какво съдържа образувания от употребата аерозол.Агенцията по храните и лекарствата в САЩ проверява много неща, но в крайна сметка, за да бъде разрешен нов тютюнев продукт за продажба в САЩ, тя трябва да определи, че този продукт е подходящ за опазване на общественото здраве. Това означава, че Агенцията трябва да прецени ефекта както за пушачите, така и за непушачите и да се увери, че потенциалните ползи от тези продукти не са съпътствани от нежелани последствия. Затова Агенцията разглежда маркетинговите практики, токсичността, химичния състав на аерозола и потребителското възприятието за тези продукти, за да се увери, че като цяло продуктът е подходящ за опазване на общественото здраве. *Източник: ", "date": "2019.11.26", "title": "Д-р Жизел Бейкър: Пълното преминаване към IQOS намалява риска за пушачите"}
{"url": "http://www.cross.bg/intelekt-prilozheniya-inovativni-1618863.html", "text": "/КРОСС/ Министерството на транспорта, информационните технологии и съобщенията (МТИТС) е стратегически партньор в инициатива за технологична и финансова подкрепа на стартиращи компании, които разработват приложения, базирани на машинен интелект. Това обяви днес заместник-министърът на транспорта, информационните технологии и съобщенията Андреана Атанасова на конференция „Изкуственият интелект и Аз“ в София Тех Парк. Събитието е организирано от Дигитална Национална Коалиция, SAS Institute, Делойт и Виваком.По време на състезанието бе обявено началото на състезанието SAS Startup Challenge, което ще даде възможност на иновативни ИТ компании да бъдат подпомогнати технологично за разработени предложения за изкуствен интелект. Фирмите могат да получат повече информация как да кандидатстват на .В рамките на шест месеца, SAS Institute ще предостави на компаниите сигурна и стандартизирана платформа за разработване на приложения. Предложенията ще бъдат оценявани от комисия, в която ще участва и представител на МТИТС. Трите най-добри иновативни продукта ще бъдат популяризирани.„Тази инициатива приканва младите, иновативни фирми да участват в състезание за разработване на машинни самообучаващи се приложения“, каза по време на конференцията заместник-министър Андреана Атанасова. Тя добави, че публично-частното партньорство е един от най-добрите стимули за развитието на даден сектор и изрази надежда, че подкрепата на стартиращи ИТ фирми ще е прерасне в традиция. „Държавата може да помогне, да подкрепя такива инициативи. Свидетели сме на новата индустриална революция, във фокуса й е изкуственият интелект, но той се определя от хората.Технологията е предназначена да ни служи и да улесни живота ни, а не обратното. Не случайно човекът е този, който трябва да остане в центъра на развитието на изкуствения интелект“, посочи заместникминистърът.  ", "date": "2019.11.26", "title": "Стартиращи ИТ фирми могат да се включат в състезание за приложения, базирани на машинен интелект"}
{"url": "http://www.cross.bg/tina-turnur-godini-1618860.html", "text": "/КРОСС/ Светът не е познавал и никога няма да познае друга певица и артист като Тина Търнър. Тя е жена, тя е стихия, тя е ураган на сцената и титаничният глас на няколко поколения, които обичат рока чрез нейната неземна музика.И днес тази жива икона навърши 80 години. Но за нея годините не значат нищо. Самата Тина казва:Тина Търнър е родена на 26 ноември 1939 г. в Нутбуш, Тенеси под името Анна Мей Бълок. Тя е с афроамерикански произход, но има и процент индианска кръв, която тече във вените ѝ.Когато е на 11 години, майка ѝ я изоставя, за да избяга от насилието на бащата на певицата.Играла е баскетбол като момиче и е била доста добра.Когато е на 17 години, тя взима микрофона от ръцете на Айк Търнър в един клуб и буквално \"маха главите\" на всички присъстващи с изпълнението си.Първата песен, която записва с Айк е \"A Fool In Love\", която е издадена през юли 1960 г. Тина вече не е от беквокалистките на Айк, но излиза на преден план и двамата наричат групата си Ike & Tina.Тина и Айк стават двойка и се женят през 1962 г. в Тихуана. Но с течение на времето Айк започва да злоупотребява с алкохол и наркотици и Тина става жертва на побой от негова страна многократно. Около 1974 г. тя открива будизма, а през 1976 г. певицата подава молба за развод. Следващите две години от живота ѝ са кошмарни. Тя живее при приятели, получава помощи за храна и има участия в малки клубове, за да може да плаща дълговете си.Тина Търнър и Айк имат един син Роналд. Тина осиновява и две от децата на Айк - Айк младши и Майкъл Търнър. Певицата има и по-голям син - Крейг от Реймънд Хил. Тина го ражда едва на 18-годишна възраст. За съжаление, Крейг се самоубива през 2018 г.Соловата кариера на Тина Търнър започва през 1983 г. след издаването на хита \"Let's Stay Together\".През 1993 г. излиза биографичният филм за Тина Търнър \"What's Love Got to Do with It\", който показва много от битките и трудностите, през които е преминала, за да стане това, което е сега - една силна и успешна жена.Тина Търнър е спечелила 12 награди \"Грами\".Rolling Stone я поставят на 63-то място в списъка си със 100-те най-велики артисти на всички времена.Наричат я \"Кралицата на рокендрола\".Според \"Рекордите на Гинес\" Тина Търнър е соло изпълнителят, който е продал най-много билети за концерти в световен мащаб.Снимала се е и в киното.На 22 април 2013 г. става жител на Швейцария.През 2013 г. се омъжва за Ервин Бах.\n\t\t\t\t\t", "date": "2019.11.26", "title": "Честит рожден ден, Тина Търнър! (Видео)"}
{"url": "http://www.cross.bg/murfi-yili-lineiika-1618864.html", "text": "/КРОСС/ Крадец се промъкна в къщата на 82-годишна жена в Рочестър, щата Ню Йорк, без да знае, че тя е културистка-шампионка с нерви от стомана.Уили Мърфи се готвела да си ляга, когато някой почукал на вратата й и казал, че иска да повика линейка. Тя се обадила на полицията, но не отворила. След това мъжът се вмъкнал в къщата и започнал да претърсва.\n\t\t\t\t\t Тя го притиснала с маса, изляла шампоан върху лицето му и когато полицията пристигнала, го биела с дръжката на метлата.„Добре го пердашех“ – споделя по-късно Мърфи. – Казах си: „Ако ми е време да отида в ада, ще го взема с мен“.Уили Мърфи тренира почти всеки ден. Тя може да вдигне 102 кг – два пъти колкото теглото си. Може също да се набира с една ръка и да прави лицеви опори с една ръка. Последната си награда е спечелила през 2014 г.„Тя наистина оборва митовете за стареенето“ – каза Мишел Ле Бу от местната спортна организация.Уили Мърфи се надява историята й да вдъхнови хора от всички възрасти.", "date": "2019.11.26", "title": "Крадец нападна 82-годишна жена, тя се оказа културистка, откараха го с линейка (Видео)"}
{"url": "http://www.cross.bg/klienti-petuk-stoiinost-1618867.html", "text": "/КРОСС/ През 2018 г. американците похарчиха 6,2 млрд. долара за Черния петък и 7,9 млрд. долара в рамките на Кибер понеделника. Това са съответно 23,6% и 19,7% растеж на годишна база, да не говорим, че Кибер понеделникът миналата година се оказа най-големият ден за онлайн пазаруване в Съединените щати за всички времена.Всичко това звучи като добра новина за търговците на дребно. Но не е, пише в свой анализ Quartz.Реалността е, че уикендът, включващ Деня на благодарността, се превърна във време, в което търговците на дребно се отнасят с най-лошите си клиенти като с кралски особи.За онези търговци, които са достатъчно смели да се опълчат на статуквото, има начини да преосмислят Черния петък, за да сведат до минимум щетите или поне да го превърнат в наистина ценна възможност за подобряване на отношенията си с клиентите, различна от това просто да правят прекалено големи отстъпки. Но на първо място търговците трябва да разберат защо точно сегашният модел на разпродажби е толкова голям проблем.Много от стратегиите на търговците на дребно не са свързани с осъзнаването, че не всички клиенти имат еднаква стойност. Има клиенти с висока стойност, които имат постоянна връзка с търговеца и правят високомаржови покупки през годината.След това са клиентите с ниска стойност – такива привлича Черният петък. Те нямат почти никаква връзка и лоялност с търговеца и от време на време правят покупки, които обикновено са с нисък марж. В рамките на Черния петък търговците на дребно са склонни да инвестират прекалено много в клиенти с ниска стойност, надявайки се, че по някакъв начин те ще се превърнат в такива с висока стойност.Да, данните за продажбите могат да са големи, но цената: допълнителни часове, допълнително заплащане и бонус кавги в замяна на покупки с нисък марж, направени от клиенти, които вероятно няма да пазаруват отново от същото място, или поне до следващата година.Черният петък не е най-големият ден за продажби за годината. Този ден обикновено се пада точно преди Коледа, а печалбата често не е значително по-висока за търговците, които се впускат в това приключение, в сравнение с тези, които са по-консервативни.Ето няколко начина, по които търговците на дребно могат да загърбят сценария от Черния петък и да се насочат към празниците, мислейки по-фокусирано за клиента, което да се отплати с времето.Малък, но нарастващ брой търговци на дребно са разбрали, че Черният петък просто не си струва.REI е досега най-добрият пример за този подход. От 2014 г. търговецът не само затваря магазините си, но също така стопира онлайн поръчките си, като обявява Черния петък за платен отпуск за служителите си. По този начин им дава възможност да се насладят на почивка навън, вместо на допълнителна работа по време на разпродажбите. Тази кампания напълно съответства на мисията на REI и дава на компанията голямо преимущество от гледна точка на репутацията ѝ, а в дългосрочен план засилва връзката с клиентите (както и рентабилността) в дългосрочен план.Както споменахме, големите отстъпки на Черния петък обикновено привличат клиенти с ниска стойност. Търговците на дребно могат да решат, че е най-добре за бизнеса им да последват примера на останалите и да преследват въпросните потребители по време на Черния петък. Това е добре, стига търговците да променят поведението си впоследствие.Целта тук не е да се изграждат връзки с клиентите, защото това трудно ще бъде постигнато. Тези хора знаят какво точно искат да купят и колко са готови да платят преди да влязат в магазина.Правилният подход тук е предлагането на отстъпки, които не са прекалени. Добре е да се разгледат числата и да се помисли какво има смисъл, като се има предвид фактът, че повечето от клиентите не си струват дългосрочна инвестиция, тъй като не се връщат до следващата година.Nordstrom полага усилия да се отнася към различните си клиенти по различен начин всеки ден. Аутлетът ѝ Nordstrom Racks е насочен към клиенти с ниска стойност, които са привлечени от намаленията, а не от силната си връзка с бранда. Така че марката отделя тези клиенти, предлага им оферти, без да прекалява, и не инвестира прекалено много в отношенията си с тях.Тези ресурси вместо това могат да се инвестират в пазаруващите с висока стойност, които е вероятно да изберат първо бранда заради лоялност или предпочитание. Новият голям магазин на Nordstrom в Ню Йорк има за приоритет изграждането на дългосрочни отношения с клиенти с висока стойност чрез преживявания и услуги, а не чрез незабавни покупки.Търговците на дребно могат да ползват подхода на Nordstrom и да превърнат всичко това във възможност за изграждане на отношения с клиенти с висока стойност. Една от опциите е за часове за VIP пазаруване – само за особено ценните за компанията хора. Или чрез предоставянето на допълнителни услуги и дейности. Като цяло търговците трябва да използват най-добрите си активи и усилия за най-важните си клиенти, а не за най-лошите. *Източник: ", "date": "2019.11.26", "title": "Защо Черният петък е лош за бизнеса?"}
{"url": "http://www.cross.bg/boyana-sgradata-ekipi-1618868.html", "text": "/КРОСС/ Екипи на МВР влязоха в сградата на БФС в квартал \"Бояна\". По информация на БНР разследването, по което се работи, е свързано със съмнения за злоупотреби при изразходване на публични средства, свързани с детския футбол - при наемането на спортни бази и закупуването на екипи за детски футболни отбори.Разследването се води от Икономическа полиция и е от няколко месеца.Това е втора подобна акция в базата на БФС в Бояна за малко повече от месец, като на 15 октомври около 30 служители на ГДБОП прекараха около два часа в сградата, за да изземат документи от там.Това се случи по-малко от час след като дългогодишният президент на БФС Борислав Михайлов подаде оставка, след като бе призован да го стори от премиера Бойко Борисов.Тогава беше претърсен и старият офис на БФС на улица \"Цар Иван Асен II\" в центъра на града.В последствие стана ясно, че акцията е била свързана с разследване за манипулация на изхода на мачове от българското първенство от страна на съдиите като това доведе до оставката на председателя на Съдийската комисия към БФС Йордан Сталев. ", "date": "2019.11.26", "title": "Екипи на МВР влязоха в сградата на БФС в \"Бояна\""}
{"url": "http://www.cross.bg/deteto-pravata-konventziyata-1618887.html", "text": "/КРОСС/ „Конвенцията на ООН за правата на детето представлява цялостен и подробен международен документ, гарантиращ правата на всяко дете. Тя е символ на безпрецедентен международен акт, който е най-подкрепяният в цивилизационната ни история“, заяви заместник министър-председателят по икономическата и демографската политика Марияна Николова по време на тържественото заседание на Националния съвет за закрила на детето, който отбеляза 30-ата годишнина от приемането на Конвенцията на ООН за правата на детето.„Трябва да гарантираме, че всяко дете ще живее в семейна среда, ще има достъп до здравни грижи и ще получава качествено образование“, подчерта вицепремиерът Николова. Тя посочи, че България е утвърдила принципите на Конвенцията в Закона за закрила на детето, в Семейния кодекс, в Закона за предучилищното и училищното образование, в Закона за здравето.В тържественото заседание участваха министърът на труда и социалната политика Бисер Петков, националният омбудсман Диана Ковачева, представителят на УНИЦЕФ в България Джейн Муита, заместник-министри на младежта и спорта, на културата, на образованието, представители на неправителствения сектор и други членове на Съвета. ", "date": "2019.11.26", "title": " Отбелязване на 30-ата годишнина от приемането на Конвенцията на ООН за правата на детето"}
{"url": "http://www.cross.bg/kmetove-grypa-sreshti-1618890.html", "text": "/КРОСС/ Председателят на БСП Корнелия Нинова проведе серия от работни срещи с новоизбрани кметове от партията и такива, подкрепени от левицата, във връзка с най-спешните за решаване социални проблеми в общините. По време на разговорите бяха обсъдени състоянието на общините, в които те са избрани за кметове, неотложни за решаване въпроси и проектната им готовност.Разисквани бяха и въпроси, които изискват взаимодействие с парламентарната група, като бе направена и координацията с народните представители, които да подпомагат разрешаването на местни проблеми. \"Част от проблемите се повтарят в много общини, което прави разрешаването им въпрос от национално, не само от регионално значение\", обобщи Нинова. В тази връзка тя се ангажира, че парламентарната група ще ги постави на дневен ред в парламента.В проведелите се вчера и днес срещи участваха: кметът на Перник Станислав Владимиров; на Благоевград - Румен Томов; на Созопол - Тихомир Янакиев; на Пещера - Йордан Младенов; на Нови Пазар - Георги Георгиев; на Добричка - Соня Георгиева; на Първомай - Николай Митков; на Златица - Стоян Генов; на Чавдар - Георги Даулов; на Струмяни - Емил Илиев; на Никопол - Ивелин Савов; на Златарица - Михаил Ганев. Работните срещи с кметове ще продължат и през следващите дни. ", "date": "2019.11.26", "title": "Нинова и кметове от левицата обсъдиха социалните проблеми пред общините"}
{"url": "http://www.cross.bg/myasto-tyrnir-sveta-1618869.html", "text": "/КРОСС/ 19-годишният столичанин зае 13-то място при мъжете в последния кръг на GKA Ceara Kite Pro, което се състоя от 12-16 ноември в Преа, Бразилия.Никола събра общ сбор от 8520 точки, след 17-о си място в Кабо Верде (25.02- 03.03.2019 г.), 17-а си позиция на остров Зюлт в Германия (25-30.06.2019 г.), 9-о място в град Тарифа, Испания (03-07.07.2019 г.), 17-о място на остров Мавриций (03-15.09.2019 г.) и отново 9-о място, този път в Дахла в Мароко (09-14.10.2019 г.).Победител в крайното подреждане е италианецът Айртон Козолино с 10 450 точки.Д На първия турнир в Гвалиор Гери достигна до 1/8-финал. Там, заедно с друга българка – Петя Аршинкова, спечелиха второ място на двойки, което е най-добро постижения за Топалова от турнир от тази категория. Във втория турнир в Бопал тя се класира на ¼-финал, което от следващия понеделник ще й отреди около 490 място в света.На Гергана й предстоят още 2-3 турнира до края на годината. ", "date": "2019.11.26", "title": "Спортният талант на \"Еврофутбол\" Никола Абаджиев е 12-ти в света на кайт сърф"}
{"url": "http://www.cross.bg/energiiini-energo-pro-yslygi-1618870.html", "text": "/КРОСС/ Фирма „СТОП“ ЕООД, гр. Велико Търново с предмет на дейност: търговия на едро и дребно с нехранителни стоки, вече разполага със собствена работеща фотоволтаична централа.ЕНЕРГО-ПРО Енергийни услуги успя да удовлетвори желанието на клиента в рамките на шест месеца да проектира, изгради и пусне в експлоатация соларната система. Основната цел на съоръжението с приблизително 28 kWp мощност е да покрива консумацията на фирмените обекти, а излишъкът да бъде продаван на енергийното предприятие на територията, по предвидения в закона ред.„Централата е пусната в действие от няколко седмици и работи безотказно, покривайки собствените нужди на Стоп ЕООД. Като се има предвид пазара на електрическа енергия, рентабилността на проекта ще се покачва с всяка изминала година“ – категорични са експертите на енергийния доставчик, посочвайки, че средногодишното спестяване за клиента се очаква да бъде около 6000 лв.ЕНЕРГО-ПРО Енергийни Услуги е лицензиран консултант по енергийна ефективност за извършване на енергийни обследвания на промишлени системи и сгради. В рамките на своята програма „Енергийна ефективност“, компанията реализира проекти за постигане на реална оптимизация на енергийните разходи при индустриални, търговски и битови потребители.Чрез своите собствени експерти и в партньорство с утвърдени доставчици и производители ЕНЕРГОПРО Енергийни Услуги предлага на клиентите си енергоспестяващо осветление, фотоволтаични инсталации, климатични системи, термопомпи, системи за енергиен мониторинг и управление на консумацията на електроенергия, енергоспестяващи електроуреди, както и различни специализирани услуги и консултации. ", "date": "2019.11.26", "title": "ЕНЕРГО-ПРО Енергийни услуги успешно завърши изграждането на ФЕЦ Велико Търново   "}
{"url": "http://www.cross.bg/evpo-dolapa-iieni-1618854.html", "text": "/КРОСС/ B нaчaлoтo нa вaлyтнaтa тъpгoвия във втopниĸ ĸypcът нa дoлapa пoĸaзвa oтнocитeлнo cлaбa динaмиĸa, дoĸaтo япoнcĸa йeнa ce плъзгa нaдoлy дo двyceдмичeн минимyм зapaди oтcлaбвaнe нa интepeca ĸъм бeзoпacнитe aĸтиви \"тиxи пpиcтaнищa\" нa фoнa нa инвecтитopcĸия oптимизъм зa тъpгoвcĸaтa cдeлĸa мeждy CAЩ и Kитaй.Πo cъщaтa пpичинa цeнaтa нa злaтoтo ce пoнижaвa вeчe пeтa бopcoвa cecия пopeд.Oбщaтa вaлyтa днec cyтpинтa ce paзмeня cпpямo aмepиĸaнcĸaтa пo $1,1017 зa eднo eвpo в cpaвнeниe c $1,1014 зa eвpo пpи зaĸpивaнe нa тъpгoвиятa в пoнeдeлниĸ.Cтoйнocттa нa eвpoпeйcĸитe пapи ĸъм япoнcĸитe в cъщoтo вpeмe e 120,05 йeни зa eвpo пpи 119,95 йeни зa eвpo дeн пo-paнo.Зa eдин дoлapa дeн нa пaзapa дaвaт 108,97 йeни в cpaвнeниe c 108,93 йeни в ĸpaя нa cecиятa в пoнeдeлниĸ.Фyнтът cтepлинг днec cyтpинтa cтpyвa $1,2897 cпpямo $1,2900 зa пayнд вчepa и пo 1,1708 eвpo cпpямo 1,1712 eвpo зa пayнд в ĸpaя нa тъpгoвиятa в пoнeдeлниĸ.Haдeждитe зa cĸopoшнo cĸлючвaнe нa пъpвия eтaп нa тъpгoвcĸoтo cпopaзyмeниe мeждy CAЩ и Kитaй ce ycилиxa cлeд oптимиcтичнитe ĸoмeнтapи нa ĸитaйcĸoтo тъpгoвcĸo миниcтepcтвo.Cтoйнocттa нa злaтoтo пpoдължaвa дe ce пoнижaвa и във втopниĸ зa пeтa бopcoвa cecия в oчaĸвaнe дa ce пoдпишe пъpвaтa чacт oт тъpгoвcĸaтa cдeлĸa мeждy двeтe нaй-гoлeми иĸoнoмиĸи в cвeтa, ĸoeтo нaмaлявa тъpceнeтo нa пo-нaдeждни aĸтиви.Днec cyтpинтa цeнaтa нa фeвpyapcĸитe фючъpcи зa злaтoтo нa нюйopĸcĸaтa бopca Соmех cпaдa c 2 дoлapa, или c 0,14%, дo 1461,8 дoлapa зa тpoйyнция. Цeнaтa нa мapтeнcĸитe фючъpcи зa cpeбpoтo ce пoнижaвa c 0,19%, дo 16,997 дoлapa зa yнция. ", "date": "2019.11.26", "title": "Цената на златото продължава да спада"}
{"url": "http://www.cross.bg/prokyror-glaven-geshev-1618851.html", "text": "/КРОСС/ Подписах указ за назначаване на Иван Гешев за главен прокурор. Това обяви президентът Румен Радев по време на специално изявление пред медиите.Президентът припомни, че е върнал указа за назначаването на Иван Гешев за главен прокурор заради процедурата.Изборът на обвинител номер едно трябвало да създава доверие, а не съмнения, посочи още държавният глава и констатира, че повторното гласуване не върнало доверието на обществото.За Радев обществото е чувствително към процедурата за избор на главен прокурор. Той постави въпроса за отчетността на главния прокурор, която приключвала с неговия избор.България ще просперира, когато започне да спазва законите, категоричен бе Румен Радев.Българите очакват развръзка за корупцията по високите етажи на властта, подчерта държавният глава. Хората искали възмездие за КТБ, за апартамент гейт, за мобилните инсенератори. Президентът започва широк обществен дебат за промени в Конституцията за отчетността на главния прокурор. От реформите в съдебната система зависел просперитета на нацията, по мнението му.", "date": "2019.11.26", "title": "Иван Гешев е новият главен прокурор"}
{"url": "http://www.cross.bg/zhiva-nato-haiiko-1618852.html", "text": "/КРОСС/ Германският външен министър Хайко Маас заяви днес, че Организацията на Северноатлантическия договор е жива и подчерта, че е важно да не се разграничават интересите в сферата на сигурността, след като френският президент Еманюел Макрон каза, че НАТО се намира в \"мозъчна смърт\", предаде Ройтерс.\"Може с основание да се каже, че НАТО е жива\", заяви Маас и добави, че алиансът остава от ключово значение за сигурността в бъдещето и трябва да продължи да се развива.", "date": "2019.11.26", "title": "Хайко Маас репликира Макрон: НАТО е жива"}
{"url": "http://www.cross.bg/bulgariya-draganov-nego-1618853.html", "text": "/КРОСС/ \"В момента голяма част от хотелиерския бизнес е на тъмно. На морето приходите от събрания туристически данък е плачевен\", заяви Димитър Попов от Асоциацията на българските туроператори по повод предложението свободното предлагане на апартаменти да се регулира и те да се приравнят като хотели и къщи за гости.От своя страна Румен Драганов от Института за анализ и оценка на туризма подчерта, че това е тема, която отдавна е на дневен ред не само в България, но и в Европа. Проблемът със споделените пътувания по принцип и тези платформи за споделени пътувания разбуни духовете в цяла Европа - и във Франция, и в Германия, и във Великобритания, не само по отношение на хотелските услуги, но и по отношение на транспортните услуги, изтъкна той.Според него атаката е срещу неплащането на данъци, от което се оплакват много от кметовете. Като пример Драганов посочи София. По негови думи за 2018 г. Столичната община е планирала 3 100 000 лв. приходи от туристически данък, но е събрала едва 2 400 000 лв.Попов подкрепи думите му, заявявайки, че в момента има \"статистическо затъмнение\" относно легловата база у нас. Той посочи, че по данни на Националния статистически институт в цялата страна тя е 330 000 легла, докато според него те всъщност са близо 3 милиона.\"Как ще категоризираш 3 милиона легла в България? Абсурд\", обобщи предложението той.Попов е на мнение, че в общините в Северозападна България и в планинските райони къщите за гости трябва да бъдат освободени от всякакъв данък, за да могат изобщо да съществуват.Категоризацията е изключително тромава и несвойствена за Министерството на туризма дейност, съгласи се и Драганов. Според него, ако се преминава към такава, трябва да се избере абсолютно облекчен режим.", "date": "2019.11.26", "title": "Туристическият бранш смята за абсурдна идеята за регулация на онлайн резервациите"}
{"url": "http://www.cross.bg/chyzhbina-obstanovka-biha-1618855.html", "text": "/КРОСС/ Над половината от младите руснаци на възраст 18-24 г. (53%) биха искали да се преместят да живеят в чужбина за постоянно – рекорден показател за последните 10 години, предаде „Нюзру“.Това сочат резултати от изследване на социологическия център „Левада“, който отбелязва, че постепенният ръст на емиграционните настроения продължава от 2014 г.За емиграция през септември са се замисляли 30 на сто от 25-39-годишните, както и 19% от допитаните на възраст 40-54 г.Като основна причина анкетирани от всички възрасти посочват желание да обезпечат достойно бъдеще на децата си (45%). Други причини са икономическата обстановка в Русия (40%), високото качество на медицински услуги в чужбина (35%) и политическата обстановка в страната (33%). ", "date": "2019.11.26", "title": "Над половината от младите руснаци биха емигрирали"}
{"url": "http://www.cross.bg/iiotova-iliyana-godini-1618856.html", "text": "/КРОСС/ „Обнадеждаващата, добрата новина е, че 30 години след т.нар. преход хората не се задоволяват с плакатната демокрация, а искат качество. Искат очертаните на книга критерии за демокрация да бъдат реално изпълнени. Ако се намерят механизмите за по-активно гражданско участие, за по-голям граждански контрол върху процесите в държавата, съм убедена, че България ще се развива в по-добра посока.“ Това заяви вицепрезидентът Илияна Йотова на конференция „30 години. Женският прочит на Прехода и преходите…“. Форумът, организиран от списание „Жената днес“ и Женски форум за идеи, е част от поредица дискусии „Жени. Технологии. Време“.„Позиции от типа „няма демокрация“ не приемам. Те са по-скоро израз на отчаяние, показващо, че не сме успели да постигнем онова общество, към което се стремяхме. Демокрацията е слаба заради слабостта на държавата да се справи с неравенствата и липсата на справедливост“, изтъкна Илияна Йотова.Вицепрезидентът определи като несъстоятелен основния въпрос, който вълнува обществото – Свършил ли е преходът. „По-важен от него е въпросът, че България е на дъното на всички европейски класации и по всички показатели е на нивото на развиващите се държави“, посочи Илияна Йотова.Вицепрезидентът Йотова отбеляза, че демокрацията не се случва задължително с падането на тоталитарните режими, за нея трябва да се работи постоянно. „Тя е крехка, но се постига от всички нас, чрез стабилността и работата на институциите. Огромна, но все още недостатъчна за България е ролята на неправителствените организации. Тази обществена дискусия се пренебрегва“, подчерта Илияна Йотова.Вицепрезидентът изтъкна факта, че най-често употребяваната дума в изборните нощи бе демокрация. „Но заедно с нея вървеше и негативно определение – липсваща, недостатъчна, заплата, злоупотреба“, заяви Илияна Йотова и добави, че 30 години след т.нар. преход чувстваме дефицит на демокрация.Във втората част на изказването си вицепрезидентът акцентира върху темата за равенството между половете през изминалите години. Илияна Йотова цитира данни на Европейската комисия, според които промените в правата на жените от началото на хилядолетието са се случвали със „скоростта на охлюв“, както ги определя и самата европейска институция.По повод отминалия Международен ден за елиминиране на насилието срещу жени вицепрезидентът Йотова заяви, че тази тема липсва от вниманието на българското общество. „Говорим за тази тежка язва в обществото ни само когато се случи непоправимото. Проблемът не е само в недостатъчно добре функциониращото законодателство, но и във възприятията, в отношението към жертвите“, подчерта вицепрезидентът.", "date": "2019.11.26", "title": "Вицепрезидентът: 30 години по-късно хората не се задоволяват с плакатна демокрация, а искат качество"}
{"url": "http://www.cross.bg/dion-courage-billboard-1618858.html", "text": "/КРОСС/ Селин Дион отново може да се похвали, че е номер едно. Канадската изпълнителка се изкачи до първото място в класацията на Billboard 200 за най-добри албуми през годината. Това е петият път, в който Дион се намира на върха, но първи от 17 години насам.Албумът ѝ „Courage“ беше пуснат на пазара на 15 ноември и досега са продадени над 113 хиляди копия само в Америка. За последно Дион беше на върха през 2002 година с „A New Day Has Come“.„Courage“ е и първият англоезичен албум на изпълнителката след „Love Me Back to Life“, излязъл през 2013 година. Изпълнителката се похвали и в социалните мрежи, където сподели снимка със заглавието от Billboard.„Много съм благодарна на всички, текстописците, продуцентите и музикантите, които споделиха невероятния си талант с мен. Благодаря и на страхотните фенове за невероятната им подкрепа. Не знаете колко много значи това за мен. Обичам Ви“, написа Селин в Инстаграм на английски и френски. Класацията Billboard 200 нарежда най-популярните албуми на седмицата в САЩ, базирайки се на продажбите в страната. С „Courage“ Дион успява да се изкачи до първото място в три последователни десетилетия. Това я прави четвъртата изпълнителка, която може да се похвали с подобно постижение. Чакането от 17 години обаче я прави жената, която има най-голяма пауза между два албума на първо място. Преди това Уитни Хюстън държеше рекорда със 16 години и 4 месеца между песента към филма „The Bodyguard“ и записа ѝ „I Look To You“. С „Courage“ Дион вече има 13 албума в топ 10 на Billboard 200. Първото ѝ „посещение“ в класацията е през 1994 година с „The Colour of My Love“. \n\t\t\t\t\t", "date": "2019.11.26", "title": "След 17 години: Селин Дион отново на върха (Видео)"}
{"url": "http://www.cross.bg/panagyurishte-fytbolen-tyrnir-1618862.html", "text": "/КРОСС/ Осем детски футболни отбора ще участват във Второто издание на Международния детски футболен турнир на името на Проф. Д-р Лъчезар Цоцорков в Панагюрище 29 и 30.11.2019 г.. За втора поредна година ФК Оборище – Панагюрище ще се изяви като отборът-домакин на турнира, който се провежда в зала Арена Асарел – Панагюрище.В спортното съревнование ще участват футболисти от набор 2009-2010 от ФК Вардар – Скопие /Северна Македония/, ФК Посейдон – Солун /Гърция/, ФК Витоша - Бистрица, ФК Левски – Раковски, ФК Миньор- Перник, ДФК Филипов – Казанлък, ФК Беломорец – Асеновград.Международният футболен турнир „Проф. Д-р Л.Цоцорков“ се провежда съгласно правилата на Футбол 7, като и тази година спортното събитие се организира със съдействието на Българския футболен съюз.Очаква се всички футболни отбори да пристигнат в Панагюрище още на 28.11 като тогава е предвидено и тегленето на жребия за групите.Тазгодишното издание на футболното събитие ще се открие от организаторът на събитието по спортната част и бивш футболист Жоро Славчев на 29 ноември, петък, в 9.00 ч., в спортната зала Арена Асарел.Предвижда се мачовете да се играят цял ден на 29 и 30 ноември, като следобяда във втория ден ще се играят финалите на победителите в групите; следвано от награждаването и мачът на „звездите“ – български футболисти от попредишното футболно поколение срещу сборен тим от Балканските страни.Заповядайте на 29 и 30 ноември 2019 г. от 9.00 до 18.00 ч. на ул. „Кръстю Гешанов“ в Панагюрище, зала Арена Асарел на 2-рото издание на Международния детски футболен турнир „Проф. Д-р Лъчезар Цоцорков“! Входът свободен!За повече информация и при въпроси тел: (+359) 878468082", "date": "2019.11.26", "title": "8 отбора от България, Гърция и Северна Македония ще участват във футболен турнир в Панагюрище"}
{"url": "http://www.cross.bg/s-tyrtziya-zayavi-1618859.html", "text": "/КРОСС/ Русия се надява да сключи сделка за доставка на Турция на още ракетни системи С-400 в първата половина на 2020 г., заяви шефът на държавната компания „Рособоронекспорт“ Александър Михеев, предаде Ройтерс.Предишното споразумение за С-400 вече навлече на Анкара гнева на САЩ, които в реакция спряха сделка за изтребители Ф-35 с Турция.Вашингтон също така предупреди за евентуални санкции, заявявайки, че ракетите не са съвместими със системите за отбрана на НАТО, но наказателни мерки все още не са наложени.Високопоставен представител на Държавния департамент на САЩ заяви миналата седмица, че Турция трябва да се отърве от С-400, които вече е купила.Но Михеев заяви в интервю за РИА Новости, че Москва и Анкара активно обсъждат възможност за още доставки:„Надяваме се през първата половина на 2020 г. да подпишем договор. Но искам да подчертая, че военнотехническото сътрудничество с Турция не е ограничено до С-400. Имаме големи планове за в бъдеще“. ", "date": "2019.11.26", "title": "Русия планира още една сделка за С-400 с Турция"}
{"url": "http://www.cross.bg/evropeiiskiya-pregovori-paketa-1618857.html", "text": "/КРОСС/ Без сделка приключиха тристранните преговори по пакета „Мобилност“ между Европейския парламент, Европейския съвет и Европейската комисия. Разговорите започнаха късно снощи и продължиха до ранните часове на тази сутрин.Съгласие между трите водещи институции на Европейския съюз не е било постигнато по най-големите теми от законодателния пакет, сред които е и връщането на камион в страната на домуване по време на месечната почивка на водача.В началото на месеца транспортният министър Росен Желязков обяви, че България има готовност да сезира Съда на Европейския съюз именно заради тази разпоредба.Минути след оповестяването на новината за безрезултатно завършилите преговори български евродепутати коментираха пред „Хоризонт“, че неяснотите по изхода на пакета „Мобилност“ остават. Все още няма насрочена дата за нова тристранна среща, а ако има такава, то тя ще бъде през декември.Нов кръг тристранни преговори - така наречените триалози между Европарламента, Еврокомисията и Съвета на ЕС, могат да бъдат насрочени от председателя на транспортната комисия в парламента и министъра на транспорта на Финландия, която в момента председателства съюза.", "date": "2019.11.26", "title": "Без сделка по пакета „Мобилност“"}
{"url": "http://www.cross.bg/mesi-beshe-otlichieto-1618861.html", "text": "/КРОСС/ Лионел Меси е фаворит за спечелването на \"Златната топка\" за рекорден шести път, пише барселонският вестник \"Мундо Депортиво\" днес. Церемонията по връчването на отличието е на 2 декември в Париж. Според специалистите аржентинецът от Барса ще си оспорва отличието с бранителя на Ливърпул Вирджил ван Дайк и нападателят на Ювентус Кристиано Роналдо. На 9 ноември приключи гласуването на оторизираните 182 журналисти от целия свят. Според източници на вестника, екип на организатора \"Франс Футбол\" е бил вчера в Барселона и това е индикация, че Меси може да е отличеният тази година и да е дал интервю като победител в анкетата и да е направил фотосесия с трофея.Преди няколко седмици в Италия изкараха подобна новина за Кристиано Роналдо, след като екип на френското списание беше в Торино. Тогава обаче гласуването още не беше приключило и няма как тогава да е бил интервюиран по тази причина. Мегазвездата Меси вече спечели наградата на ФИФА за най-добър футболист в света.", "date": "2019.11.26", "title": "Лео Меси фаворит за \"Златната топка\""}
{"url": "http://www.cross.bg/podade-ostavka-skembri-1618843.html", "text": "/КРОСС/ Шефът на кабинета на малтийския премиер Кийт Скембри подаде днес оставка, съобщи министърът-председателят Джоузеф Мускат пред репортер, докато полицията продължава разследването на убийството на разследващата журналистка Дафне Каруана Галиция.Полицейски източници съобщиха, че Скембри сътрудничи по случая, уточнява Ройтерс. Самият той още не е коментирал оттеглянето си.Скембри бе подложен на натиск да подаде оставка след ареста миналата седмица на бизнесмена Йорген Фенек, задържан по делото за убийството отпреди две години.Предполагаемият посредник в престъплението Мелвин Теума бе помилван в понеделник в замяна на информация по случая.", "date": "2019.11.26", "title": "Шефът на кабинета на малтийския премиер подаде оставка"}
{"url": "http://www.cross.bg/mali-helikoptera-sblusuk-1618842.html", "text": "/КРОСС/ 13 френски военнослужещи, участващи в антиджихадитската операция в Мали, са загинали при сблъсък на два хеликоптера, съобщава \"Евронюз\".Повече подробности не се съобщават.Франция има в Мали контингент от около 4500 войници, които се сражават с джихадисти, чиято база е северната част на африканската страна.", "date": "2019.11.26", "title": "13 френски войници са загинали при сблъсък на два хеликоптера в Мали"}
{"url": "http://www.cross.bg/kniga-slychai-samo-1618841.html", "text": "/КРОСС/ Черната книга на правителственото разхищение в България е публицистично издание на фондация „Фридрих Науман“. В изданието за 2019 г.  се разглеждат 15 случая на хвърляне на огромни суми в нищото, само и само да бъдат \"усвоени\", почти без никакво полезно действие.Сред материалите в книгата влизат печално известните случаи с пропилените средства за ремонта на ул. \"Граф Игнатиев\" в София, провалената тол система, пищното откриване на Пловдив - културна столица - 2019, както и някои по-малко известни случаи на дебилно харчене на пари на данъкоплатеца.Пространството за разследваща журналистика се стеснява непрекъснато, хората в регионалните медии работят в условия на постоянен натиск - на този фон би било добре Черната книга да получи широко разпространение, най-малкото за да имат едно на ум представителите на местната и централната власт да не станат нейни герои.", "date": "2019.11.26", "title": "Правителственото разхищение в книга"}
{"url": "http://www.cross.bg/momenta-nayki-academy-1618845.html", "text": "/КРОСС/ Космическите науки ще спасят човечеството от изчезване. След време идните поколения ще гледат обратно към реалността в момента и ще виждат от перспективата на бъдещето историческото значение на случващото се в момента, коментира Тихомир Димитров, основател и главен изпълнителен директор на Space Academy, в предаването \"Смарт час\" с водещ Живка Поптанасова.\"Астрономията и астрофизиката разказват за устройството на Космоса. Другите науки са астронавтиката и космическото инженерство\", разкри гостът.Тихомир Димитров сподели, че децата задават въпроси колко възрастна е Вселената, колко голям е Космосът, какво има в Слънчевата система и др.От думите на госта стана ясно, че децата получават информация по няколко канала, включително лекционна част и проекти като създаване на собствена звездна карта.Гостът уточни, че директорите са много отворени към инициативи от такъв тип, просто се намират в рамка, която спазват.", "date": "2019.11.26", "title": "Космическите науки ще спасят човечеството от изчезване"}
{"url": "http://www.cross.bg/banevi-nikolaii-imyshtestvo-1618847.html", "text": "/КРОСС/ Апелативният съд в Бургас издаде обезпечителна заповед, с която допусна обезпечение на бъдещ иск на КПКОНПИ за отнемане в полза на държавата на незаконно придобито имущество от Николай, Евгения и Мария Баневи на стойност 141 820 225,19 лева. Това съобщиха от прокуратурата.Съдът наложи запор на поименни акции и дружествени дялове от капитала на търговски дружества на Баневи, на движими вещи, иззети от Специализираната прокуратура (златни кюлчета и накити, часовници, монети и др.), на средства в банкови сметки, както и на моторна яхта.Николай, Евгения и Мария Баневи са обвинени от Специализираната прокуратура за участие в организирана престъпна група (ръководена от Николай Банев) създадена с цел данъчни престъпления, пране на пари и длъжностни присвоявания.За повдигнатите обвинения прокуратурата уведоми КПКОНПИ, която от своя страна предприе действия по обезпечаване на незаконно придобито имущество.", "date": "2019.11.26", "title": "Запорираха имущество на Баневи за 141 млн. лева"}
{"url": "http://www.cross.bg/suyuz-evropeiiskiyat-zashtita-1618848.html", "text": "/КРОСС/ Европейският съюз остава на разположение на Албания след земетресението, което разтърси рано тази сутрин страната, съобщиха от службата за външни дейности на ЕС.Европейският съюз изразява съболезнования за изгубените човешки животи и ранените.От пресслужбата съобщават, че ЕС има готовност да предложи помощ, включително и чрез механизма за гражданска защита на ЕС.„Нашият координационен център за спешна помощ е в постоянен контакт с службите за гражданска защита на Албания”, се казва в съобщението.Европейският съюз декларира, че остава на разположение на албанското правителство да прецени как най-пълноценно може да се помогне на място.Подкрепа изрази и председателят на Европейския парламент Давид Сасоли.В съобщение, публикувано в социалните мрежи, той уверява, че „цяла Европа е солидарна с държавата и нейните граждани”.", "date": "2019.11.26", "title": "ЕС има готовност да помогне на Албания след земетресението"}
{"url": "http://www.cross.bg/hertzegovina-raztursi-bosna-1618846.html", "text": "/КРОСС/ Земетресение с магнитуд 5,2 степен разтърси Босна и Херцеговина в 10:20 ч., съобщи Европейският сеизмологичен институт.Епицентърът на труса е с дълбочина 10 км, на 77 км южно от столицата Сараево и на 62 северно от Дубровник.До момента няма информация за жертви и разрушения.", "date": "2019.11.26", "title": "Земетресение от 5,4 степен разтърси Босна и Херцеговина"}
{"url": "http://www.cross.bg/avokado-avokadoto-grama-1618849.html", "text": "/КРОСС/ Може да се каже, че авокадото е уникален вид плод. Повечето плодове са богати основно на въглехидрати, докато авокадото съдържа голямо количество полезни мазнини.Всъщност, това което ние наричаме \"авокадо\" представлява плодa на авокадовото дърво Persea americana. Благодарение на своята висока хранителна стойност, богата текстура и неутрален вкус, авокадото може да се добавя към всякакви видове ястия. То е основната съставка в едно от най-традиционните мексикански ястия – гуакамоле.Но в момента консумацията на авокадо е особено популярна не само от гледна точка на кулинарните му качества, но и с оглед на здравето. Някои дори го наричат \"суперхрана\", което не е толкова пресилено предвид неговите здравни свойства.Има различни видове авокадо по отношение на формата (от крушовидна до кръгла) и по отношение на цвета (от зелен до черен), като характеристиките му могат да варират. Обикновено един плод може да тежи от 220 г до около 1.4 кг.Най-популярно и консумирано си остава авокадото от сорта Хас:Заради външността му в някои страни хората го наричат \"алигаторска круша\", което е доста описателно, защото има формата на круша, а текстурата на кората му наподобява кожата на алигатор.По-важното обаче е вътрешността му. Само жълто-зелената месеста част е подходяща за ядене, а кожата и костилката трябва да се изхвърлят.Повечето научни изследвания показват, че редовната консумация на авокадо има редица ползи за здравето. Предстои да се спрем най-популярните 8 от тях:Това е едно от най-големите предимства на плода. В ядливата част ще намерим над 20 различни витамина и минерала. В 100 грама от плода се съдържат:Освен това в авокадото се съдържат и малки количества магнезий, манган, мед, желязо, цинк, фосфор, витамин А, B1 (тиамин), B2 (рибофлавин) и B3 (ниацин).И всичко това се побира в едва 160 калории, 2 грама белтъчини и 15 грама мазнини. Въпреки че в 100 грама се съдържат 9 грама въглехидрати, 7 от тях са фибри, така че \"нетно\" остават само 2 грама въглехидрати, което прави плода нисковъглехидратен.Авокадото не съдържа холестерол и е с ниско съдържание на наситени мазнини.Около 80% от калориите в авокадото идват от мазнини, което го прави една от най-мазните растителни храни. Но в плода се съдържат не какви да е мазнини – а най-вече олеинова киселина.Това е мононенаситена мастна киселина, която е основен компонент и на зехтина, като се смята, че именно тя е отговорна за някои от благоприятните му ефекти.Приемът на олеинова киселина се свързва с понижени нива на възпаление, като също така е установен и благоприятният й ефект върху гените, свързани с рак.Мазнините в авокадото са устойчиви на топлина, което прави авокадовото масло безопасен избор при готвене.Фибрите са друг нутриент, чието съдържание в плода е относително високо. Те са несмилаема за човешкия организъм растителна маса, като приемът им може да допринесе за загубата на тегло, регулирането на кръвната захар и понижаването на риска от редица заболявания.Често се прави разлика между разтворими и неразтворими фибри. За разтворимите фибри е известно, че служат като пребиотик (храна) за полезните чревни бактерии, които са важни за оптималното функциониране на нашите тела.В 100 грама от ядливата част на авокадото се съдържат 7 грама фибри, което е 27% от препоръчителния дневен прием.Около 25% от фибрите в авокадото са разтворими, а останалите 75% са неразтворими.Резултатите от научни изследвания върху хора показват, че редовната консумация на авокадо може да:Когато става дума за хранителни вещества, общото им количество не е единственото нещо, което е от значение. Важно е и дали  ще ги усвоим пълноценно.Някои хранителни вещества са мастноразтворими, което означава, че трябва да се приемат с мазнина, за да бъдат усвоени. Такива са витамините A, D, E и K, наред с някои антиоксиданти като каротеноидите.Според едно изследване, добавянето на авокадо в салатата може да увеличи усвояването на антиоксиданти от 2.5 до 15 пъти.Тоест, авокадото е не само изключително питателно, но и може значително да повиши хранителната стойност на другите храни, с които го консумираме. Това е чудесна причина винаги да включваш здравословен източник на мазнини, когато ядеш зеленчуци. Ако не го направиш, част от полезните хранителни вещества няма да се усвоят.Авокадото не просто увеличава усвояването на антиоксиданти от други храни, но и самото то е източник на такива – като например, лутеин и зеаксантин. Тези две хранителни вещества са изключително важни за здравето на очите.Проучвания показват, че лутеинът и зеаксантинът са свързани с редуцирането на риска от катаракта и дегенерация на макулата, които често се срещат при хората в напреднала възраст.Ето защо яденето на авкодато е полезно за здравето на очите в дългосрочен план.Има доказателства, които подкрепят твърденията, че крушовидният плод е приятел в борбата с килограмите.Например, има едно изследване, в което участват 2 групи хора – такива, които да ядат авокадо, и такива, които спазват идентичен хранителен режим, но без да консумират авокадо.След провеждането на изследването участниците са помолени да отговорят на въпроси, свързани с глада и апетита. Резултатите показват, че хората от групата, консумираща авокадо, са 23% по-заситени от храненето и с 28% по-нисък апетит в следващите 5 часа, в сравнение с тези, които не са консумирали плода.Този плод може да се комбинира с различни храни за създаването на интересни ястия – авокадото е и перфектната добавка към салати.Узряването на плода изисква време и обикновено узрялото авокадо е по-меко на допир. Хранителните вещества в него могат да се окислят бързо след обелването и нарязването, но ако покриете разрязаното авокадо с  лимонов резен, здравословните качества се запазват за по-дълъг период от време.", "date": "2019.11.26", "title": "Авокадо: 8 доказани ползи за здравето"}
{"url": "http://www.cross.bg/elena-iioncheva-parlament-1618850.html", "text": "/КРОСС/ \"Вярвам в невинността на Елена Йончева. Депутатите на “БСП за България” в Европейския парламент я подкрепят единодушно - така, както направихме депутатите в Народното събрание в България. Председателят на групата Петър Витанов ще представи позицията ни пред групата на социалистите и демократите в Европейския парламент\".Това написа председателят на НС на БСП Корнелия Нинова във Фейсбук. Тя призова Сергей Станишев да запознае лидерите на партиите от ПЕС със случая и да излязат с обща позиция в подкрепа на Елена Йончева.", "date": "2019.11.26", "title": "Корнелия Нинова: Вярвам в невинността на Елена Йончева"}
{"url": "http://www.cross.bg/beliya-durvo-posreshtna-1618834.html", "text": "/КРОСС/ \"Това е сезонът за ботуши\" бе мотото на Мелания Тръмп, която посрещна коледното дърво в Белия дом с черни ботуши Christian Louboutin.Първата дама се качи на високи токчета, които бяха перфектен завършех на цялата ѝ визия, включваща черен панталон и съчетан топ под дългото флорално палто с брокат на Dolce & Gabbana, чиято цена е около 3700 долара.Мелания се присъедини към президента Доналд Тръмп и вицепрезидента Майк Пенс, като всички заедно позираха с армейското куче Конан от породата белгийска малиноа, участвало в операцията за убийството на лидера на ИДИЛ Абу Бакр ал Багдади.След като поздрави кучето-герой първата дама посрещна новото коледно дърво на Белия дом, което 7-метровa ела \"Дъглас\" и ще бъде поставена в Синята зала на Белия дом. То е предоставено от Лари Снайдър и семейството му от Пенсилвания, които присъстваха, когато дървото пристигна в карета, теглена от коне. \n\t\t\t\t\t", "date": "2019.11.26", "title": " Мелания посрещна коледното дърво в Белия дом във флорално палто D&G (Видео)"}
{"url": "http://www.cross.bg/fibank-banka-banki-1618831.html", "text": "/КРОСС/ Клиентите на Първа инвестиционна банка са първите, които могат да се възползват от предимствата на open banking („отвореното банкиране“), разработено на основата на възможностите, предоставени от , която влезе в сила през септември 2019 г.Потребителите вече имат възможност да добавят сметките си от друга банка към мобилното приложение My Fibank.През  за Android OS, а впоследствие и iOS, и интернет банкирането, клиентите на Fibank могат да извършват следните операции със сметките си в друга банка:Добавяне на сметка от друга банка;Проверка на наличност; Нареждане на преводи;Справки за движенията по сметките си в други банки.Сметки от други банки могат да бъдат добавяни само когато тези банки са технически готови и отговарят на всички регулаторни стандарти и изисквания.Към момента новата функционалност предоставя възможност за добавяне на сметки от една банка, оперираща на българския пазар, а впоследствие обхватът на услугата ще бъде разширен.Новите функционалности са достъпни за клиентите физически лица. Посредством надграждането на My Fibank, клиентите могат да банкират удобно и сигурно със сметките си в различни банки, само с използването на едно приложение. се характеризира с лесен и интуитивен интерфейс и множество полезни функционалности.При разработването на решението за open banking, Fibank отговаря напълно на всички регулаторни изисквания и етични стандарти. Първа инвестиционна банка затвърждава своето име като синоним на надеждност, качествено обслужване и внедряване на иновативни високотехнологични решения за своите клиенти.", "date": "2019.11.26", "title": "Fibank пусна първата платформа за open banking в България, изцяло базирана на директивата PSD2"}
{"url": "http://www.cross.bg/avtomobil-zashtoto-nego-1618832.html", "text": "/КРОСС/   Това е двуместен автомобил пригоден идеално за градски условия. Може да изминете максимум 130 км с едно зареждане, а максималната му скорост е 80 км/ч. Изчислено е, че разходът му е около 1 лв. за 100 км., което е около около 1 ст. за изминат цял един километър. При стандартните малки градски коли, ползващи петролни продукти, разходът е между 7 и 10 лв. за 100 км., което означава, че за една година, ако ходиш на работа с него, ще спестиш около 2000 лв. за гориво и милиони вредни емисии от газове за природата. Да не говорим, че и множество безплатни зарядни станции в мрежата на бензиностанции ЕКО, ОМВ, магазини Кауфланд, Метро, Лидл, Мол Парадайз и много други търговски вериги, бензиностанции и молове. Автомобилът позволява и възможността да се зарежда и при домашни условия от електрическата мрежа. Електромобилите могат да се зареждат и чрез соларен панел. Презареждането му трае между 6 и 8 часа. Гаранцията на батерията е 2 години.  Нека ви споделя, че собствениците на такъв автомобил не дължат местни данъци и такси, а също така и не плащат за „Синя\" или „Зелена зона\". Напоследък всички се оплакваме от липсата на места за паркиране и за огромните суми, които ни се налага да плащаме всеки месец, защото сме имали работа в централните части на града. Със  пестите и от това, защото имате право да не заплащате за тези „удоволствия\" в безгранично претъпкания център, което ви спестява излишни главоболия. Паркирането в сърцето на града с този автомобил е изключително лесно, защото притежава камера за задно виждане и парктроник, а и с оглед на размерите му: 2830x1500x1565 мм винаги се намира място за него. Тежи около 650 кг, а може да „носи на плещите си\" до 300 кг. \n\t\t\t\t\t Този автомобил е изключително лесен и изгоден за поддръжка, изчислено е, че консумативите и ремонтите по него са с около 10 пъти изгодни, отколкото при автомобилите с двигатели с вътрешно горене.   е изключително тих, каквито са повечето електрически автомобили. Притежава климатроник, помислено е и за летните знойни дни и за това жегата да не ви разтопи или студът да не ви превърне в ледена шушулка. Създателите на автомобила са се погрижили за удобството на шофьора и пътниците. Има вградени навигация, блутуут за телефон и още редица екстри.    \n\t\t\t\t\t  ", "date": "2019.11.26", "title": "Дано мини електромобилите дойдат и във вашия град"}
{"url": "http://www.cross.bg/dymi-igoto-vazov-1618833.html", "text": "/КРОСС/ Издание на \"Под игото\" на патриарха на българската литература Иван Вазов, \"преведено\" на съвременен български език, разбуни духовете в социалните мрежи. В него архаични думи са заменени с такива, които използваме в езика днес.В изданието са променени над 6000 думи и изречения, които според авторката Нели Стефанова са неразбираеми за младежите.\", заяви пред bTV Стефанова. Тя обясни, че хората, които през цялото време са стояли зад нея, след това са се отказали да се споменават имената в новия \"прочит\" на романа на Иван Вазов.Гологлав, според преводачката, младежите разбират като човек без коса или с бръсната глава. Затова е добавено обяснението, че това означава мъж без калпак. Обяснено е още, че чемшир е вечно зелено дърво; чучурче - чешма, изворче; глъчка - гласове, а ятаган - сабя. Ето и как звучи текст от \"Под игото\" на съвременен език:Авторката Нели Стефанова обясни, че промените са направени целенасочено с цел турските думи да бъдат заменени с думи от славянски произход.\", каза още Стефанова. Тя допълни, че са се допитвали до самите деца как разбират тези думи и именно те са казали, че ятаган е сабя. \"\", коментира още Стефанова.Нели Стефанова уточни още, че има две издания, като едното включва оригиналния текст на \"Под игото\" с 4200 пояснения в скоби.Шестокласници от столичното 107-мо училище обаче коментираха, че разбират повечето думи в романа на Вазов.Тяхната учителка обясни, че децата не учат целия роман, а само отделни глави. По думите й това, което е представено в тях, не е толкова притеснително, независимо от наличието на архаичните думи. Тя обърна внимание, че е важно да се запази духа на романа и призова Иван Вазов да не бъде променян. Езиковедът Владислав Миланов от Софийския университет е на мнение, че децата не трябва да бъдат подценявани.\"Българските учители знаят какво е Вазов за българската литература и не е нужно да улесняваме децата и да ги подценяваме по този начин. В оригиналния текст се пази духа на епохата. Будните и интелигентни деца няма да се затруднят. Те знаят къде да потърсят и да разчетат дадена дума\", каза Миланов. Според него голяма част от \"преведените\" думи са некоректно представени и те по-скоро ще подведат децата, а няма да ги улеснят. Издателят Манол Пейков е на мнение, че трябва да се чете повече, за да може езикът да се обогатява.\"Турцизмите са много характерна част от тази епоха и са част от нашия живот дори и днес\", допълни той.\"Преводът\" на \"Под игото\" обаче взриви социалните мрежи и предизвика хиляди възмутени коментари от потребители:\"\"\".\"\"...", "date": "2019.11.26", "title": "Издадоха \"Под игото\" със съвременен, но скандален превод"}
{"url": "http://www.cross.bg/blok-kozlodyii-shesti-1618836.html", "text": "/КРОСС/ В 7:11 часа на 26.11.2019 г. генераторът на шести блок на АЕЦ „Козлодуй” бе изключен автоматично след сработване на защита на блочните трансформатори. Изключването е предшествано от автоматично повторно включване на електропровод „Петрохан” на около 65 км от АЕЦ „Козлодуй”, съобщиха от атомната централа.За спирането на блока са уведомени Агенцията за ядрено регулиране и Централно диспечерско управление на Електроенергийния системен оператор.След направена проверка на системите и съоръженията на шести блок бе потвърдено, че те работят нормално, и в 9:03 часа блокът отново бе включен към електроенергийната система на страната.Пети блок на АЕЦ „Козлодуй” работи с пълно натоварване на мощността.", "date": "2019.11.26", "title": "Спряха за 2 часа шести блок на АЕЦ „Козлодуй”"}
{"url": "http://www.cross.bg/solar-festivala-artisti-1618838.html", "text": "/КРОСС/YALTA CLUB отново ще зарадва онези, които очакват фестивала SOLAR и ярките артисти, отличили го като едно от най-посещаваните събития за електронна музика у нас през последните години.През 2019 г. той ще има само едно издание, но за сметка на това организаторите представят три, напълно различни сцени и десет артисти, които ще направят нощта на 13 декември повече от специална.Разнообразният и мащабен SOLAR ще се проведе в Интер Експо Център с Mark Knight, Rudimental, Chus & Ceballos, Nicole Moudaber, Gaiser, Matador, Juan Alvarez и Liubo Ursiny.Най-доброто от световната денс музика ще чуем на сцената TOOLROOM IN STEREO. На нея ще се качи диджеят, чиито сетове са белязали няколко незабравими издания на фестивала като SOLAR Summer и SOLAR Christmas, Mark Knight. Легендарният създател на Toolroom Records ще направи b3b сет с едно от най-атрактивните дуота в момента - испанците Chus & Ceballos, както и с един от резидентите на YALTA CLUB, Juan Alvarez.MOODRAW е втората сцена на SOLAR, където главно действащо лице ще бъде безспорната кралица на хаус и техно музиката, Nicole Moudaber. Това не е всичко, защото в пика на нощта ще чуем b2b сет от двама революционни артисти, чието звучене се разпознава мигновено, а именно Gaiser и Matador. Вечерта в MOODRAW ще открие Liubo Ursiny.Последната зала на фестивала е и най-изненадваща за публиката. На сцена три в Интер Експо Център ще се качи дръм енд бейс бандата Rudimental. Разбили класациите с хитови парчета като Waiting All Night и Feel The Love, те пристигат отново за SOLAR след последната им изява у нас през 2015 г. През годините Rudimental си колаборират с имена като Jess Glynne, Macklemore и Rita Ora, a за 13 декември са ни подготвили не само диджей сет, но и специално изпълнение на живо.", "date": "2019.11.26", "title": "SOLAR се завръща с три сцени и десет артисти в Интер Експо Център"}
{"url": "http://www.cross.bg/rama-moment-dramatichen-1618837.html", "text": "/КРОСС/ Албанският премиер Еди Рама в първата си реакция на мощно земетресение, което удари страната, каза, че това е драматичен момент, но заедно ще се справят с него.„Това е драматичен момент, трябва да запазим спокойствие, да бъдем рамо до рамо и да се справим със ситуацията заедно. Ще направим всичко възможно да преодолеем тази ситуация с нашите големи приятели. , написа Рама във Фейсбук.Вече стана ясно , че има и жертви, така че Рама добави, че цялата страна е на крака.„Силното земетресение доведе до сериозни последици и за съжаление загубихме животи. Всички държавни структури функционират от първите моменти след земетресението. Интензивна работа се извършва на няколко фатални места в Дуръс и Туман, за да се спаси всеки възможен живот“, каза Рама, който е в Дуръс от ранната утрин.Според албанския Сеизмологичен институт, са регистрирани повече от 100 тремора за четиричасов период.", "date": "2019.11.26", "title": "Рама: Ситуацията след земетресението е драматична, цялата страна е на крака"}
{"url": "http://www.cross.bg/iioncheva-elena-zhalba-1618840.html", "text": "/КРОСС/ Председателят на Европейския парламент Давид Сасоли потвърди, че е получено искане от българските власти да бъде свален депутатския имунитет от съдебно преследване на Елена Йончева от групата на Европейските социалисти и демократи.", "date": "2019.11.26", "title": "Елена Йончева: Истината излиза рано или късно, в България обикновено късно"}
{"url": "http://www.cross.bg/rysiya-wada-izvazhdane-1618835.html", "text": "/КРОСС/ Световната антидопингова агенция WADA официално изложи аргументите си и поиска изваждане на Русия за 4 г. от всички спортни състезания.Докладът на разследващия орган, нает от агенцията, е доказал фалшификации при подадени информации от Москва.Комисията за проверка на съответствията - орган, който е помощен на Изпълкома на WADA, напълно се съгласи с доклада и даде препоръка за изваждане на руснаците.Всичко това официализира очаквания отдавна факт - на 9 декември на заседание в Париж, организацията ще вземе окончателно решение. То ще трябва да бъде одобрено и от МОК, ФИФА и останалите световни централи в отделните спортове, но се предполага, че това ще е формалност.Ако се случи, Русия пропуска две летни Олимпиади - решението би влязло в сила от 1 януари 2020 г., както и едни зимни игри, две европейски и едно световно първенства по футбол, много турнири в баскетбола, волейбола и всеки от индивидуалните спортове.Пред агенция \"Франс прес\" говорител на WADA поясни, че е фалшифицирана \"ключова база данни\" и доказателствата за това са безспорни.Ако не се стигне до пълно наказание, каквато е най-строгата възможна мярка, алтернативна санкция ще е Русия да не бъде одобрявана като домакин на каквото и да е спортно събитие, а нейните атлети да се класират и състезават без право на химн, знаме и герб.Така бе в Пьончан 2018 на зимните Олимпийски игри.", "date": "2019.11.26", "title": "Официално: Поискаха изваждане на Русия от спорта за 4 години"}
{"url": "http://www.cross.bg/grypa-tochki-madrid-1618821.html", "text": "/КРОСС/ Мачовете от 5-тия кръг в 4-ри от групита на Шампионската футболна лига на Европа предстоят тази вечер.", "date": "2019.11.26", "title": "Нови емоции в Шампионската лига тази вечер"}
{"url": "http://www.cross.bg/iioncheva-sasoli-imyniteta-1618822.html", "text": "/КРОСС/ Българските власти са сезирали председателя на Европейския парламент Давид Сасоли с искане да бъде свален имунитетът на евродепутатката от групата на европейските социалисти и демократи Елена Йончева. Това съобщи самият Сасоли при откриването на пленарната сесия днес в Страсбург, цитиран от БНР. Целта е срещу Йончева да бъде образувано наказателно производство от страна на специализираната прокуратура. Искането е представено пред правната комисия на Европарламента, уточни Сасоли.Главният прокурор Сотир Цацаров е заявявал неколкократно, че ще иска свалянето на имунитета ѝ от ЕП. Самата Йончева заяви пред „Хоризонт“, че е готова сама да се откаже от него: „Аз съм съгласна да ми бъде свален имунитетът, нещо, което съм заявявала и преди. Но тук няма такава процедура за отказ от имунитет. Тук се гласува“. Самото искане за сваляне на имунитет се разпределя по системата „Донт“, след което се очаква да се съберат координаторите на ресорната комисия, като с този въпрос не могат да се занимават българи и в случая депутати от групата на  социалистите и демократите.Процедурата предвижда и да се даде право на самия евродепутат да представи своята позиция по искането, преди да бъде взето решението.Йончева съобщи още, че Съдът за правата на човека в Страсбург е приел нейна жалба срещу отправените ѝ обвинения: „ЕСПЧ прие моя жалба срещу отправените ми обвинения и това е изключително важно. Над 80% от подадените жалби в съда се считат за недопустими и фактът, че тази жалба е приета означава, че тя е потенциално основателна. Нямам съмнение, че европейският съд ще завърши с осъдителна присъда срещу тези, които предприеха тази атака срещу мен“. Процедурата за сваляне на имунитета може да се окаже продължителна - при френската депутатка Марин льо Пен мина почти една година.Елена Йончева е вторият български евродепутат, за който се иска снемане на имунитет. Първият беше Сергей Станишев във връзка с изчезнали секретни доклади докато е бил премиер. впоследствие той беше оправдан по това обвинение.", "date": "2019.11.26", "title": "Българските власти искат имунитета на Елена Йончева като евродепутат"}
{"url": "http://www.cross.bg/huawei-geiits-kitaii-1618823.html", "text": "/КРОСС/ В интервю за вестник \"Ню Йорк Таймс\" Бил Гейтс е коментирал, че настоящите идеи, че всичко американско или китайско е лошо са \"налудничави\". Според милиардера и Китай, и САЩ, биха имали полза от взаимна търговия. За да се случи това обаче, трябва да има не само разбиране от страна на Пекин, но и желанието на Вашингтон да бъде по-отворен, пише Gizchina.\"\", смята Бил Гейтс.\"\", заяви създателят на Microsoft и най-богат човек на планетата.По-рано Бил Гейтс е признал, че се е почувствал разгневен, относно несправедливият начин, по който властите в САЩ са третирали Huawei.Според него желанието на властите да спрат технологичното развитие на Китай е нереалистично.Фактът, че за пръв път в своята история САЩ изостанаха технологично от Китай в областта на 5G накара много политици във Вашингтон да поискат \"обуздаването\" на китайския прогрес.Според анализаторите санкциите, митата и търговската война е част от технологическата и геополитическа война, която Америка води с втората по сила икономика на планетата.", "date": "2019.11.26", "title": "Бил Гейтс: Huawei винаги е била много иновативна компания"}
{"url": "http://www.cross.bg/trump-bulgariya-tass-1618825.html", "text": "/КРОСС/ Визитата на българския премиер Бойко Борисов в САЩ и срещата му с американския президент Доналд Тръмп намира отзвук в агенциите Асошиейтед прес и ТАСС, в западни и руски издания. отбелязва, че Тръмп и българският лидер са обсъждали енергетиката и НАТО. Агенцията посочва, че двете страни са публикували съвместно изявление, в което САЩ казват, че приветстват аспирациите на България да стане регионален газов хъб. България, която беше близък съюзник на Москва през Студената война, по-късно се присъедини към НАТО и към ЕС, но продължава да разчита на Русия за енергийните си доставки.По време на срещата на Тръмп и Борисов двамата лидери са обещали да увеличат доставките на природен газ от различни и надеждни източници и да диверсифицират българския енергиен сектор, посочва агенцията. Администрацията на Тръмп има намерение да прати технически експерти в страната, за да работят с техните български колеги, за да намерят начини за по-нататъшно сътрудничество по енергийни проекти, в това число и ядрени, посочва още агенцията. АП припомня, че срещата на Тръмп с българския премиер се вписва в серия от срещи на Тръмп с лидери на страни от Източна и Централна Европа, като Полша, Чехия, Словакия, Унгария, Австрия и Румъния.Водещите американски издания  и  препечатват публикацията на АП. Изданията акцентират, че високопоставен представител на американската администрация, информирал журналистите за резултата от визитата, е казал, че САЩ са заинтересовани от износ на втечнен природен газ за България и други страни от региона.По време на срещата с Тръмп е било отбелязано неотдавнашното закупуване от България на самолетите F-16. Тръмп е похвалил и решението на България да увеличи разходите за отбрана и да работи с други съюзници от НАТО, за да постигне целевите разходи за отбрана до 2024 г. Президентът е казал също, че САЩ подкрепят аспирациите на България да се присъедини към програмата за визови облекчения, позволяваща безвизови пътувания до САЩ за срок от 90 дни. Програмата дава възможност на предварително одобрени пътници от участващите в нея страни да посещават САЩ до 90 дни, без да трябва да получава неимигрантска виза за посещение, отбелязва изданието.САЩ и България се договориха да укрепват стратегическото си партньорство, посочват  и . Двете страни се договориха да развиват сътрудничеството в сферата на отбранителната промишленост, посочва ТАСС. САЩ и България ще разработят \"пътна карта\" за противодействие срещу заплахите за сигурността в Черноморския регион, отбелязва в. \"РБК\", като се позовава на общо изявление на премиера Борисов и президента на САЩ Доналд Тръмп.Вашингтон и София планират укрепване на сътрудничеството си в енергетиката, посочват  и . САЩ са се съгласили, че България трябва да има газов хъб, отбелязва ТАСС.", "date": "2019.11.26", "title": "Срещата на Борисов и Тръмп през погледа на чуждите медии "}
{"url": "http://www.cross.bg/tesla-cybertruck-purvite-1618824.html", "text": "/КРОСС/ За показания само преди дни електрически пикап на Tesla стана говори целият свят, но за бъдещето на Cybertruck най-важно ще бъде отношението на клиентите в САЩ, предава Automedia.Как приемат новия модел в родината му, разкриват експертите от компанията за проучване на общественото мнение PartCatalog.com.За основа са били използвани отзивите в една от попуярните социални мрежи - Twitter, в първите 24 часа след премиерата на автомобила. Експертите са проучили повече от 100 000 туита с хаштаг #cybertruck. Оказва се, че реакцията \"Аз ненавиждам това\" преобладава в 31 щата, докато в 19 пикапът е получил по-голямо одобрение.Най-благожелателни си остават жителите на северно-източните щати и Западното крайбрежие. По правила, това са тези пазари, на които преобладават товарните машини - Луизиана, Алабама, Юта, Уайоминг, Колорадо, Мисури и др. Добри думи по свой адрес Tesla Cybertruck получава също от от жителите на Калифорния, Невада, Орегон и Вашингтон, докато на обратното мнение са хората от Монтана, Аляска, Тексас, Ню Мексико, Флорида, Мейн и др.Симпатиите на американците се оказват достатъчни за това, че само в първите 2 дни след премиерата на пикапа в Tesla са получили над 146 000 поръчки за него. При това, най-предпочитани са версии с 2 или 3 електромотора, които са по-скъпи. Очаква се, броят на желаещите да се увеличава в геометрична прогресия, тъй като първите бройки ще бъдат доставени до крайните клиенти едва в края на 2021 г.Именно големият интерес обаче може да изиграе лоша шега на компанията на Илон Мъск, категорични са експертите. В Tesla ще трябва да се справят със сериозното търсене на Cybertruck, което означава и увеличение на производството, а това може да се окаже сериозен проблем.\n\t\t\t\t\t", "date": "2019.11.26", "title": "Любов и омраза - как в Щатите приемат Tesla Cybertruck? (Видео)"}
{"url": "http://www.cross.bg/myzeya-stoiinost-evro-1618826.html", "text": "/КРОСС/ Скъпоценни изделия с предполагаема стойност един милиард евро са били откраднати през изминалата нощ от музея „Грюнес Гевьолбе\" в Дрезден, пише германската медия Der Spiegel.Любопитен факт е, че музеят „Грюнес Гевьолбе\" („Зелен свод\"), където се помещават скъпоценните експонати, е създаден в периода 1723-1730 г. от саксонския курфюрст Август II Силни. Към днешна дата музеят разполага с две различни колекции. Историческата от тях е позиционирана в партерните помещения на замъка, реставрирани до автентичния си вид.Извършителите са отмъкнали три комплекта с бижута, съобщи генералният директор на държавните художествени колекции Марион Екерман. Откраднати са били комплекти с диаманти и други накити и скъпоценни камъни. „Материалната стойност не е толкова висока, колкото завършеността на колекцията“, казва Екерман. Това е своеобразна „съкровищница на 18-ти век“, добавя той.Уникалността на откраднатите бижута би затруднила продажбата имПомещенията на музея са обект на изключително строго охраняване, но по информация от германска издания в 5 ч. вчера сутринта крадците са успели да изключат електрозахранването и да нахлуят в музея, без да задействат алармените системи.", "date": "2019.11.26", "title": "В Дрезден откраднаха национално съкровище от 18-ти век"}
{"url": "http://www.cross.bg/borisov-albaniya-rama-1618828.html", "text": "/КРОСС/ Министър-председателят Бойко Борисов изпрати съболезнователна телеграма до премиера на Албания Еди Рама по повод силното земетресение в Албания, при което хора загубиха живота си, а други бяха ранени.„От името на целия български народ и от свое име изказвам най-искрени съболезнования и съчувствия към Вас и към роднините и близките на пострадалите“, отбелязва премиерът Борисов в съболезнователната телеграма до Еди Рама.„Споделяме болката на албанския народ, изразяваме надежда за скорошно оздравяване на пострадалите и бързо възстановяване на сериозните материални щети. В този труден момент имаме готовност отново да окажем необходимата подкрепа на приятелска Албания“, пише още Борисов до своя колега. ", "date": "2019.11.26", "title": "Бойко Борисов изпрати съболезнователна телеграма до премиера на Албания Еди Рама"}
{"url": "http://www.cross.bg/svetoglas-myzika-ispaniya-1618827.html", "text": "/КРОСС/ Третият самостоятелен албум на квартет \"Светоглас\" е вече факт. В него са включени само народни песни, част от концертни изпълнения в чужбина. \"Песента на славея\" ни носи толкова нужните днес съзвучия с мистериозната сила на българските гласове и стремежа те да получат универсален обхват в глобалния свят. \"Светоглас\" ни повежда не толкова назад към миналото и традицията, а повече напред, към бъднината на тази новоосветена традиция\", посочва проф. Лозанка Пейчева.Вокалната формация \"Светоглас\" е създадена през 2009 г. и е първата българска мъжка вокална група за фолклорна и църковна полифонична музика.С уникалните си гласове и магнетично сценично присъствие, с разнообразната си програма и различен прочит на традицията, \"Светоглас\" се нарежда сред най-популярните и обичани български фолклорни формации.Участници в нея са Даниел Спасов и Милен Иванов (водещи на популярното  предаване на БНТ \"Иде нашенската музика\" и солисти на хор \"Мистерия на българските гласове\"), както и младите певци Виктор Томанов и Станимир Иванов. \"Светоглас\" има своите престижни самостоятелни турнета в Норвегия, Русия, Испания, Великобритания, Белгия, Италия, Колумбия, Унгария, Турция, Швеция, Франция.Певците са участвали на фестивала за духовна музика в Драмен - Норвегия, фестивала за църковна музика \"Maestro de la Roza\" в Овиедо - Испания, международния музикален фестивал в Картахена - Колумбия, фестивала \"Три култури\" в Мурсия - Испания, международния фестивал за църковна музика \"Fausto Flamini\" в Рим, международния фестивал \"Musiche della Terra\" в Чериана - Италия, изнасят концерт в престижната зала на фондация \"Juan March\" в Мадрид - Испания.Наред с международните си участия изпълнителите имат много концерти в България, записи в БНР, участия в БНТ.Албумът \"Песента на славея\" предлага музикално пътешествие към песенния фолклор от всички етнографски области на България.Песните в него звучат красиво, защото са съчетание от високи естетически критерии с интимното преживяване на изпълнителите.Те разкриват на слушателите как музикалните звуци от миналото може да бъдат вдъхновение за съвременните творци и публиката.Издател е \"Gega new\", с финансовата подкрепа на сдружение \"Фолклорен извор\" - с. Царевец, община Свищов.Официалното представяне е на 28 ноември от 19 ч. в Софийската градска художествена галерия и е посветено на 140-годишнина от обявяването на София за столица на България.", "date": "2019.11.26", "title": "Песента на славея идва със \"Светоглас\""}
{"url": "http://www.cross.bg/rymen-mediite-izyavlenie-1618830.html", "text": "/КРОСС/ Президентът Румен Радев ще направи от  на „Дондуков“ 2 изявление за медиите.Преди това от 11.15 часа държавният глава ще проведе среща в президентската институция с Иван Гешев, повторно избран за нов главен прокурор от Висшия съдебен съвет. ", "date": "2019.11.26", "title": "Румен Радев ще направи изявление за медиите "}
{"url": "http://www.cross.bg/miro-dzhesika-sarango-1618829.html", "text": "/КРОСС/ Има ли живот след любовта?На това отговаря новата песен на МИРО “ПЕПЕЛ”.Лайтмотивът е “Заслужавам любов - ти не даваш това”.Песента и видеото към нея бяха споделени в 22:11ч на 22.11 (петък) в YouTube канала на МИРО, като през уикенда натрупа около 110 000 гледания, които продължават да нарастват и влезе в топ тренда на сайта за видео споделяния.“ПЕПЕЛ” е втората реализирана песен на МИРО с италианския продуцент Филаделфо Кастро (след “Сувенир”) и първа с номинираната за латино Грами автор на песни Джесика Саранго.Режисьор на видеото отново е МИРО, след като “Печат от моята душа” му донесе номинация и впоследствие награда като режисьор на видео в ГМН на БГ Радио 2019.В клипа ще се насладите и на музата на Миро - Ваня Билева, позната от хитовете му “Губя контрол когато” и “Върха на планината”. Миро ПепелМузика - Джесика Саранго / Jessyca SarangoТекст - Джесика Саранго / Jessyca SarangoАранжимент - Филаделфо Кастро / Filadelfo CastroРежисьор – Мирослав КостадиновОператор - Иво ПейчевПродуцент - EMMA MUSIC  \n\t\t\t\t\t", "date": "2019.11.26", "title": "Когато любовта се превърне в “ПЕПЕЛ” (Видео)"}
{"url": "http://www.cross.bg/postradali-danni-albaniya-1618812.html", "text": "/КРОСС/ Към този момент няма данни за пострадали българи при земетресението в Албания с магнитуд 6,4 по скалата на Рихтер,  регистрирано малко преди 4 ч. тази сутрин.Епицентърът на труса е на 34 километра западно от столицата Тирана, под повърхността на Адриатическо море. Има разрушени сгради, засега няма информация за пострадали хора.По данни на българското посолство в Тирана електричеството и интернет връзката е прекъсната на много места в страната. В мисията ни е сформиран кризисен щаб и екипът е в готовност за оказване на съдействие. Не са постъпили данни за пострадали български граждани или за загубена връзка с наши сънародници в Албания.В страната е създадена консулска група за взаимопомощ и информация, към която също не са постъпили данни за пострадали граждани на други държави.При необходимост българските граждани могат да се свържат с посолството ни в Тирана на телефони и .", "date": "2019.11.26", "title": "МВнР: Няма данни за пострадали българи при земетресението в Албания"}
{"url": "http://www.cross.bg/kazanluk-zheni-trite-1618813.html", "text": "/КРОСС/ Електровъзпламенител за неуправляваема ракета е предизвикал взривът в оръжейния завод \"Арсенал\" в Казанлък, при който пострадаха три жени, информира Нова телевизия.Пострадалите са на 33, 34 и 44 години.Веднага след инцидента жените бяха откарани в \"Пирогов\", а районният прокурор на Казанлък Таня Димитрова съобщи, че трудовата злополука е възникнала в завод №3, цех 130, който е предназначен за обработка на пиротехнически изделия - възпламенило се е изделие, съдържащо 16 грама барут.Това е предизвикало изгарянията по ръцете и лицата на трите пострадали жени.Разследването по случая продължава. Няма опасност за живота на трите жени.", "date": "2019.11.26", "title": "Електровъзпламенител за неуправляваема ракета предизвикал взрива в \"Арсенал\" (Обновена)"}
{"url": "http://www.cross.bg/chasa-sega-monitor-1618811.html", "text": "/КРОСС/  - Колоездачите ще карат в бус лентите; - Ставаме опитни зайци срещу 1500 лв.; - 24 жени убити за 9 месеца; - Скъпата „Гражданска отговорност\" убива ефекта от бонус-малус; - Властта си намери повод да спре достъпа go АМ, Booking и Facebook; - 31 000 се оплакват от шамари в къщи; - Вашингтон и София в стратегически съюз; - 660 лв. за „Гражданска\" за шофиране с 81 км/ч в град; - Болничните от по месец с 58% нагоре - товарят НОИ и бизнеса; - Брюксел одобри 94 млн. евро, за да прави София парно и ток от отпадъци; - Нов фонд на ЕС дава € 3,5 млрд. за стартъпи; - Превод в евро в ЕС ще струва средно 3 лв; - Министърът на културата не дава оставка, защото спестил държавни пари; - След изборен душ в Пловдив: такса смет скача 100%; - Три жени в болницата след взрив в Арсенал; - Робърт Дик, регионален мениджър на EVN България: Централното парно е част от решението на проблема на въздуха; - Доц. Ангел Кунчев главен държавен здравен инспектор: Всеки ден България губи по 2 жени от заболяване, което е предотвратимо с ваксина; - Андрей Ковачев, евродепутат от ЕНП/ГЕРБ: Туск е опитен политик, ще отстоява ценностите на ЕНП; - Спасителят от бързия влак Пловдив - Варна Петър Бонев: Пламен ме удари, после продължи да дупчи жената с ножа; - Босненската банда „Дубиоза колектив\" пред „Труд\": Подкупът е в същността на Балканската култура; - Майки vs. Валери Симеонов, епизод 2 - има ли сценарий; - Разузнаваме сърбите? А дано, ама надали...;- Домашно насилие или мълчание на агнетата; - Разследването на покушението над Гебрев е в задънена улица; - ГЕРБ марширува: леви-десни, леви-десни; - Мълчанието прави насилника по-силен; - Кои и колко са работещите бедни?; ", "date": "2019.11.26", "title": "Преглед на печата за 26 ноември"}
{"url": "http://www.cross.bg/godini-organizatorite-tzentur-1618817.html", "text": "/КРОСС/ В Културно-информационния център на сънародниците ни в Босилеград е организирана среща-обсъждане под наслов: \"100 години Ньой - 100 загубени години\".Темата е подписаният през 1919 год. Ньойски договор, по силата на който от територията на България са откъснати Западните покрайнини.Нека всички, които защитаваме каузата на българите в Западните покрайнини, да отправим поредното послание към Белград, Брюксел и София и да им припомним за тежкото положение, в което се намираме, апелират организаторите от Културно-информационния център.„Поканили сме много хора, включително политици, историци и общественици“, посочи Александър Димитров, един от организаторите на срещата. ", "date": "2019.11.26", "title": "Среща-дискусия \"100 години Ньой - 100 загубени години\" в Босилеград"}
{"url": "http://www.cross.bg/borisov-gosti-partnyorstvo-1618815.html", "text": "/КРОСС/ „За мен е голямо удоволствие и чест да бъда ваш гост днес. Стратегическото партньорство между България и САЩ никога не е било по-задълбочено. Нашето сътрудничество, базирано на общи ценности, е всеобхватно и цялостно в областта на сигурността и отбраната, правоприлагането, енергийната диверсификация, търговията, инвестициите и контактите между хората“.Това написа министър-председателят Бойко Борисов в Книгата за гости на Белия дом след като бе посрещнат от президента на САЩ Доналд Тръмп.„Като близки съюзници ние заедно работим за укрепване на стабилността и мира в света, както и за напредъка на евроатлантическата интеграция на Западните Балкани. Уверен съм, че българо-американското партньорство и приятелство ще продължат да се развиват“, пише още в посланието на българския премиер, оставено в Книга за гости.Веднага след това започна срещата на четири очи между министър-председателя Бойко Борисов и президента на САЩ Доналд Тръмп в Овалния кабинет.", "date": "2019.11.26", "title": "Борисов с послание в Книгата за гости в Белия дом"}
{"url": "http://www.cross.bg/eseks-suda-moris-1618819.html", "text": "/КРОСС/ 25-годишният ирландец Морис (Мо) Робинсън, шофирал камиона-убиец в Есекс, се призна за виновен, съобщиха световните информационни агенции.Това стана чрез видеовръзка със съда в Лондон.Той е обвинен в непредумишлено убийство и трафик на хора.Следващото заседание на съда е насрочено за 13 декември.Припомняме, че телата на 39 мигранти бяха намерени в ремарке на камион в Есекс, Англия на 23 октомври.Установено бе, че всички те са виетнамци.По случая бяха арестувани десетки - и в Англия, и във Виетнам.В трагедията бе намесена и страната ни заради регистрацията на камиона.Подобни камиони бяха открити и в други европейски държави.", "date": "2019.11.26", "title": "Морис Робинсън призна вина за камиона-убиец в Есекс"}
{"url": "http://www.cross.bg/bleur-izbori-toni-1618820.html", "text": "/КРОСС/ \"Нито една от двете големи политически сили във Великобритания - Консервативната и Лейбъристката партия, заслужава да спечели предсрочните парламентарни избори на 12 декември\", заяви бившият премиер Тони Блеър - единственият лейбъристки лидер печелил три пъти избори.Той се аргументира с тезата, че и двете партии градят платформите си на фантазии, които ще струват скъпо на британците.За консерваторите на Борис Джонсън Блеър заяви, че няма как да договорят отношенията с Европейския съюз до края на идната година:„Значи Брекзит без споразумение още не е изключен. Даже ще дойде като най-вероятният изход, ако консерваторите спазят предизборните си обещания“.За своята партия Блеър констатира, че тя сега е под контрола на марксистко-ленинското си крило и предупреди настоящия ѝ лидер Джереми Корбин, че радикалните планове за икономиката, включващи ренационализация на отрасли и данък богатство, ще доведат до още по-голям хаос:„Проблемът с революциите, не е как започват, а как свършват - обикновено зле“, отбеляза бившият британски премиер.Тони Блеър призова за втори референдум \"за\" или \"против\" Брекзит и след това нови предсрочни избори.", "date": "2019.11.26", "title": "Тони Блеър: Нито торите, нито лейбъристите заслужават да спечелят изборите"}
{"url": "http://www.cross.bg/ykraiina-rysiya-zelenski-1618818.html", "text": "/КРОСС/ Президентите на Русия и Украйна - Владимир Путин и Володимир Зеленски, обсъдиха в телефонен разговор преговорите между Русия, Украйна и Европейския съюз за доставка на газ от Русия на европейски клиенти по тръбопроводи, минаващи пред Украйна.Друга тема на разговорите е било искането на президента Володимир Зеленски Москва да върне документи от трите украински военни кораба, задържани от Русия през 2018 г. и върнати на Украйна миналата седмица.Информационните агенции коментират, че в разговора не е била засегната предстоящата на 9 декември в Париж среща между двамата президенти с лидерите на Франция и Германия, на която ще се обсъждат начините за решаване на конфликта в Източна Украйна.", "date": "2019.11.26", "title": "Путин и Зеленски обсъдиха газовите доставки за Европа през Украйна"}
{"url": "http://www.cross.bg/gradcheto-byryata-stihiyata-1618816.html", "text": "/КРОСС/ Вече три са жертвите на мощната буря, която връхлетя гръцкия остров Родос и други части на страната, пише вестник Катимерини.Възрастна жена, прикована на легло, е станала поредната жертва на стихията.Жената се удавила, след като нивото на придошлата вода се повишило по време на проливен дъжд в района на градчето Ялисос в северната част на острова.Двама души загинаха по-рано в градчето Андирио, недалеч от Патра. Те също са се удавили, след като бурята преобърнала привързаната им за брега лодка.Най-големи щети нанесе бурята градчето Кинета между Атина и Коринт. Там водите отнесоха десетки автомобили. Наводнени са къщи и търговски обекти.", "date": "2019.11.26", "title": "Вече три са жертвите на стихията в Гърция"}
{"url": "http://www.cross.bg/alipiii-myasto-chrez-1618799.html", "text": "/КРОСС/ Преп. Алипий бил син на благочестиви родители, които живеели в Адрианопол (Пафлагония) през VІ век. Още при раждането му неговата майка имала тайнствено предизвестие за него, че той ще просияе в света. Тя видяла насън, че държи агне, на чиите рогове горели две запалени свещи.След като овдовяла, майката поверила възпитанието на своя син на епископ Теодор, който учел детето на Св. Писание. Като видял необикновения разум и кротостта на Алипий, който вече пораснал, епископът го ръкоположил за свой дякон. Не за дълго обаче той останал на тази служба. Него повече го привличал безмълвният и самотен живот.Като взел съгласието на майка си и раздал имота си на бедните, Алипий напуснал града и се заселил в пустинно място в една стара елинска гробница. Това място се смятало за страшно и затова всички го избягвали. Алипий също се страхувал, защото още не бил привикнал на уединен живот. Но бил успокоен от ангел, който му казал: \"Свято е онова място, на което човек, който обича Бога, поиска да живее богоугодно\".Над гробницата, в която се заселил Алипий, имало каменен стълб с идол отгоре.Пустинникът счупил този идол и го заменил с кръст. Като подготвил душата си чрез дълго подвижничество, Алипий решил да построи на това място храм в чест на св. Евфимия, която му се явявала в съновидение.А сам пожелал да усили своя подвиг чрез стоене на стълп, където прекарал 53 години, без да слиза от него, като понасял всички въздушни промени, всякаква умора и болест.Само 14 години преди смъртта, когато от стоене нозете му били покрити с рани, той вече не е могъл да стои там, а лежал, като със своите страдания, търпение и благодарност към Бога за всичко напомнял праведния Йов.Много народ се стичал на това място, преди страшно, а сега прославено чрез подвизите на стълпника и чрез много чудеса, с които го удостоил Бог. Някои пожелали да се заселят близо до неговото жилище и така след време там били построени два манастира – мъжки и женски.Алипий се поминал на 118 години, в 640 г., в царуването на император Ираклий.", "date": "2019.11.26", "title": "Св. Алипий Стълпник Адрианополски"}
{"url": "http://www.cross.bg/edno-chesto-otlozha-1618795.html", "text": "/КРОСС/ \"Често ми се случва да отложа едно решение за по-нататъшно обмисляне. След като отделям някой ден малко време за него и го намирам вече завършено, разрешено, с произнесена присъда.\"\"Зимата на нашето недоволство\" Джон Стайнбек", "date": "2019.11.26", "title": "Често ми се случва да отложа едно решение"}
{"url": "http://www.cross.bg/chasa-zala-provede-1618807.html", "text": "/КРОСС/ От 13:00 часа местно време, в клуба на БТА, ще проведе кръгла маса на тема: „100 години Ньой – 100 загубени години.От 09:00 часа в Парк хотел Витоша, ще се проведе работна среща за разработване на национална стратегия за борба с използването на отрови и отровни примамки в България. На срещата ще присъстват представители на институции, университети, национални и международни неправителствени организации.От 09:00 часа в „Гранд хотел София“, зала „София“, Германо-Българската индустриалнотърговска камара (ГБИТК) организира конференция на тема „Управление на отпадъците и рециклиране“, на която ще бъде представен германският опит в тази сфера. Конференцията е част от посещението на германска бизнес делегация в сферата на управление на отпадъците и рециклиране от 25 до 27 ноември 2019 г. в България.От 10.00 часа в Литературен клуб „Перото“, НДК, вицепрезидентът Илияна Йотова ще открие конференцията „30 години. Женският прочит на Прехода и преходите…“.От 10:30 часа в хотел „ИнтерКонтинентал“, за десета поредна година Сдружение „Българска браншова асоциация пътна безопасност\" ще връчи награди на изявени експерти и специалисти, допринесли за подобряване безопасността на пътната инфраструктура в Република България. В церемонията ще участва заместник-министър Валентин Йовев.От 13:30 часа в централата на ПП АБВ на улица „Врабча“-23, ще се проведе пресконференция.От 20:00 часа в зала 1 на НДК ще се състои концерт на виртуозния ни цигулар – Васко Василев.От 10.30 часа в Областна администрация – Благоевград ще се проведе заседание на Областната епизоотична комисия.От 9.30 часа в зала „Варна“ на община Варна ще се проведе заседание за проверка на готовността за зимния период.От 13.30 часа в Нова зала на Община Велико Търново ще бъде открита конференция на тема „Взаимодействието между социалните услуги и Регионалните центрове за правна помощ“.От 8.30 ч. кметът на Община Видин д-р Цветан Ценков ще бъде официален гост на откриването на магазин в града.От 11.00 часа в заседателната зала на 6 ет. в административната сграда на Общината ще се състои пресконференция, на която кметът д-р Цветан Ценков ще представи своя ръководен екип.От 11.30 часа, пред новата сграда на РУ-Елена, на официална церемония министър Младен Маринов ще открие новата сградата на полицейското управление в Елена.От 11.00 часа в заседателната зала на областна администрация ще се състои заседание на епизоотичната комисия.От 13.30 ч. в хотел „Империал“ министърът на земеделието, храните и горите Десислава Танева ще участва в откриването на седмата академия за фермери „Свят на възможности.От 15:00 часа в зала \"Струма\", ще се проведе заседание на Областна комисия \"Военни паметници\".От 11.00 часа в зала „Свети Георги“ на Областна администрация Русе ще се проведе заседание на Постоянно действащата междуведомствена областна епизоотична комисия.От 10.00 часа в зала 203 на общината кметът Любомир Христов ще проведе среща, на която ще бъде обсъдена готовността за зимата. ", "date": "2019.11.26", "title": "Предстоящи събития в страната за 26 ноември"}
{"url": "http://www.cross.bg/tema-donald-govori-1618806.html", "text": "/КРОСС/  Докъде ще стигне напрежението в българския футбол. Говори вицепрезидентът на БФС Атанас Фурнаджиев; Какво договори премиерът Борисов при американския президент Доналд Тръмп; Защо държавата иска да регулира отдаването под наем на апартаменти и стаи, предлагани през електронни платформи; Как да бъде реше проблемът с болничните - коментар на работодателите;Българският представител на Евровизия 2020 Виктория - специален гост на сутрешния блок; Стратегическа среща във Вашингтон. Какво си казаха Доналд Тръмп и Бойко Борисов?; Къде изтичат парите за здраве? И кога ще започнат да съвпадат интересите на болните и болниците? Говори управителят на Здравната каса д-р Дечев; Абсурд в БДЖ. Купуваш онлайн билет за влак, който никога не пристига на перона. И не ти връщат парите!; 30 000 жертви на домашно насилие. Говорят жертвите за преживяното страдание и пътят към спасението; Кога любовта се превръща в пепел - Миро за новия си сингъл и животът след любовта; ", "date": "2019.11.26", "title": "Теми и гости в сутрешните блокове на телевизиите на 26 ноември "}
{"url": "http://www.cross.bg/voiina-frantziya-durzhava-1618800.html", "text": "/КРОСС/  - Провежда се първата среща на Вишеградската тройка - между кралете на Полша, Унгария и Чехия, на която се формира Антихабсбургски съюз. - Сеул става столица на Корейската държава. - Във Франция хугенотите сключват мирен договор с католиците, с който протестантството е признато за вероизповедание в тази държава. - Джеймс Кук открива остров Мауи, втория по големина от Хавайските острови. - В САЩ започва честването на един от най-популярните днес празници - Ден на благодарността, който е обявен за национален празник през 1863 г. от президента Ейбрахам Линкълн. - В Русия е създадена Академията на Генералния щаб. - В Ню Йорк е пуснат в движение първият в САЩ конски трамвай. - В София е открито първото военно училище. - Със завръщането на Теодор Рузвелт от страните от Централна Америка приключва първото посещение на американски президент зад граница. - Българският екзарх Йосиф I премества седалището на Българската православна църква от Цариград в София.- Първата световна война: По време на товарене с боеприпаси избухва британски военен кораб, при което загиват 788 души. - Първата световна война: Гърция обявява война на Германия.- Великият народен хурал провъзгласява Монголия за народна република - втората в света социалистическа държава след СССР. - Осъществен е първият полет на съветски бомбардировач ТБ-1 от А. И. Томашевски, който трае 7 минути. - Ливан става независима от Франция държава. - Втора световна война: Йосип Броз Тито и югославски партизани провеждат първата среща от Антифашисткото събрание за народно освобождение на Югославия. - Втора световна война: Приключва Каирската конференция с участието на президента на САЩ Франклин Рузвелт, премиера на Великобритания Уинстън Чърчил и китайския генералисимус Чан Кайшъ. - Приета е конституцията на Индия. - Състои се премиерата на първия български цветен филм - Точка първа. - Ернесто Че Гевара е назначен за председател на националната банка на Куба. - Франция изстрелва първия си изкуствен спътник на Земята - Астерикс.- Франция пуска в действие първата в света водноелектрическа централа, която използва енергията на приливите и отливите. - По време на най-голямото наводнение в историята на Лисабон загиват 450 души. - Бил Гейтс и Пол Алън регистрират като запазена търговската марка Майкрософт. - Извършен е последният полет на Конкорд в историята на полетите със самолети. - В Мумбай, Индия, започва поредица координирани от пакистански терористи взривове, които убиват 164 души и раняват повече от 300. ", "date": "2019.11.26", "title": "26 ноември в историята"}
{"url": "http://www.cross.bg/albaniya-zemetresenie-hora-1618808.html", "text": "/КРОСС/ Трус с магнитуд 6,4 и мощни вторични трусове разтърсиха Албания тази нощ, пише Ройтерс.Епицентърът на земетресението е бил на 34 километра западно от столицата Тирана, под повърхността на Адриатическо море.Трусът се е усетил силно и в Италия.Земетресението удари малко преди 4 часа сутринта местно време и хиляди паникьосани хора изтичаха по улиците от клатещите се сгради.В Скопие, Прищина и Подгорица също има сигнали, че са усетили земетресението, макар и по-слабо.Най-силният вторичен трус беше с магнитуд 5,3 и беше регистриран около 6 минути след първия.Граждани са се обадили за помощ, но още не е започнала спасителна операция.Срутилият се блок е 6-етажна сграда, построена през 1994 г.Поне 14 души са пострадали в Тирана. Те са се обадили за линейка по телефона за спешна помощ и такава им е оказана.Нито един от тях не е в тежко състояние.Все още се прави оценка на щетите и се търсят и други пострадали.Това е второто силно земетресение в Албания в последните два месецаТрусът с магнитуд 5,6 на 21 септември повреди повече от 500 къщи. Тогава миностерството на отбраната каза, че това е било най-силното земетресение в Албания в последните 30 години.Токът е спрял поне в няколко града в Албания.Не е ясно дали има пострадали хора, след като мощното земетресение беше последвано само няколко минути по-късно от два силни вторични труса с магнитус 5,1 и 5,3.В интернет има снимки, качени от жители на Тирана, на които се виждат хора, избягали от домовете си на улицата. \n\t\t\t\t\t", "date": "2019.11.26", "title": "Мощно земетресение разтърси Албания, има затрупани хора, страната остана без ток"}
{"url": "http://www.cross.bg/leva--singul-1618844.html", "text": "/КРОСС/ Реал Мадрид (Исп.) – Пари С. Жермен (Фр.)                  Сингъл, Live, ТОП           „1“-2.36 „Х“-3.35 „2“- 2.80Карим Бензема е най-вероятният Първи голмайстор с коефициент 4.75, следван от Килиан Мбапе с 5.00. Вижте всички възможности за залог за Голмайстор .В следващите три дни предстоят вълнуващи сблъсъци от Шампионската лига и Лига Европа. Ето някои от тях:Ювентус (Ит.) – Атлетико Мадрид (Исп.)                        Сингъл, Live, ТОП          „1“-2.20 „Х“-3.05 „2“- 3.35Валенсия (Исп.) – Челси (Анг.)                                      Сингъл, Live, ТОП           „1“-3.30 „Х“-3.40 „2“- 2.05Ливърпул (Анг.) – Наполи (Ит.)                                   Сингъл, Live, ТОП           „1“-1.36 „Х“-4.70 „2“- 7.50Барселона (Исп.) – Дортмунд (Гер.)                               Сингъл, Live, ТОП           „1“-1.53 „Х“-4.20 „2“- 5.30Славия Прага (Чех.) – Интер Милано (Ит.)                      Сингъл, Live, ТОП           „1“-3.30 „Х“-3.20 „2“- 2.15Фейенорд (Хол.) – Рейнджърс (Шот.)                             Сингъл, Live, ТОП         „1“-2.33 „Х“-3.20 „2“- 2.65ЦСКА Москва (Рус.) – Лудогорец (Бъл.)                          Сингъл, Live, ТОП         „1“-2.05 „Х“-3.30 „2“- 3.45Спортинг Лисабон (Порт.) – ПСВ Айндховен (Хол.)        Сингъл, Live, ТОП         „1“-2.19 „Х“-3.28 „2“- 2.79Арсенал (Анг.) – Айнтрахт Фр. (Гер.)                              Сингъл, Live, ТОП        „1“-1.81 „Х“-3.52 „2“- 3.52 Също тогава в Русе бяха регистрирани две страхотни печалби – 13 754,22 лева за 6 мача в права колонка и 8314,01 лева със система 2, 3, 4, 5, 6 от 6 мача. Отново тогава в Пазарджик местен взе 8372,86 лева със 100 лева залог на 6 срещи в права колонка, а в пловдивското село Баня бе осъществена печалба от 5860,62 лева с 2 лева залог на 7 мача в права колонка.В неделя в друг пункт в Пазарджик отидоха 6846,70 лева с 360 лева за 10 и 11 от 11 мача. Понеделник също бе атрактивен за футболните почитатели. Жител на Якоруда си тръгна с 4251,88 лева, от които 386,53 лева бонус, със залог от 20 лева на осем срещи. Асеновградчанин прибра 2258,88 лева, като бонус са 153,50 лева, с 22,50 лева залог на система 7 и 8 от 8 мача.  Също тогава монтанчанин си тръгна с 3055,80 лева за Точен резултат + Секунда на 1-вия гол, а кърджалиец взе 2037,20 лева за Точен резултат. Жител на софийското село Чепинци заслужи в понеделник 1790,50 лева за комбинацията от Точен резултат + Първо полувреме/Краен изход. Към 11.30 часа на 26.11.2019 г. сумата в Джакпот 13 е на стойност 16 351 лева, а срещите от него можете да видите .", "date": "2019.11.26", "title": "Според \"Еврофутбол\" Реал Мадрид ще победи Пари Сен Жермен"}
{"url": "http://www.cross.bg/vlaka-petur-bonev-1618814.html", "text": "/КРОСС/ Човекът, който е помогнал за залавянето на нападателя от влака, се казва Петър Бонев, на 25 години.В съботната вечер изпуснал по-ранния влак за Варна и тръгнал с късния към Стара Загора. Така се озовал в един вагон с 20-годишната Виктория и 19-годишния Пламен. Във влака пътува със съпругата и детето си, което било неспокойно и не искало да заспи.„Това момиче спеше си във вагона. Това момче беше подпряно и я гледаше постоянно. Мислехме, че са двойка”, разказва Петър Бонев. Че нещо се случва в купето на Виктория, той разбира от съпругата си, която чува виковете за помощ.„Гледам – това момче легнало върху нея и само я ръга. Аз го бутам един път, той се изправя и посяга към мен аз дърпам назад”, спомня си 25-годишният мъж. Петър търси началника на влака и двамата заедно се връщат в купето.Нападателят се опитва да избяга. Скача от влака, аз по него. Събарям го пак. Той спира и казва: „добре, добре, викайте полиция”, разказа още Петър Бонев.25-годишният мъж е родом от пазарджишкото село Церово. Мечтае да оправи къщата си там. Иска да има здраво семейство.„Това да спасиш човек, това не е геройство, това е човещина”, казва младият мъж.", "date": "2019.11.26", "title": "Мъжът, заловил нападателя от влакa, носил раненото момиче на ръце до линейката"}
{"url": "http://www.cross.bg/elin-infrastryktyra-dogovora-1618839.html", "text": "/КРОСС/ Генералният директор на Национална компания „Железопътна инфраструктура“ инж. Красимир Папукчийски ще подпише договора за модернизация на ЛОТ 1 на железопътен участък Елин Пелин-Костенец. Стойността на договора за строителство е 498 800 012, 00 лева без ДДС.", "date": "2019.11.26", "title": "НКЖИ ще подпише договора за модернизация на ЛОТ 1 на жп участък Елин Пелин-Костенец"}
{"url": "http://www.cross.bg/dyrus-grad-sgradi-1618809.html", "text": "/КРОСС/ Четири жертви и над 150 ранени след земетресението в Албания. Това е неофициалната информация към момента. Сред спасените има и две деца.Все още не е ясно каква е съдбата на родителите им, докато техни съграждани започнаха да разчистват останките от срутената им къща.„Свидетели сме на ужас и чудо едновременно“ написа свидетел на спасителната операция, който качи снимки и видеоклип на едно от децата в линейка.Около 10 души от град Дуръс са затрупани под рухнал жилищен блок.  \n\t\t\t\t\t Срутилият се блок е 6-етажна сграда, построена през 1994 г.Както каза представителят на Министерството на отбраната на страната пред Ройтерс, жител на окръг Курбин е изпаднал в паника и е скочил през прозореца.Според местните медии, силни подземни вибрации се усещали директно в столицата, както и в град Дуръс, който се намира най-близо до епицентъра.На 30 километра от Тирана се срутиха две жилищни сгради, още две сгради се срутиха в град Кавая, близо до Дуръс. Вероятно хора под отломките, затова спасители работят на място.Стотици хора вече са настанени в болници, но точният им брой все още не е известен.  ", "date": "2019.11.26", "title": "Жертви и над 150 ранени след земетресението в Албания (Обновена) (Видео)"}
{"url": "http://www.cross.bg/rodeni-na-noemvri-1618810.html", "text": "/КРОСС/ , началник на Щаба на отбраната;, изпълнителен директор на БФС;, журналистка, радиоводеща;, шахматист;, журналист; началник на кабинета на вицепрезидента И. Йотова;, журналист;, зам.-председател на Сметната палата; ", "date": "2019.11.26", "title": "Родени на 26 ноември"}
{"url": "http://www.cross.bg/varna-asparyhoviya-most-1618866.html", "text": "/КРОСС/ Мъж се е самоубил, скачайки от Аспаруховия мост във Варна, съобщиха от ОДМВР в града. Сигналът е подаден вчера следобед.Установена е самоличността на самоубиеца, той е от Варна, на 38 години.", "date": "2019.11.26", "title": "Мъж скочи от Аспаруховия мост"}
{"url": "http://www.cross.bg/seltzeto-duzhdove-otkrito-1618865.html", "text": "/КРОСС/ Двама души загинаха, а един човек се издирва след като мощните порои ударили Южна Франция, предизвикаха мащабни наводнения, съобщава АФП.Тялото на едната жертва е открито в селце, в региона Вар, на Средиземноморското крайбрежие на страната. Второ тяло – на мъж на около 50-годишна възраст, е било открито в колата му, която била отнесена от придошлите води в селцето Кабас.Мъж на около 70 години беше обявен за изчезнал в селцето Сен Антоан дю Вар, след като излязъл от дома си посред нощ в най-големия порой.От петък департаментите Алп Маритим и Вар са тежко засегнати от проливни дъждове и бури, които причиниха високи приливни вълни в крайбрежните райони. Според местните власти дъждовете са били с „исторически“ интензитет и нанесените от тях щети ще са „значителни“.В някои части на департамента Вар само за денонощие е паднало количество дъжд равно на три месеца валежи.", "date": "2019.11.26", "title": "Проливни дъждове и наводнения във Франция взеха жертви"}
