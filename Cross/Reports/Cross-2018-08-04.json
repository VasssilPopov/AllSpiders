{"url": "http://www.cross.bg/rykban-bezhantzite-zayavi-1580806.html", "text": "/КРОСС/  Руското министерство на отбраната заяви, че е предложило на САЩ да си сътрудничат за Сирия по въпросите за бежанците и разминирането. Това е станало чрез писмо, изпратено до най-висшия американски военен, предаде Ройтерс.Предложенията за бежанците се отнасят до бежанския лагер в Рукбан.В писмото началникът на руския генерален щаб ген. Валерий Герасимов посочва, че страната му е готова да обсъди с правителството в Дамаск даването на гаранции за сигурност за блокираните в Рукбан бежанци, както и създаването на условия за тяхното завръщане по домовете им.Рукбан е на 55 км навътре в зоната за деескалация, създадена от САЩ, за да гарантират сигурността на гарнизона си край иракско-сирийската граница, отбелязва Ройтерс.\"Предложена беше и координация по хуманитарното разминиране, включително в Ракка, и други приоритетни въпроси от хуманитарната сфера\", заяви руското министерство на отбраната. ", "date": "2018.08.04", "title": "Русия е предложила на САЩ да си сътрудничат за Сирия "}
{"url": "http://www.cross.bg/iran-banka-prevodi-1580795.html", "text": "/КРОСС/ Германската централна банка променя условията си и ще въведе по-засилено наблюдение на паричните преводи. Мярката се оповестява в момент, когато Иран иска да си върне свои средства от хамбургска банка, а САЩ упражняват натиск върху съюзниците си да втвърдят отношението към Техеран, предаде Асошиейтед прес.Иран иска преди новите американски санкции да си прибере обратно 300 милиона евро, които в момента държи в Европейско-иранската търговска банка. Германските власти в момента разглеждат това искане.Промени в деловите й условия, които влизат в сила от 25 август, ще позволят на Бундесбанк да блокира преводи, ако липсват гаранции, че дадена трансакция не нарушава финансови санкции или правилата срещу прането на пари.Днес американският посланик Ричард Гренел заяви, че САЩ са благодарни на германското правителство за това, че е признало \"нуждата да се действа\". \"Зловредните дейности на Иран из цяла Европа все повече ни безпокоят\", каза той. ", "date": "2018.08.04", "title": "Германия затяга правилата за паричните преводи "}
{"url": "http://www.cross.bg/kola-blagoevgrad-vryaza-1580793.html", "text": "/КРОСС/  Кола се вряза в сграда в центъра на Благоевград, предаде кореспондентът на bTV. На мястото на инцидента има полиция. Шофьорът е избягал.Свидетел разказа за bTV, че шофьорът е ударил друга кола и със страшна скорост се е врязал в баничарницата.", "date": "2018.08.04", "title": "Кола се вряза в сграда в центъра на Благоевград "}
{"url": "http://www.cross.bg/ponedelnik-putya-chakurova-1580788.html", "text": "/КРОСС/  Очакваме в понеделник да започне обрушване на свлачището по пътя за Чудните мостове и село Забърдо. Това каза за Агенция „Фокус\" кметът на Чепеларе Славка Чакърова. Тя уточни, че докато не приключат аварийните дейности, остава в сила частичното бедствено положение. „Очаква се те да започнат в понеделник, защото трябват няколко дни, за да изсъхне терена. Днес също има паднали камъни, техниката почиства периодично. Имаме дежурен, който патрулира по пътя и ни информира за състоянието. В понеделник ще направим оглед и ще извикаме екип, който да направи обрушването\", обясни Чакърова.", "date": "2018.08.04", "title": "Остава в сила частичното бедствено положение в Чепеларе"}
{"url": "http://www.cross.bg/sychava-sbluskaha-rymuniya-1580792.html", "text": "/КРОСС/  Два лекомоторни самолета се сблъскаха днес в окръг Сучава, Северна Румъния, предаде информационният сайт „Зиаре\", цитиран от БТА. Инцидентът е станал по време на тренировъчен полет.Един от пилотите е загинал, съобщи Инспекторатът за извънредни ситуации в Сучава. Вторият пилот е изваден от самолета и е стабилизиран.Летците участвали в тренировъчни полети преди началото на авиошоу с международно участие на летище \"Щефан Велики\" в Сучава.Представители на окръжната администрация водят разследване около обстоятелствата на инцидента, а авиошоуто бе отменено. ", "date": "2018.08.04", "title": "Самолети се сблъскаха в Румъния"}
{"url": "http://www.cross.bg/material-pravi-sredata-1580791.html", "text": "/КРОСС/  Специалисти от САЩ разработват нови материали, които могат да помогнат за лечението на трудни за третиране рани, съобщава сайтът Медгаджет.Разработката е на изследователи от Тексаския университет A&M и Технологичния институт \"Стивънс\". Специалистите са създали полимерни покрития, съдържащи нановлакна, \"заредени\" с антибиотици, които освобождават \"товара\" си, когато средата в третирана рана отговаря на определени условия. Това прави материала функционален и способен да реагира при евентуални промени в средата.Изследователите са тествали новия материал с патогенни бактерии, които той е успял да унищожи. Благодарение на сложната си структура покритието е стимулирало клетъчните растеж и движение. Това го прави идеален кандидат за новаторски превързочен материал, които качества като такъв обаче тепърва трябва да бъдат тествани.", "date": "2018.08.04", "title": "Иновативен метод за лечение на сериозни рани "}
{"url": "http://www.cross.bg/momcheto-semeiistvoto-santino-1580796.html", "text": "/КРОСС/ Италианското правителство ще изплати обезщетение от 2,2 млн. евро на майката и брата на 15-годишното момче, измъчвано и убито от сицилианската мафия през 1996 г., съобщава изданието „Локал Итали\".Джузепе ди Матео е едва 13-годишен, когато е отвлечен. През 1993 г. мафиоти, облечени като полицаи, отвличат момчето, прилъгвайки го, че ще го закарат при баща му - Сантино ди Матео.Сантино е бивш мафиот към сицилианската мафия, който по това време е бил под полицейска закрила, след като се съгласява да свидетелства срещу своите бивши сътрудници.Дегизираните похитители са ръководени от Джовани Бруска, по-известен като „Касапинът\", „Екзекуторът\" или „Прасето\", за който се смята, че е отговорен за смъртта на над 200 души.Мафията държи в плен момчето почти 800 дни от 1993 г. до 1996 г.  и периодично праща снимки на баща му, на които се вижда как е измъчвано. Основната цел - Сантино да се откаже да свидетелства.Сантино ди Матео прави опит да спаси сина си, но безуспешно. След 779 дни Бруска дава финалната заповед - Джузепе да бъде убит. Мафиотите удушават момчето и поставят трупа му в съд с киселина, за да унищожат доказателствата и да отнемат възможността на семейството му да го погребе.Днес 25 години след отвличането съдът в Палермо, Сицилия, е отсъдил, че семейството на жертвата ще получи 2,2 млн. евро обезщетение. Парите ще бъдат изплатени от италианския правителствен фонд за компенсация на жертвите на мафията. ", "date": "2018.08.04", "title": "Над 2 млн. евро за семейството на момчето, убито от мафията"}
{"url": "http://www.cross.bg/vreme-telefoni-mobilni-1580789.html", "text": "/КРОСС/  Албания забрани използването на мобилни телефони по време на час, информира Македонската информационна агенция, която се позовава на Албанската телеграфна агенция.Учениците и учителите няма да могат да използват телефоните си по време на учебните занятия от началото на новата учебна година, която започва на 17 септември.Албанският министър на образованието, спорта и младежта Линдита Никола се е подписала под решение, което стриктно забранява използването на мобилни телефони по време на учебния процес.", "date": "2018.08.04", "title": "Албания забрани използването на мобилни телефони по време на час"}
{"url": "http://www.cross.bg/more-chykotka-alyaska-1580794.html", "text": "/КРОСС/  Американски гражданин беше открит от руските граничари край бреговете на отдалечения регион Чукотка, след като доплувал до там с малка лодка от Аляска.Местите медии в Чукотка, която е отделена от Аляска от Берингово море, съобщиха, че граничари са спрели неидентифициран американец в крайбрежното село Лаврентия.Говорителят на руското външно министерство Мария Захарова съобщи, че мъжът е 46-годишен американец от Анкоридж, Аляска. „Неговото име е Джон Мартин Уилям III, той е откаран до село Лаврентия\", уточни тя.Първоначално американецът плувал със своята едноместна лодка по река Юкон. „Преди около две седмици той решил да излезе в открито море и, поради лошите метеорологични условия и липсата на навигационна система, прекарал няколко дни в открито море и така стигнал до руска земя\", обясни Захарова. ", "date": "2018.08.04", "title": "Американец се загубил в Берингово море, доплувал до Чукотка "}
{"url": "http://www.cross.bg/kepler-informatziya-teleskoput-1580790.html", "text": "/КРОСС/  Космическият телескоп Kepler, водещ в изследванията на екзопланетите, излезе от спящия режим, в който беше в продължение на четири седмици и възобнови прехвърлянето на информация в контролния център. Както съобщава портала  Space.com, цитиран от агенция ТАСС,  в режим \"спящ\" телескопът е поставен в началото на юли, за да се спести гориво за двигателите му.  Възстановяването на режима на информация преминава през системата за космически комуникации на далечни разстояния на НАСА - това са антени, инсталирани в САЩ, Испания и Австралия.Kepler, чието създаване струва 600 млн. долара, бе прехвърлен в хелиоцентрична орбита през март 2009 г. Той се завърта около Слънцето за период от 372,5 дни. Задачата на телескопа е да наблюдава около 150 хиляди звезди, за да запечата момента, в който звездата \"мига\". Това означава, че между него и телескопа преминава небесно тяло, вероятно планета. Според НАСА Kepler вече е успял да намери около 2,6 хил. Екзопланети.Основната мисия на устройството е проектирана за 3.5 години. През 2013 г. телескопът излезе извън строя, а оборудването, отговорно за ориентацията в космоса, и работата му временно спря. През 2014 г. контролиращият център успя да стабилизира позицията на телескопа, а Kepler продължи да работи в рамките на програмата, която получава означението \"К2\" и предвижда серия от наблюдения за 80 дни. Оттогава телескопът е извършил 18 такива серии. По време на последния той забелязал част от небето в района на съзвездието \"Рак\" - област, която вече е изучавал през 2015 г. Следващата серия ще започне на 6 август, но само ако след текущата корекция в  двигателите е останало достатъчно гориво. ", "date": "2018.08.04", "title": "Космическият телескоп Kepler възобнови предаването на информация на Земята"}
{"url": "http://www.cross.bg/selo-staro-zhelezare-1580782.html", "text": "/КРОСС/  Малкото село Старо Железаре тази вечер ще се превърне в художествена галерия на открито, тъй като се открива 4-тото издание на „Стрийт арт фестивал 2018\", а темата е Музеят на модерното изкуство (МоМА) в Ню Йорк.За четвърта поредна година студенти от Университета по изкуствата в Познан посещават селцето, за да го преобразят. Техните оръжия са четките, боите и спрейовете. Лозунгът им е \"Всички артисти на село\". Идеята е на артистичното семейство Катаржина и Венцислав Пирянкови, които рисуват по дуварите в Старо Железаре.Салвадор Дали, Пикасо, Шагал, Фрида Кало, Модиляни, Полък, Бейкън и Моне  вече радват бабите и дядовците, както и техните гости. Баба Велика  стана световноизвестна, след като CNN, BBC и New York Times я показаха  как си хортува на седянка с английската кралица. По стените и оградите на селските къщи вече греят репродукции на едни от  най-големите произведения на изкуството от колекцията на музея.    Ако искате да си направите селфи с \"Госпожиците от Авиньон\", може да го сторите, като отидете в село Старо Железаре.Снимка Фейсбук", "date": "2018.08.04", "title": "Нюйоркският Музей на модерното изкуство се мести в село Старо Железаре "}
{"url": "http://www.cross.bg/verizhna-oryahovo-zadrustvane-1580783.html", "text": "/КРОСС/ Верижна катастрофа между четири автомобила преди село Приселци в посока Старо Оряхово доведе до задръстване на движението в района, съобщиха от Областната дирекция на МВР.Няма пострадали. Екип на пътната полиция вече пътува към местопроизшествието. Автомобилите ще се изтеглят и скоро нормалният трафик ще бъде възстановен. ", "date": "2018.08.04", "title": "Верижна катастрофа в посока Старо Оряхово предизвика задръстване"}
{"url": "http://www.cross.bg/kletki-ycheni-preystanovyava-1580781.html", "text": "/КРОСС/ Учени от университета Монаш в Мелбърн разработиха нов вид противораков препарат, който преустановява растежа на тумори, без да предизвиква сериозен страничен ефект, съобщи Лента. Опасни вещества на работа разболяват 120 000 души годишно в ЕС от рак   Молекули в състава на препарата потискат активността на протеините КАТ6А и КАТ6В, която се усилва в раковите клетки. Резултатите от доклинични изпитания показаха, че изключването на кодиращ протеина КАТ6А ген увеличи продължителността на живота на мишки, засегнати от лимфом. Публикуваха фалшиво изследване за рака в научно списание   В дадения случай се нарушава клетъчният цикъл на раковите клетки и се преустановява деленето им. Това довежда поразените от болестта клетки до състояние на клетъчен сън, а след това до своеобразна клетъчна кома, от която те не излизат. При това препаратът не засяга здравите тъкани, за разлика от други видове химиотерапия. По мнението на учените, новата терапия може да се използва срещу левкемия, чернодробен рак и глиобластом и е ефикасна за предотвратяване на рецидиви на рак.   Резултатите от изследването са качени на сайта MedicalXpress.", "date": "2018.08.04", "title": "Учени създадоха ефикасен противораков препарат "}
{"url": "http://www.cross.bg/detza-moskva-igri-1580784.html", "text": "/КРОСС/ Първи медали за българчетата на тазгодишните Световни игри за победители в Москва. Състезанията обединяват деца от цял свят, преборили се с рака.От първия ден на надпреварата участниците от България завоюваха 5 отличия - две златни, две бронзови и едно сребърно.Спечелиха ги в дисциплините лека атлетика и тенис на маса. Страната ни е представена на игрите от 26 деца. ", "date": "2018.08.04", "title": "Пет медала за българчетата на Световните игри за победители в Москва"}
{"url": "http://www.cross.bg/beshe-blusnato-sustoyanie-1580785.html", "text": "/КРОСС/  Въпреки усилията на лекарския екип, 6-годишното дете, което беше блъснато от кола в Сандански, е починало. Това съобщиха пред агенция \"Фокус\" от пресцентъра на „Пирогов\".Детето бе прието в \"Пирогов\" на 25 юли в тежко състояние и с опасност за живота, след като беше блъснато на тротоар от автомобил, управляван от 73-годишен мъж. Шофьорът беше задържан за 24 часа, но после бе освободен под парична гаранция заради влошено здравословно състояние.", "date": "2018.08.04", "title": "Почина 6-годишното дете, блъснато от кола на тротоар в Сандански"}
{"url": "http://www.cross.bg/blusnati-zaginali-dvama-1580787.html", "text": "/КРОСС/  Двама млади мъже са загинали, след като тази сутрин били блъснати от товарен влак в района на кьолнска жп гара, съобщи германската полиция. Трети е в критично състояние, предаде ДПА.Двамата загинали са на възраст 20 и 21 години. Оцелелият е 21-годишен. По първоначални данни от разследването тримата се намирали на релсите на гара \"Еренфелд\" - недалеч от центъра на Кьолн в западна посока - когато били блъснати от влака. Засега не е ясно какво са правили там.Единият от загиналите е починал на местопроизшествието, а 21-годишният е бил откаран в болница, където по-късно издъхнал от раните си.Полицията разглежда инцидента като нещастен случай.", "date": "2018.08.04", "title": " Двама млади мъже загинаха в Кьолн, блъснати от товарен влак "}
{"url": "http://www.cross.bg/tyrtziya-erdogan-nito-1580786.html", "text": "/КРОСС/  Реджеп Ердоган днес ще поръча активите на министрите на правосъдието и на вътрешните работи на САЩ да бъдат замразени, ако се докаже, че те притежават такива в Турция, предаде кореспондентът на БГНЕС. Решението на турския президент е в отговор на идентичната мярка, наложена спрямо неговите министри по разпореждане на Доналд Тръмп заради отказа на Анкара да освободи американския пастор Андрю Брънсън, обвинен в шпионаж и връзки с терористите от ФЕТО и кюрдската ПКК. „Онези, които подкрепят терористични организации, ще отговарят пред Турция. Действията на САЩ, в частност във връзка с делото срещу пастора Брънсън, не съответстват на духа на стратегическото партньорство с Турция\", заяви Ердоган пред конференцията на жените активистки в оглавяваната от него Партия на справедливостта и развитието. Според него Турция не може бъде възпитавана с подобни методи, а те били присъщи само на евангелистите и ционистите. „Тръмп тук влезе в една много голяма игра. И тази игра само той може да я развали\", каза турският лидер. Ердоган подчерта, че американските санкции спрямо Турция са знак за грубо неуважение и той ще отвърне по същия начин на Вашингтон. „Няма никаква логика при налагането на санкциите, САЩ правят от мухата слон. Онези, които си въобразяват, че Турция ще се види принудена да отстъпи крачка назад, очевидно не познават нито страната ни, нито нацията. Ние никога не сме базирали външната си политика на основата на лъжите и винаги сме гордо изправени. А с подобни стъпки няма да ни превъзпитавате\", каза още държавният и партиен глава. В словото си пред женския форум той се зарече, че ще продължи борбата за демокрация и свободи. „Никога повече в страната ни няма да има кризи на доверието, нито кавги по отношение на свободата на мисълта и изразяването. Всеки е свободен да вярва в това, което иска и да говори, каквото мисли. Освен това няма да има кавги и между онези, които не покриват главите си и забрадените\", посочи Ердоган.", "date": "2018.08.04", "title": "Ердоган замразява активи на американски министри в Турция "}
{"url": "http://www.cross.bg/shofyori-narkotitzi-drogirani-1580777.html", "text": "/КРОСС/ Близо 1800 шофьори са задържани за 6 месеца след употреба на наркотици.Хващат дрогирани зад волана по всяко време на денонощието и на най-различни места. Дори 24 часа преди проверката да си взел доза, пробата ти отново може да бъде положителна, особено при синтетичните наркотици. Поредният дрогиран столичните пътни полицаи залавят в часовете преди обед на входа на София, съобщи БНТ.Употребилият наркотици шофьор е задържан от пътните полицаи и отведен в болница, където му взимат кръв и за втори анализ. Ако откаже, тогава за доказателство се полза резултата от полевия тест. За 2017 година в София установените дрогирани шофьори са били 265, а само за първите 6 месеца на тази година вече са 209.През 2017-та първенец по задържани дрогирани шофьори е Бургас - 406. Най-много през летните месеци. Проверките по крайбрежието и това лято са постоянни, включително и през изминалата нощ.През последните месеци по Южното Черноморие вече са задържани 150 дрогирани шофьори.  ", "date": "2018.08.04", "title": "Близо 1800 шофьори са задържани след употреба на наркотици "}
{"url": "http://www.cross.bg/malko-turnovo-borisov-1580779.html", "text": "/КРОСС/  Две групи мигранти са били спрени снощи да влязат нелегално в България. Това стана ясно при посещението на министър-председателя Бойко Борисов на пункта Малко Търново. Премиерът коментира и информацията за задържането на Димитър Желязков- Очите в Истанбул.Не е ясно обаче кога Димитър Желязков ще бъде екстрадиран обратно в нашата страна. Само около час е отнел на турските служби задържането му, посочи премиерът Бойко Борисов.Премиерът инспектира работата на граничарите при Малко Търново, тъй като летните месеци има голям натиск на нелегално влизащи имигранти. Само вечерта са били задържани две групи при опит да влязат от турска страна в България. След пристигането на Борисов в граничния полицейски участък в Малко Търново, директорът на „Гранична полиция\" главен комисар Светлан Кичиков го запозна с работата на екипите по границата. ", "date": "2018.08.04", "title": "Две групи мигранти са спрени снощи да влязат нелегално в България"}
{"url": "http://www.cross.bg/bulgariya-pirin-kraii-1580780.html", "text": "/КРОСС/  Над 2000 самодейци от Югозападна България се очаква да вземат участие в програмата. Пазителите на фолклора ще се изявят на 4 сцени в местността \"Предел\" край Разлог. В продължение на два дни състави от 14 общини ще пеят и танцуват на поляните в района.„Пирин пее\" е празник, в който по традиция вземат участие хиляди  изпълнители от Югозападна България и е един добър повод за родови срещи в  красивата местност „Предел\", разделяща двете планини Пирин и Рила. Още  от създаването си съборът „Пирин Пее\" става визитна картичка на  Благоевградската област и е един от най-големите форуми в България за  интерпретация на традицията на сцена. В рамките на няколко дни поляните  на местността Предел се превръщат в богата палитра от музика, танци и  багри от богатата ни фолклорна съкровищница. Най–голямата изява на  хората на Пиринския край е съборът ,,Пирин пее\". Дълголетната традиция  продължава и до днес.", "date": "2018.08.04", "title": " ​Започна 15-ото издание на събора на народното творчество \"Пирин пее\" "}
{"url": "http://www.cross.bg/ostanki-ot-zhivotni-otkriha-do-vodosborna-zona-v-pernishko-1580778.html", "text": "/КРОСС/ Българската агенция по безопасност на храните, еко и здравна инспекция извършиха проверка по сигнал за загробени мъртви животни в района на отдадените на концесия кариера в землището на пернишкото село Студена. На 400 метра от водосборната зона на селото са намерени останки от животни и остра миризма.Областният управител Ирена Соколова в понеделник ще получи подробен доклад и ще постанови санкции. За случая ще бъде сигнализирана и Областната дирекция на МВР. ", "date": "2018.08.04", "title": "Останки от животни откриха до водосборна зона в Пернишко"}
{"url": "http://www.cross.bg/proizvodstvo-rabotna-atanas-1580762.html", "text": "/КРОСС/ Българската асоциация на производителите на оранжерийна продукция изпрати протестно писмо, с което иска спешна среща с ръководството на земеделското министерство и промяна в бюджета, определен за подпомагане на сектора. Производителите предупреждават, че ако исканията им не бъдат изпълнени, са готови на протестни действия, съобщава БНР.Схемата за обвързано подпомагане за оранжерийни зеленчуци е обсъждана в работна група, ръководена от заместник-министър Вергиния Кръстева. \"Тя ме уверяваше в тази работна група, че промени в бюджета за оранжерийното производство няма да има\", казва Атанас Кунчев от Асоциацията. Когато виждат какво предложение България е изпратила до Европейската комисия идва неприятната изненада:\"Защото нашият бюджет беше отрязан с милион и 200 хиляди.\" Според производителите някой в Министерството по традиция не си е свършил добре работата:\"Или небрежност, или умишлена манипулация.\" Ако отрязаните милион и 200 хиляди лева не бъдат изплатени под друга форма, това ще доведе до свиване на българското производство:\"80% от плодовете и зеленчуците в България, които консумират българите, са внос. Какво може да стане? Ще станат 85%. Идеално. Парите, които дава Европа, не са в българско производство, а някъде другаде. Писна ни вече от схемаджийство в земеделието\", казва изпълнителният директор на Асоциацията на оранжерийните производители Атанас Кунчев. ", "date": "2018.08.04", "title": "Оранжерийните производители готвят протести"}
{"url": "http://www.cross.bg/mi-putnitzi-moskva-1580773.html", "text": "/КРОСС/  Въздушните записващи устройства на хеликоптера Ми-8, разбил се на територията на Красноярска област, ще бъдат изпратени за декодиране до Междудържавата авиационна комисия в Москва. ТАСС беше информиран за това от правоприлагащите органи.\"Визуално черните кутии са в нормално състояние, но дали те са подходящи за декодиране, ще бъде възможно да се говори само след отварянето им, което ще се направи в IAC в Москва\", каза източникът.В резултат на катастрофата на хеликоптера Ми-8  в северната част на Красноярски район . Започнало е наказателно разследване на причините за аварията, образувана в Междудържавната авиационна комисия.Според съобщението на сайта на ведомството след излитането хеликоптерът Ми-8 АМТ с пътници на борда по неустановени причини се е блъснал във външната конструкция, превозваща товар, на другия вертолет, в резултат на което е паднал, разбил се и изгорял. Двете машини излетели една след друга в района на Ванкорското нефтонаходище. Първи излетял вертолет Ми-8 с външно окачения товар и без пътници на борда, а след него - вторият Ми-8АМТ с пътници - работници от смените на помпена станция.Катастрофата е станала при прости метеорологични условия, без валежи. Загинали са всички на борда - тричленен екипаж и 15 пътници. Компанията \"РН-Ванкор\", чиито служители и подизпълнители се намирали в катастрофиралия хеликоптер, ще окаже помощ на семействата на загиналите, съобщи \"Роснефт\". ", "date": "2018.08.04", "title": "Декодират в Москва черната кутия на разбития хеликоптер"}
{"url": "http://www.cross.bg/pozhari-gorski-pozhar-1580774.html", "text": "/КРОСС/  С повишаване на температурите се покачва и опасността от пожари у нас, съобщава БТВ. В Югозападна България, където миналата година огънят унищожи хиляди декари гори, имат готовност да реагират при сигнал.В Мечкул, Стара Кресна, Ощава и Влахи помнят опустошителния пожар от миналото лято. Два големи пожара унищожиха над 14 000 декара гора.Година по-късно част от терена е почистен и залесен. Надеждите са до 2020 г., с помощта на проект за залесяване на нови гори, млади дръвчета да заменят изгорелите, но ще минат години преди гората да изглежда постарому.Девет камери следят района. Пожарната прави учения за бързо реагиране при горски пожари.„Най-важното нещо за нас, пожарната, е осигуряването на вода в зоната на пожара. Това е най- тежката задача, която може да се реализира при един горски пожар. Преодоляването на денивелацията е от особена важност\", каза Красимир Шотеров от Главна дирекция „Пожарна безопасност и защита на населението\".Доказано е, че повечето горски пожари са следствие от човешка небрежност. ", "date": "2018.08.04", "title": "Повишена опасност от пожари у нас"}
{"url": "http://www.cross.bg/dvizhenieto-trakiya-putna-1580776.html", "text": "/КРОСС/  Отново има ограничение на АМ „Тракия\" заради катастрофа, информират от Агенция „Пътна инфраструктура\". Образувало се е задръстване.Движението при 328 - ми километър се извършва само в аварийната лента и се регулира от „Пътна полиция\".По-рано днес двама души бяха откарани в болница след катастрофата на магистрала \"Тракия\" в участъка Карнобат-Бургас. Движението при 340 км в посока Бургас е възстановено. ", "date": "2018.08.04", "title": "Нова катастрофа отново ограничи движението по АМ \"Тракия\""}
{"url": "http://www.cross.bg/godina-poveche-minalata-1580772.html", "text": "/КРОСС/  От началото на годината сме произвели с 54 процента повече ток от вода в сравнение със същия период на миналата година. Това каза за Хоризонт директорът на Централното диспечерско управление съм Електроенергийния системен оператор Пламен Герджиков.\"Износът на ток също бележи ръст и е с една четвърт повече в сравнение със същия период на миналата година. Ако температурите скочат и заради климатиците потреблението се увеличи, страната ни има достатъчно резервни мощности, за да покрие търсенето\", уточни той.Само за първите 7 месеца електричеството от водните централи е толкова, колкото обикновено произвеждаме за цяла година. \"Нормално производство от вече 3-4 милиарда киловатчаса.Тази година сме грубо на 3 милиарда и 400, което е средното производство за нормална година - ние го достигаме за първите 7 месеца.Водните запаси в страната са много добри. За последните 5 години, енергийният запас в язовирите в момента е най-добър. Спрямо миналата година е с 32% повече\". Износът на ток също бележи ръст и е с една четвърт повече в сравнение със същия период на миналата година. Ако температурите скочат и заради климатиците потреблението се увеличи, страната ни има достатъчно резервни мощности, за да покрие търсенето:\"Има 580 мегавата закупен резерв в термични централи. Отделно в ТЕЦ-2 и ТЕЦ-3 има по един блок в резерв. И много резерв във ВЕЦ.  Достатъчно резерв, за да се гарантира непрекъснатост на вътрешното потребление\", поясни директорът на Централното диспечерско управление Пламен Герджиков. ", "date": "2018.08.04", "title": "С 54 процента повече ток от вода сме произвели от началото на годината"}
{"url": "http://www.cross.bg/voiina-svetovna-vtorata-1580759.html", "text": "/КРОСС/ В Германия бе унищожена с контролиран взрив 250-килограмова бомба от Втората световна война в източния град Потсдам, след като сапьорите прецениха, че тя не може да бъде безопасно обезвредена, предаде ДПА, цитирана от Дарик радио.Бомбата била заровена на дълбочина едва 60 см. Тя била леко деформирана и затова нямало как да бъде обезвредена.Около 3000 души, живеещи в радиус от 800 метра от местоположението на бомбата, били евакуирани от домовете си. В зоната за евакуация попаднали и сгради на регионалните власти и централата на федералната полиция.Това е 189-ото взривно устройство от Втората световна война, което е открито и обезопасено в Потсдам от обединението на Германия.", "date": "2018.08.04", "title": "В Германия взривиха 250-килограмова бомба от Втората световна война"}
{"url": "http://www.cross.bg/dimitrov-toronto-krug-1580760.html", "text": "/КРОСС/ Григор Димитров ще има трудна задача за добро представяне на турнира в Торонто, който започва следващата седмица. Българинът попадна в труден поток, като неговият евентуален първи съперник има положителен баланс в общите им мачове.Димитров е поставен под номер 5 в схемата, което означава, че ще започне участието си в надпреварата директно от втори кръг. Там ще го чака победителят от мача Пабло Вердаско - Петер Гойовчик.Вердаско и Григор са се срещали 5 пъти, а испанецът има 3 победи.При успех Димитров ще играе с Давид Гофен или Милош Раонич в трети кръг.Следва евентуално финалистът от \"Уимбълдън\" Кевин Андерсън, който обаче ще трябва да се справи с Новак Джокович и Доминик Тийм преди това.Димитров достигна до трети кръг в Торонто през 2017 г., а най-доброто му представяне е полуфинал от 2014 г. ", "date": "2018.08.04", "title": "Кошмарен жребий за Григор в Торонто"}
{"url": "http://www.cross.bg/zhelyazkov-prestupna-beshe-1580763.html", "text": " /КРОСС/ Димитър Желязков - Очите е бил задържан снощи в Истанбул при съвместна операция на българските и турските власти, предаде БТВ.Димитър Желязков беше официално обявен за издирване от Интерпол. В сайта на организацията е посочено, че Желязков се издирва във връзка с участието му в организирана престъпна група, свързана с рекет, изнудване и палежи с цел печалба. Прокуратурата и антимафиотите знаели, че Желязков е напуснал страната този понеделник, като това е станало законно - той не е бил подсъдим или обвиняем. При мащабна полицейска операция на 2 август в Бургас бяха арестувани 19 души, считани за приближени на Митьо Очите. Според прокуратурата става дума за организирана престъпна група за рекет и разпространение на наркотици с голямо влияние в цялата страна.Оказва се, че част от задържаните имат общо с погребалния бизнес. От специализираната прокуратура разкриха, че работят по случая вече две години. Групата е действала по Южното Черноморие, ползвала се е с влияние в цялата страна. Разполагали са и с оръжия. В разбитата престъпна група е участвал и общинският съветник втори мандат в Несебър Пейо Янков. Претърсен беше домът му, където е открита сумата от 60 хил. лв. Фамилията на Пейо Янков е позната отдавна. Баща му - Димитър Янков, който също е бил общински съветник, беше разстрелян в Несебър. За фамилията се знае, че държи в ръцете си бизнеса с хотели и ресторанти в Слънчев бряг и района.", "date": "2018.08.04", "title": "Задържаха Митьо Очите при спецакция в Истанбул"}
{"url": "http://www.cross.bg/razlog-avtomobilite-putyat-1580764.html", "text": "/КРОСС/ Движението по пътя за Разлог и Банско ще бъде ограничено през почивните дни. То се отбива по стария път. Причината - фестивалът „Пирин пее\".В събота от 8 до 23 ч. ще бъде затворен пътят Симитли - Разлог в участъка от бензиностанция „Петрол\" на Предел до местността Кулата. Ще се пропускат само автомобилите с участниците. За гостите ще има обособени паркинги.Ще има обходен маршрут, автобусите и автомобилите над 12 тона ще бъдат съпровождани от полицейски патрул.За неделя същото важи от 8 ч. до 17 ч., като във времето от 11 ч. до 11:30 ч. пътят ще бъде изцяло блокиран (без обход) заради поднасяне на венци на паметника на Предел (Илинденско-Преображенското въстание). ", "date": "2018.08.04", "title": "Ограничено е движението по пътя за Разлог и Банско заради „Пирин пее\""}
{"url": "http://www.cross.bg/makron-sreshta-london-1580768.html", "text": "/КРОСС/ Еманюел Макрон разговаря с британския премиер Тереза Мей на неофициална среща в лятната резиденция на френския президент във Фор дьо Брегансон, Югоизточна Франция.Всеки от двамата лидери беше придружен от по трима дипломати, включително посланиците.Според Елисейския дворец на тази неофициална среща, която е продължила час и 45 минути, не са били обсъждани преговорите по Брекзит, а бъдещите отношения между Париж и Лондон.Преговорите за Брекзит напредват твърде бавно през последните седмици, а Лондон и Брюксел трябва да постигнат споразумение до срещата на върха на Европейския съюз през октомври за организиране на напускането на Великобритания, което ще стане в нощта на 29 срещу 30 март  догодина, отбелязва Франс Прес. ", "date": "2018.08.04", "title": "Макрон и Мей разговаряха в лятната резиденция на френския президент"}
{"url": "http://www.cross.bg/toskas-zayavi-tzipras-1580765.html", "text": " /КРОСС/ Кабинетът на гръцкия премиер Алексис Ципрас обяви в петък, че министър-председателят е приел оставката на министъра на гражданската защита Никос Тоскас заради смъртоносните пожари в Атика миналата седмица, пише електронното издание на вестник Kathimerini, цитирано от \"Фокус\".Тоскас отново повтори искането си да бъде освободен от поста, след като извънредното положение бе отменено, обясняват от канцеларията на Ципрас. Неговите задължения ще бъдат изпълнявани от министъра на вътрешните работи Панос Скурлетис, се добавя в съобщението.Тоскас, генерал от армията в оставка, бе поставен под сериозно напрежение след катастрофалните пожари, довели до смъртта на най-малко 88 души, пише изданието.\"Природната катастрофа и загубата на толкова много мои съграждани в Мати отне желанието ми да продължа и това е нещо, което отбелязах публично още в първия момент\", заяви Тоскас чрез съобщение, в което благодари на пожарникарите, полицаите, войниците и доброволците, които спасиха множество човешки животи.Ципрас, от своя страна, заяви, че Тоскас е показал \"смелост\" в своята задача. \"Смелостта на един генерал не се измерва само в битка, но и по време на оценката. Топло благодаря на Никос Тоскас за честността и отдадеността, която показа, докато изпълняваше задачите, които му бях поставил\".Опозиционната \"Нова Демокрация\" отговори критично на новините за оставката, като заявим че \"е прекалено малко и прекалено късно, за да задоволи обществените очаквания\". \"Отговорността си има име: Алексис Ципрас. Той и неговото правителство нямат смелост да я поемат, единадесет дни след трагедията\", написаха от основната опозиционна партия.От своя страна лидерът на \"То Потами\" (Реката) Ставрос Теодоракис заяви, че гърците \"платиха скъпо\" за службата на Тоскас. \"Човекът, който не можа да намери никакви грешки за смъртта на най-малко 85 души в мирно време, най-накрая си подаде оставката\", заяви той чрез съобщение в \"Туитър\". ", "date": "2018.08.04", "title": "Гръцки министър подаде оставка заради жертвите от пожарите "}
{"url": "http://www.cross.bg/suobshti-granitza-ministur-1580769.html", "text": "/КРОСС/ Премиерът Бойко Борисов ще направи проверка на състоянието граничната ограда между България и Турция. Очаква се министър - председателят да бъде в малко Търново ококо 12.30, съобщи 24 часа.Миналата година Министерският съвет включи съоръжението в списъка на стратегическите обекти, които са от значение за националната сигурност. Със заповед на министъра на вътрешните работи по протежение на оградата е обособена стратегическа зона за сигурност до 300 метра от съоръжението.Снимките на оградата по българо-турската граница са забранени.Преди месец вътрешният министър Румен Радев съобщи, че 80% от 160-те милиона евро, които Европейската комисия отпусна на България за укрепване на българо-турската граница, вече са усвоени. ", "date": "2018.08.04", "title": "Премиерът отива на проверка на границата с Турция "}
{"url": "http://www.cross.bg/vida-tzveklo-hranite-1580770.html", "text": "/КРОСС/ Европейската комисия даде разрешение 4 вида ГМО царевица и един сорт захарно цвекло да се използват за храна на хора и животни. Според Брюксел те са напълно безопасни за здравето и могат да се влагат в хранителни продукти, както и да се използват като фураж.Комисията се позовава на мнението на агенцията си за безопасност на храните, която е вдигнала зеления флаг за MON 87427 x MON 89034 x NK603, 1507 x 59122 x MON 810 x NK603, които са нови сортове и за подновяването на разрешителните на три вида, които вече са на европейския пазар: DAS-59122-7, GA21 и захарното цвекло H7-1.Всички те са модифицирани, за да се усили устойчивостта им към различни вредители, става ясно от разрешителите. Лицензите са с валидност от 10 години и предвиждат влагането им в храни и хранителни съставки, но не покриват култивацията им в Европа.Агенцията за безопасност на храните смята, че петте нови вида ГМО не представляват риск нито за здравето на хората и на животните, нито за околната среда.Еврокомисията е издала общо 28 разрешителни за ГМО царевица и 1 вид цвекло.До решението се стигна, след като страните членки не можаха да съберат нужното мнозинство в Постоянния комитет за безопасност на храните, който отговаря за пускането на храни на европейския пазар. ", "date": "2018.08.04", "title": "Еврокомисията разреши 5 вида ГМО "}
{"url": "http://www.cross.bg/vruh-shvetziya-kebnekaiise-1580758.html", "text": "/КРОСС/ Вследствие на горещините в Арктика ледник, който покрива южния връх на планинския масив Кебнекайсе, е загубил статута си на най-висока точка в Швеция, сочат резултатите от изследване, цитирани от Франс прес.\"Досега не бях виждала в южната част на масива да се топи толкова много сняг, колкото това лято\", заяви експертката по география Гунхилд Росквист от Стокхолмския университет. Тя ръководи изследователски център близо до масива Кебнекайсе. Росквист години наред измервала височината на върха в рамките на изследователски проект, посветен на климатичното затопляне. Според нея южният връх е загубил 4-метрова снежна покривка миналия месец. Това се равнява на ежедневна загуба на 14-сантиметрова снежна покривка през юли, когато в Швеция бяха регистрирани рекордно високи температури, предизвикали десетки горски пожари. Новите измервания показват, че южният връх се издига на височина 2097 метра, докато северният връх е висок 2096,8 метра, т.е. разликата между двата върха е само 20 сантиметра. Вчера северният връх вероятно е станал по-висок от южния връх.", "date": "2018.08.04", "title": "Ледник в Швеция се топи вследствие на горещините в Арктика "}
{"url": "http://www.cross.bg/chili-torbichki-naiilonovi-1580761.html", "text": "/КРОСС/ Чили стана първата държава в Южна Америка, която забрани със закон найлонови торбички за търговска употреба, съобщава Би Би Си. Новото законодателство, одобрено от Конгреса и подписано от президента Себастиан Пинера, предвижда две години гратисен период на по-малките търговски обекти да се адаптират към новите изисквания.За супермаркетите и големите търговски вериги периодът е шест месеца.Междувременно на всеки от клиентите им ще бъдат позволени по максимум две найлонови торбички, в които да носят покупките си. Магазините, които нарушават забраната, ще бъдат глобявани с 370 долара.Според властите целта на новите мерки е да се помогне на Чили да се изчисти от вредните за околната среда пластмасови отпадъци. ", "date": "2018.08.04", "title": "Чили забрани употребата на найлонови торбички"}
{"url": "http://www.cross.bg/sinod-svetiyat-protiv-1580747.html", "text": "/КРОСС/ Светият синод на Българската православна църква приветства решението на Конституционния съд, с което Истанбулската конвенция беше обявена за противоречаща на основния закон в държавата.В изявление на Синода решението се определя като „справедливо\" и се отбелязва, че до него се е стигнало „благодарение на усилията, съвестта и мъдростта на много хора, водени от нравствените устои на обществото, стремежа за съхраняване на държавността и защита на бъдещето на България - нашите деца\".Митрополитите се обявиха против документа още преди месеци. Тогава Светият синод призова в храмовете да се чете молитва против приемането на конвенцията от Народното събрание. ", "date": "2018.08.04", "title": "Светият синод: Решението на КС против Истанбулската конвенция е справедливо"}
{"url": "http://www.cross.bg/more-migranti-evropa-1580749.html", "text": "/КРОСС/ Над 1500 мигранти за загинали през първите седем месеца на годината в Средиземно море, като трафикантите вече прибягват до още по-непригодни за море плавателни съдове. Това обяви Службата на Върховния комисар на ООН за бежанците, цитирана от Асошиейтед прес.Само през юни и юли над 850 души са намерили смъртта си на път за Европа по море. През тези два месеца един от 31 мигранти е намирал смъртта си в морето, докато през цялата минала година съотношението е било 1:49.Броят на загиналите мигранти в Средиземно море се е повишил, въпреки че броят на пристигналите по море в Европа през тази година е около 60 хиляди досега - около два пъти по-малко, отколкото през същия период на 2017 г.По думите на Венсан Коштел, специален пратеник на Върховния комисар, агенцията на ООН за бежанците призовава държавите и властите, през които минават транзитните пътища на мигрантите, \"да вземат всички необходими мерки\" за разбиването на трафикантските мрежи.Снимка:  \t\t\t\t\t\t\t\t\t\t\t\t\tReuters", "date": "2018.08.04", "title": "Над 1500 мигранти са загинали в Средиземно море на път за Европа"}
{"url": "http://www.cross.bg/melodii-gaiida-gaiidarski-1580752.html", "text": "/КРОСС/  Днес стартира шестнадесетото издание на гайдарското надсвирване в Гела. Хиляди гости и изпълнители на каба гайда от цялата страна се очакват на традиционния събор на Илинденските поляни над родопското село през почивните дни.Гайдарите ще се надсвирват в три възрастови групи - до 14 г., от 15 до 18 г., и над 19 г. Ще се допускат изпълнители и на джура гайда, но те ще получат само грамота за участие. Гайдарите ще бъдат оценявани от професионално жури по десетобалната система, като се отчита стил, чисто интониране, постановка, костюм, сценичност, орнаментика и технически умения.Регламентът при възрастовата група до 14 г. предвижда изпълнения на две гайдарски мелодии до шест минути. Изпълнителите на каба гайда от 15 до 18 г. ще се представят с две гайдарски мелодии - бърза и бавна, до осем минути. Надсвирването в третата възрастова група е с гайдарски мелодии до 10 минути, включвайки бавни и бързи мелодии в сюита, а в бързите трябва да прозвучат неравноделни ритми.Записването на участниците в надсвирването стартира от ранните часове на днешния ден.", "date": "2018.08.04", "title": "Започва традиционното гайдарско надсвирване в Гела "}
{"url": "http://www.cross.bg/otpysk-osinoviteli-detza-1580753.html", "text": "/КРОСС/  Държавата да въведе целеви отпуск при осиновяване на дете, независимо от неговата възраст - затова настояват от Българската асоциация \"Осиновени и осиновители\" в ефира на Дарик радио. Искането им е провокирано от решението на Комисията за защита от дискриминация, че правото на едногодишен отпуск по майчинство за осиновителите на деца до 5 години е непряка дискриминация и така се допуска по-неблагоприятно третиране на осиновителите на по-големи деца.От асоциацията искат всички осиновители да имат право на отпуск за определен период, в който детето да се адаптира, и той да бъде компенсиран, в замяна на осигуровките, които те са внасяли. Решението на комисията не задължава държавата да предприеме мерки за изравняване на условията при осиновителите, а е препоръчително.От социалното министерство го обжалват пред Административния съд в София, с мотив, че е неправилно и необосновано. Миналата година след жалба на осиновители Комисията за защита от дискриминация задължи правителството да изравни условията за отпуск по майчинство за осиновителите на деца до 2 години и от 2 до 5 години, и беше въведено правото на едногодишен платен отпуск за всички осиновители на деца до 5 години.Осиновителите стават родители от деня, в който се съберат с детето, а не от деня на неговото раждане, затова няма логика отпускът им да е съобразен с възрастта на детето, коментира и Желязка Иванова, председател на Българската асоциация \"Осиновени и осиновители\".\"Ние искаме време, което да бъде обезпечено, за адаптация. Всяко едно дете, което се осиновява, има нужда от адаптация, независимо на каква възраст е. Дори бих казала, че по-големите деца имат нужда от по-дълъг период от адаптация\", твърди Иванова. ", "date": "2018.08.04", "title": "Осиновители настояват за отпуск по майчинско без дискриминация"}
{"url": "http://www.cross.bg/koreya-severna-kndr-1580754.html", "text": "/КРОСС/ Северна Корея не е прекратила ядрената и ракетната си програма в нарушение на санкциите на ООН. Това се казва в поверителен доклад на ООН, цитиран от Ройтерс. Докладът от независими експерти, които следят прилагането на санкциите на ООН, е връчен на комисията за санкции срещу КНДР към Съвета за сигурност снощи.Северна Корея \"не е спряла ядрената и ракетната си програма и продължава да нарушава резолюциите на Съвета за сигурност чрез значително увеличаване на незаконните прехвърляния на петролни продукти от кораб на кораб, както и подобни прехвърляния на въглища през 2018 г.\", пишат експерти в доклада от 149 страници. В доклада се казва още, че КНДР поддържа военно сътрудничество със Сирия и се опитва да продаде оръжия на шиитските бунтовници хуси в Йемен.Пхенян е нарушил и забрана в текстилния сектор като е изнесъл стоки за повече от 100 милиона долара между октомври 2017 и март 2018 г. в Китай, Гана, Индия, Мексико, Шри Ланка, Тайланд, Турция и Уругвай.Докладът идва в момент, когато Русия и Китай предлагат Съветът за сигурност да обсъди смекчаване на санкциите срещу Северна Корея, след като президентът на САЩ Доналд Тръмп и лидерът на КНДР Ким Чен-ун се срещнаха за пръв път през юни и Ким обеща да работи за денуклеаризация на страната си, отбелязва Ройтерс.", "date": "2018.08.04", "title": "ООН: Северна Корея не е прекратила ядрената си програма "}
{"url": "http://www.cross.bg/byrgas-trakiya-dvama-1580756.html", "text": "/КРОСС/ Двама души са пострадали при катастрофа между два автомобила по АМ \"Тракия\" в участъка между Карнобат - Бургас. Ранените са откарани в бургаска болница. Движението по АМ \"Тракия\" се осъществява в едната лента и се регулира от екип на Пътна полиция. В останала част от областта движението се извършва с нормална интензивност. По-натоварен е трафикът на север от Бургас - по пътя Бургас - Поморие - Слънчев бряг, както и на юг от града в посока Созопол.", "date": "2018.08.04", "title": " Двама души са пострадали при катастрофа на АМ \"Тракия\" между Карнобат - Бургас "}
{"url": "http://www.cross.bg/frantziya-zhena-godini-1580755.html", "text": "/КРОСС/ Нов закон във Франция наказва с глоба непристойно поведение спрямо жена на обществено място. Това включва неприлични жестове, думи и коментари, които унижават, притесняват или сплашват. Глобите са от 90 до 750 евро. Те са част от предизборни ангажимети на президента Макрон във връзка с равенството между мъже и жени. Франция постави извън закона сексистки и сексуален тормоз на улицата. Никой от депутатите не гласува против, осем се въздържаха. Скорошна вълна от възмущение във Франция предизвика видеоматериал от охранителна камера в парижко кафене. 22-годишна жена беше грубо ударена по лицето миналата седмица,след като направила забележка на мъж, който я засипал с неприлични звуци и думи.Подобно поведение вече ще бъде наказвано. Автор на новия закон е министърката по половото равноправие Марлен Шиапа.Критиците му смятат, че слага край на френската романтика и флирта. Законът обаче касае и например сексуални отношения между възрастен и лице под 15 и помага на съда да реши дали става дума за изнасилване. Освен това удължава срока за подаване на жалба за изнасилване от страна на непълнолетен.Лицето ще може да поиска разследване 30 години след като навърши 18 , а на както досега 20 години.", "date": "2018.08.04", "title": "Глоби за сексуален тормоз на улицата въвеждат във Франция "}
{"url": "http://www.cross.bg/bulgariya-ikonomicheski-reditza-1580725.html", "text": "/КРОСС/ С „Визия за България“ БСП се опитва да представи една основа, върху която да се изгради един нов тип държава. Това не е партиен докумен, а е основа, върху която се надяваме всички политически обекти, синдикатите и обществото да направим политически дебат за това как се развива България през последните 30 години и как виждаме България през следващите 10–15–30 години, защото усещаме, че държавата не се развива по начина, по който всички желаем, изоставаме от развитите европейски държави във всички аспекти.БСП се опитва да представи една основа един основополагащ документ, по който да направим един истински дебат, с който да се обединим всички, които имаме желание да реализираме този документ. за да можем да стъпим върху нещо. което е обединяващо, а не – разединяващо, както сме свидетели последните години.Няколко са основните теми, по които искаме да се проведе дебат. Това са: демографията, икономическият модел в България, здравеопазването, образованието.Основният момент е ролята на държавата. Някак след 89-та година оставихме всичко на пазара, той да бъде основният двигател. Няма нищо по-добро от пазара за един икономически растеж. Свидетели сме, че, оставяйки само пазарът да бъде само двигател, получихме една де балансирана икономика на регионално ниво.Виждаме как икономически се развиват само няколко града в България, като една голяма част от нашата страна няма никаква икономическа активност, затова искаме да поставим темата „Държавата не само като регулатор в икономическите отношения, но и като инвеститор, като партньор на стопанските единици“.Сигурен съм, че, ако проведем едни истинки дебат и държавата заеме по-голяма роля като инвеститор, като партньор, със сигурност ще постигнем едни по-добри икономически резултати. Всички сме свидетели как една голяма част от капитала залежава в банките. Предлагаме механизъм, по който този капитал да се влее в нашата икономика, защото, стоейки в банките, няма как да поражда икономически растеж. Даваме редица решения, по които да се дебатира, чуваме разнопосочни мнения по това, предлагаме като решение.Основно въпросите се въртят около това – каква да бъде ролята на държавата в икономическите отношения между отделните фирми в страната. Затова нашето предложение е да бъде не само регулатор, а и – партньор и инвеститор на стопанските единици...Икономиката ни е изключително небалансирана през последните години, вижда се развитието на столица, а в редица региони на страната, не само Северозападна, но до голяма степен и в Североизточна и Югоизточна България, Странджа, Родопите, почти няма никаква икономическа активност.Ние предлагаме редица облекчения на инвеститори, които искат да влагат средства в тези региони. Има идея за намаляване на данък печалба и други икономически механизми за подпомагане на тези икономически субекти с различни фондове, от които те ще черпят ресурси.През последните години разбираме регионалната политика като асфалтирането на една пътна отсечка от точка А до точка Б. Тя трябва да бъде разглеждана като комплекс от мерки, за да може да се привлекат редица инвеститори в слаборазвитите ни икономически региони, това са образование, кадри и инфраструктура. Трябва да се осъществят комплексни мерки и тук вече идва ролята на държавата, защото няма инвеститор, който би отишъл да налива средства в слаборазвит регион с липса на кадри. Предлагаме да се развиват и т.нар. „интелигенти градове“. Има редица примери и в Европа, и в света, как държавата налива огромни средства в по-малките градове, защото те нямат шанса да инвестират в дигитализация.Това е интересен момент за дебат как държавата може да подпомогне експериментално няколко малки градове с тяхното дигитално развитие така ,че да бъдат интересни.Това също е важен момент във „Визията“, който предлагаме за дебат, тъй като се чуват разнопосочни мнения дори да бъде намалено ДДС за редица стоки, не е много сигурно дали те ще поевтинеят.Това е също тема, която предлагаме за един голям дебат дали за редица стоки ДДС трябва да бъде намалено, за да се увеличи покупателната способност, а също и да се подпомогнат по-бедните семейства.Да си признаем редица стоки в България са на изключително висока цена и сме свидетели, че в по-развити държави цените на същите тези продукти, които дори са с по-добро качество, са далеч по-ниски. Това е тема, по която искаме да предизвикаме дебат за диференцирано ДДС в България.За голямо съжаление, Перник не се развива така както искат всички перничани. Въпреки, че Перник е много близо до икономическия и финансов център на страната ни – София, ние сме само на 20–30 км, виждаме, че малки градчета и населени места около София се развиват с много по-бързи икономически темпове.За съжаление Перник е изключение, той не се развива икономически, той в застой така, че това е големият му шанс. Необходимо е да се направят редица стъпки в инфраструктурно отношение и в създаване на по-добри условия за бъдещи инвеститори.Перник трябва да привлече повече финансов ресурс и да се развие така, както беше в близкото минало.Помним, че градът беше един от големите икономически и индустриални центрове на България, даваше една немалка част от БВП.Здравната каса стартира с 800–900 млн. лева, а в момента бюджетът й е 4,5 милиарда. Намалели сме като нация с над 1 300 000 и получаваме все по-лошо и по-лошо здравеопазване.Това е така, защото системата е объркана, няма как в такава чувствителна система там пазарните взаимоотношения да са водещи.Самото наименование на лечебните заведения - „търговско дружество“ е доста странно. Няма как едно лечебно заведение да бъде „търговско дружество“, затова предлагаме да не са на търговски принцип, а просто да изпълняват своите функции като лечебни заведения и да лекуват хората.Само промяната в цялата философия на здравеопазването ни може да подобри неговото качество.Ние виждаме, че пазарният принцип струпва до голяма степен лечебните ни заведения в два три града и една голяма част от България вече е оставена без здравеопазване, здравни грижи и услуги.Само промяна в тази философията може промени ситуацията. Това е също една от болезнените теми, като БСП за първи път предлага да се бръкне по-дълбоко в раната на болното ни здравеопазване.Със сигурност, разбира се, ще получим по-голям отпор, защото средствата, които се преразпределят в нашето здравеопазване са огромни по размери.БСП винаги сме обвинявани, че се сещаме за проблемите в България и за големите предизвикателства преди избори. Ето сега сме в средата на един мандат, който не е по-различен от предишните мандати на ГЕРБ. Те управляват вече 10 години. Нито България се разви икономически така, както искаме, нито пък се решават проблемите в демографията, здравеопазването, образованието по начин, по който да изведат България на достойно в развитието си място в Европейския съюз. В средата на един мандат в сравнително спокойно политическо време ние поставяме големите проблеми и се надяваме да предизвикаме повече внимание по тези теми в цялото ни общество.Това не е политически документ на БСП. Това искаме да е основа на документ, около който да се обединят всички българи. Стъпвайки върху него, нито една политическа сила да не си позволява да се отклони от пътя, по който България трябва да върви, за да заеме своето достойно място в Европа.Ако не се промени нищо, със сигурност България след 20–30 години ще изглежда още по-зле.Има риск нашата нация да се стопи до такива параметри, че в следващото по-далечно бъдеще да изчезне. Затова аз искам да видя една България, която да е достоен член на Европейския съюз, една България, която да е икономически много по-добре развита, една България с усмихнати и здрави хора, които получават нормални качествени здравни грижи тук – в родината си, една България с образовани млади хора, които работят тук и не поемат дългия път на миграцията.", "date": "2018.08.04", "title": "Станислав Владимиров: С „Визия за България“ искаме да изградим един нов тип държава"}
{"url": "http://www.cross.bg/myzeya-begemot-beshe-1580751.html", "text": "/КРОСС/  Тайнственото похищение на култовия котарак Бегемот, талисман на музея \"Михаил Булгаков\" в Москва, предизвика силни емоции сред руснаците, съобщава АФП.Повечето медии дадоха приоритет на новината за откраднатия котарак, като призоваха той да бъде открит и върнат в музея. Черният котак Бегемот живееше там от 2005 г. Той беше кръстен на името на гигантския котарак от романа на Булгаков \"Майстора и Маргарита\".Служителите на музея биха тревога, след като свидетели заявиха, че непознат човек напъхал котарака в сак и го отнесъл към най-близката метростанция.Новината веднага беше разпространена от телевизионните канали, като предизвика тревога из цяла Москва. 15-годишният Бегемот имаше статут на официален служител на музея и се радваше на огромна популярност сред посетителите. Те често си правеха снимки с него. Полицията беше задействана и след няколко часа блюстителите на реда откриха котарака край театър, недалеч от музея. Служителите благодариха за бързата реакция на органите на реда на страницата на музея във Facebook. Сега управата на музея възнамерява да оборудва четириногия талисман с каишка, снабдена с джипиес.", "date": "2018.08.04", "title": "Откраднаха котарака Бегемот  от музея \" Булгаков\" в Москва"}
{"url": "http://www.cross.bg/hidzhab-globa-kroni-1580757.html", "text": "/КРОСС/ 28-годишна жена, носеща хиджаб, стана първия човек в Дания, глобен за нарушаване на новия спорен закон, забраняващ носенето на закриващия лицето ислямски воал на обществени места, съобщиха медиите, цитирани от Дарик.Полицията била извикана в търговски център в град Хорсхолм, в североизточния район на Норшелан, където жената се забъркала в скандал с друга жена, която опитала да разкъса хиджаба й, информира АФП. Полицията фотографирала жената, носеща хиджаб и иззела записите от охранителните камери в търговския център.Жената била информирана, че ще получи глоба в размер на 1000 крони (134 евро) и й било казано или да отстрани хиджаба си или да напусне търговския център. Тя избрала второто.От 1 август, носенето на публично място на бурка, която покрива цялото лице, или на хиджаб, през който се виждат само очите, подлежи на глоба в размер на 1000 крони, припомня БГНЕС. Повторните нарушения се наказват с глоба до 10 000 крони. Забраната е насочена и към други аксесоари, които скриват лицето, като маски, фалшиви бради и др.Защитниците по правата на човека заклеймяват забраната като нарушение на правата на жените, докато привържениците пък твърдят, че тя дава възможност за по-добро интегриране на мюсюлманските жени в датското общество.Проблемът с ислямските воали, забулващи лицата на жените, е гореща тема в цяла Европа. ", "date": "2018.08.04", "title": "В Дания глобиха жена, носила хиджаб на обществено място "}
{"url": "http://www.cross.bg/prodykti-stavki-zakonut-1580746.html", "text": "/КРОСС/ Руският президент Владимир Путин подписа закон, който увеличава данъка върху добавената стойност (ДДС) от 18% до 20%, както и на новите ставки на вноските за социално осигуряване. Документът, приет от Държавната Дума на 24 юли и одобрен от Съвета на федерацията на 28 юли, бе публикуван на официалния портал за правна информация и цитиран от ТАСС. Увеличението влиза в сила от 1 януари 2019 година.Законът обаче запазва досегашните ставки на ДДС за някои продукти. Остава 10-процентното ДДС за социалните стоки: хранителни продукти,  детски продукти, периодични издания и книги, свързани с образованието, науката и културата, както и лекарства и медицински изделия. Нулевите ставки по ДДС ще продължат да действат за вътрешните междурегионални въздушни услуги.Законът предвижда също така намаляване от 1 януари 2019 на общият процент на осигурителните вноски за държавните и извънбюджетните фондове от 34% до 30%, а коефициентът на застрахователни премии за основните категории платци в пенсионния фонд, в размер на 22%. ", "date": "2018.08.04", "title": "Данък добавена стойност в Русия скача с 2 процента, намаляват осигурителната тежест"}
{"url": "http://www.cross.bg/zabolyavaniya-vestnik-posochva-1580748.html", "text": "/КРОСС/ \"ТЕЛК-ът става почти невъзможен\", информира в заглавие на първата си страница и посочва, че при няколко заболявания процентът инвалидност ще се сумира само ако водещото е тежко - над 80%.Всекидневникът обяснява, че решения за ТЕЛК вече ще се издават по нова скала, като всяка диагноза ще дава точно определен процент. Те ще се сумират, но са заложени условия, които ще орежат парите на 1/5 от българите с увреждания. Това следва от промените в Наредбата за медицинска експертиза, обнародвани вчера в \"Държавен вестник\". Процентите за различните видове заболявания се заковават, за да се ограничи субективизмът на лекарите. При инфаркт на миокарда се запазват 80%. Завишени са процентите при някои злокачествени заболявания, като при карцином на щитовидната жлеза например се дават с 20% отгоре след 5-ата година, посочва 24 часа.\"Комисията за защита на конкуренцията глоби Марешки за дъмпинг при горивата\", съобщава  Антимонополният орган е санкционирал фирма, управлявана от сестрата и майката на лидера на Воля Веселин Марешки, за дъмпинг в цените на горивата. След жалба, подадена от водещи компании в сектора, се е установило, че въпросната фирма, е продавала на по-ниски цени от разходите за производство. Наложената й глоба е в размер на 0,1% от оборота за 2017 година, или малко над 175 хиляди лева, допълва Труд.  ", "date": "2018.08.04", "title": "Преглед на съботния печат"}
{"url": "http://www.cross.bg/mi-helikopterut-zaginali-1580750.html", "text": "/КРОСС/  18 души са загинали след катастрофа с хеликоптер Ми-8 в Красноярск, съобщава ТАСС Хеликоптерът е на компания \"ЮТейр\". На борда му имало тричленен екипаж и 15 пасажери. Всички те са загинали, казва източник на руската информационна агенция. Хеликоптерът Ми-8 е излетял от летището на град Игарка. \"На 2 км южно от мястото, веднага след излитането, той се разбива\", съобщават правоохранителните органи.От министерството на Руската федерация по гражданска отбрана в Красноярския край съобщават, че хеликоптерът е извършил трудно кацане. \"Разглеждат се всички версии за катастрофата, сред които грешка на пилотите и техническа неизправност. Приоритетна версия засега няма\", казва още източникът.", "date": "2018.08.04", "title": "Жестока авиокатастрофа в Красноярск отне 18 живота"}
{"url": "http://www.cross.bg/grad-plovdiv-stariya-1580742.html", "text": "/КРОСС/ Престижното английско издание  посвети цяла страница на град Пловдив и разказва за хилядолетната история на българската Европейска столица на културата.. Авторката на статията Анита Исалска, описва в позитивен дух местата в града, където може да си прекараш добре, ако планираш релаксиращ уикенд. „Пловдив разполага с всичко необходимо за перфектната градска почивка: калдъръмен стар град, впечатляващи древни руини и богат избор от места, с добра кухня за приятно прекарване. Вторият по големина град в България - Пловдив е Европейска столица на културата за 2019 г.\", пише в статията, която може да накара всеки, който я прочете да започне да планува своето пътуване до един от най-старите градове в света, изкушен от букета от възможности, които му се предлагат.Авторката започва с описание на Стария град, на каменистите улички, които се преплитат между очарователните къщи от 19-ти век., така цветно боядисани датиращи от българското Възраждането - процъфтяващ период за архитектурата, литература и занаятите. Текстът следва детайлно описание на дървените стрехи и надвесените горни етажи на старинните къщи, които оформят тесните платна и придават на Стария град мистериозна, вълнуваща атмосфера. След емоционалното описание, следва подробно отбелязване на всички забележителности в Стария град. За всеки един от туристическите обекти е предоставена изключително изчерпателна информация - нещо, което рядко може да се види на страниците на издание с толкова голям тираж и популярност. Текстът описва по подобен начин останали акценти в статията: римската и антична култура, история и архитектура; хълмовете, върху които е построен Пловдив; препоръки за нощувка, вкусна храна, както и райони за пазаруване. Тази плътната картина на атмосферата на Пловдив е илюстрирана с богат снимков материал.", "date": "2018.08.04", "title": "Британският „Индипендънт” обяви Пловдив за топ туристическа дестинация"}
{"url": "http://www.cross.bg/gradysa-slunchevo-temperatyrite-1580743.html", "text": "/КРОСС/ Облачността в някои райони на страната тази сутрин ще се разкъса и намалее до незначителна и слънчево време.След обяд днес ще се развива купеста облачност, но само на отделни места около Централния Балкан и по Южното Черноморие е възможно да превали и прегърми слабо. Максималните температури ще бъдат от 28 до 32 градуса, за района на София около 28.Утре повече облаци ще има на североизток, но вероятността за валеж е малка. Температурите ще останат от 28 до 33 градуса.В неделя ще остане слънчево и топло, в низините - по-горещо, с температури от 30 до 35 градуса.Следващата седмица ще започне със сухо, слънчево и горещо време. Температурите в понеделник ще бъдат от 30 до 35 градуса.Няма да настъпи съществена промяна на времето и през останалата част от идната седмица. Ще бъде слънчево, с повече купести облаци в някои  дни, но вероятност за локални слаби превалявания има само на изолирани места около планините.Температурите най-често ще бъдат от 29 до 34 градуса.През предстоящите два почивни дни отлични условия за туризъм ще има в планините.Температурите на 1200 метра надморска височина ще бъдат от 20 до 22 градуса. Ще бъде слънчево, със слаб вятър от източната четвърт.По морето също ще бъде предимно слънчево или с незначителна облачност и температури от 26 до 29 градуса, а на морската вода от 25 до 27 градуса. ", "date": "2018.08.04", "title": "Отлични условия за туризъм в следващите дни"}
{"url": "http://www.cross.bg/koleva-militza-gladnishka-1580744.html", "text": "/КРОСС/ Камелия Тодорова, Милица Гладнишка и Рут Колева ще излязат на една сцена за първото издание на музикалния формат \"Jazz Ladies\". Концертът ще се проведе на Античния театър в Пловдив на 25 август, събота.Трите изпълнителки ще представят специална селекция, открояваща най-красивите нюанси от световната дамска джаз сцена през последните десетилетия. Освен авторска музика и емблематични песни като \"Прошепнати мечти\" и \"Да е влюбен този свят\", в програмата са включени адаптации на песни от Ella Fitzgerald, Jill Scott, Erykah Badu и други.Камелия Тодорова, Милица Гладнишка и Рут Колева канят всички почитатели на соул, фънк и джаз музиката на първото по рода си събитие, обединяващо три поколения български изпълнителки.Началото на концерта е в 21:00 ч., а билети се продават в Туристическия информационен център на пл. Римски стадион и в мрежата на Eventim.В концерта ще се включват и страхотните музиканти от The Fingertones - Филип Александров, Деян Илиев, Светослав Неделчев - Козмо, Петко Дреников, Арнау Гарофе и Героги Стойков, които ще допринесат за красотата на музиката в този приказен концерт под звездите.", "date": "2018.08.04", "title": "Камелия Тодорова, Милица Гладнишка и Рут Колева в \"Jazz Ladies\""}
{"url": "http://www.cross.bg/dementziya-vuzrast-godini-1580733.html", "text": "/КРОСС/    Международен изследователски екип от Великобритания и Франция установи, че пълните трезвеници са по-заплашени от деменция, отколкото хората, които консумират алкохол в умерени дози.Учени от френския Национален институт за здраве и медицински изследвания и техните колеги от Лондонския университетски колеж са изследвали данните за повече от 9000 британци, които през 1985 година са били на възраст между 35 и 55 години. Обектите са взели участие в проучване, продължило 23 години. 397 от тях са развили деменция, като средната възраст на проявата на болестта е била 76 години Старческото слабоумие прогресира изключително сред лицата, които напълно са се отказали от консумацията на алкохолни напитки.Учените са на мнение, че до 140 грама чист алкохол на седмица защитават мозъка и предпазват от деменция. В същото време обаче дори това минимално количество увеличава риска от тумори и увреждания на черния дроб.Изследователите са установили, че и прекомерната употреба на спиртни напитки също увеличава вероятността от деменция в напреднала възраст. ", "date": "2018.08.04", "title": "Слабоумие заплашва трезвениците, доказаха учените от Англия и Франция"}
{"url": "http://www.cross.bg/danni-google-tazi-1580738.html", "text": "/КРОСС/ Cъвceм cĸopo Gооglе щe зaпoчнe дa пoĸaзвa пpeди peзyлтaтитe oт тъpceнeтo изoбpaжeния c тoчни дaнни, изpaзeни в чиcлa, съобщава сайтът kaldata.com. Taĸa нaпpимep, интepнeт-гигaнтът щe отразява нeĸoмepcиaлнитe гoдишни paзxoди нa дaдeнa opгaнизaция, aĸo пoтpeбитeлят ce интepecyвa oт нея и сърчва в търсачката. Зa дa мoжe тaзи инфopмaция дa ce oбнoвявa, щe ce изпoлзвaт нoв тип cтpyĸтypиpaни дaнни в ceгa cъщecтвyвaщитe бaзи. Aлгopитмитe нa Gооglе щe ги ĸлacифициpaт и щe ги пoĸaзвaт нa пoтpeбитeлитe.Toвa e пpoeĸтът Ѕеаrсh, ĸoйтo e paзшиpeниe нa инициaтивaтa Gооglе Nеwѕ, cтapтиpaнa пo-paнo, c цeл дa пoмoгнe в бopбaтa c фaлшивитe нoвини. Bъпpocнитe „cтpyĸтypиpaни дaнни\" щe тpябвa дa дoбaвят и нoвинapcĸитe opгaнизaции ĸъм cвoитe oнлaйн бaзи дaнни. Gооglе щe нaмиpa тaзи инфopмaция и щe я пoĸaзвa, нo издaниятa щe мoгaт дa ĸoнтpoлиpaт нaчинa нa нeйнoтo пoĸaзвaнe нa пoтpeбитeлитe. Gооglе тecтвa нoвaтa тexнoлoгия cъc caйтoвe ĸaтo РrоРublіса и изпoлзвa интepaĸтивнaтa бaзa дaнни Nоnрrоfіt Ехрlоrеr.Явнo идeятa e, чe cтpyĸтypиpaнитe дaнни нe мoгaт лecнo дa бъдaт фaлшифициpaни. Meтoдът нaиcтинa мoжe дa нaмaли бpoя нa фaлшивитe нoвини, надяват се от Google. ", "date": "2018.08.04", "title": "Google ще използва инфографика за борба с фалшивите новини"}
{"url": "http://www.cross.bg/edinichni-rabotyat-robotite-1580739.html", "text": "/КРОСС/ Екип от учени под ръководството на проф. Дейвид Лейг от Манчестърския университет е разработил молекулярен робот, направен само от 150 единични атома. Макар близо един милиард пъти по-малък от зрънце сол, изкуственият интелект умее да сглобява единични молекули в комплексни клъстери. За тази цел изобретението използва микроскопична захващаща ръка. Уените от екипа са единодушни, че молекулярните роботи имат многообещаващо бъдеще и ще се превърнат в неизменна част от производствения процес, основно в отрасли като машиностроенето, фармацията и създаването на нови материали. Целта е в рамките на идните 10 до 20 години нано роботите да работят на нов вид поточни линии, където да създават непознати до сега изключително прецизни и чисти по състав суровини. За да реализират своята визия за бъдещето, учените от Манчестърския университет работят за смаляването и на други видове машини до молекулярно ниво, по подобие на нано роботите.", "date": "2018.08.04", "title": "Нано робот сглобява молекули в нови вещества"}
{"url": "http://www.cross.bg/zhivee-sekretar-sega-1580740.html", "text": "/КРОСС/ Под тяхно ръководство крачехме към светлото комунистическо бъдеще - не за нас самите, а за нашите деца и внуци, пише руският сайт scisne.net в кратка равносметка къде сега живеят потомците на ръководителите на Съветския съюз. След краха на комунистическия експеримент те не заминаха за Китай, Северна Корея или Куба, а за „нормалните страни \" - Европейския съюз и САЩ, отбелязва изданието.Внучката на Сталин Крис Евънс живее в Портланд, САЩ и има магазин.Синът на бившия първи секретар на ЦК на КПСС Никита Хрушчов - Сергей Хрушчов, през 1991 година заминава за университета „Браун\" в САЩ, за да чете лекции по история на Студената война. Остава за постоянно в САЩ и сега живее в Провидънс, Роуд Айлънд. Работи като професор в Института по международни изследвания към университета „Браун\".Внучката на бившия шеф на КГБ и след това генерален секретар на КПСС Юрий Андропов - Татяна, преподава хореография в Маями. Също в Америка живее и брат ѝ Константин.Правнуците на генералния секретар Леонид Брежнев - Дмитрий и Леонид, са завършили Оксфордския университет. Племенницата на Брежнев - Любов Брежнева, живее в Калифорния.Дъщерята на идеолога на късния комунизъм Михаил Суслов - Майя, от 1990 живее в Австрия със съпруга си и с двамата си синове.Дъщерята на последния генерален секретар Михаил Горбачом - Ирина Вирганская, живее основно в Сан Франциско, където е главният офис на фондация „Горбачов\", чийто вицепрезидент тя е.  ", "date": "2018.08.04", "title": "Къде живеят сега потомците на ръководителите на Съветския съюз "}
{"url": "http://www.cross.bg/martinov-yuriii-slyzhi-1580737.html", "text": "/КРОСС/ Емблематичният актьор от \"Гара за двама\" Юрий Мартинов почина на 85-годишна възраст. Мартинов е играл в над 120 филми и сериали. Сред тях са \"Жесток романс\", \"Неуловимите отмъстители\", \"Това е Мюнхаузен\", \"Съдба\".Той служи 50 години в Държавния театър на филмовите актьори. Директорът на театъра - Сурен Шахумян, разпространи следното съобщение:\"Физическите данни и артистичния темперамент, съчетани със силата на характера, помогнаха Юрий Мартинов да създаде невероятни превъплъшения във филмите си.  Този талантлив човек се отличаваше с изключителната взискателност към себе си и лоялността към любимата му професия. Днес служи като пример за по-младото поколение творци. Изразяваме искрените си съболезнования на близки и роднини, всички приятели и колеги на Юрий Мартинов.\"", "date": "2018.08.04", "title": "Напусна ни звездата на „Жесток романс” и \"Гара за двама\" Юрий Мартинов "}
{"url": "http://www.cross.bg/momtzi-peshterata-momtzite-1580729.html", "text": "/КРОСС/ Всички тези седем момци били деца на невежите граждани в гр. Ефес. Те живеели по време на гонението против християните при император ДецийТова било жестоко гонение. Навсякъде християните били преследвани и арестувани, за да ги принуждават да вземат участие в идолските жертвоприношения. Някои от тях се бояли от мъки и се покорявали. Но твърдите във вярата неустрашимо я изповядвали и не отстъпвали нито пред страдания, нито пред мъчителна смърт. Много християни напускали градовете и се криели по пещерите. Между тях били и седемте ефески момци: Маскимилиан, Ексакустодиан, Ямвлих, Мартиниан, Дионисий, Антонин и Йоан. Тези момци напуснали града и се поселили в една пещера на планината Охлон, където чрез пост и молитва се готвели за предстоящия им подвиг. Като узнал за това, Деций заповядал да затрупат с камъни входа на пещерата. Двамата от придворните (Теодор и Руфим) тайно изповядвали Христовата вяра и турили пред камъните оловни плочки, на които написали имената на живо погребаните в пещерата седем момци. Между това Бог по неизповедимите Свои определения дал на момците смъртен сън и ги запазил за цели две столетия нетленни и неизменни до тяхното пробуждане за Негова слава и за свидетелство, че Неговите думи за възкресение са истинни. Чудното пробуждане на момците, заспали във време на Дециевото гонение, се извършило в царуването на Теодосий Млади. По това време се появили еретици, които отхвърляли възкресението на мъртвите въпреки евангелските думи, че \"мъртвите ще чуят гласа на Сина Божи и като чуят, ще оживеят\". Тази ерес внесла смут в Църквата, но точно тогава се проявило нагледно свидетелство за истинността на възвестеното от Христа възкресение на мъртвите. Стопанинът на нивата на планина Охлон, гдето се намирала затрупаната пещера, в която били починали седемте момци преди 200 години, напислил да направи ограда на овците си. За строеж на оградата слугите му взимали от ония камъни, с които била затрупана пещерата, без да подозират неяното съществуване. Изравяйки камъните, те случайно направили отвор към пещерата. В туй време момците оживели без да знаят, че те са се пробудили не от обикновен, а от смъртен сън. На разсъмване един от момците отишъл в града да купи храна. Старата монета, която дал на търговеца, послужила за повод да се разкрие необикновеното произшествие. Разговорът с момъка, който мислел, че още продължава гонението на Деций, окончателно обърнал на него общото внимание. За случката узнал и местният епископ. Той разпитал момъка и разбрал Божията тайна. А като чул за другите момци, останали в пещерата, пожелал да ги види. Епископът се отправил за там с управителя и множество народ. При входа на пещерата епископът разглеждал внимателно обстановката и намерил сред камъните медно запечатано сандъче. Като го разтворил в присъствието на всички, видял там две оловни плочки, поставени от Теодор и Руфим. Тия плочки разяснили на всички загадъчните думи на възкръсналия момък. Всички били поразени и прославяли Бога, дивен в Своите чудеса. Император Теодосий веднага бил уведомен за това събитие. \"Заповядай да се изпратят честни мъже да видят чудото, което Господ извърши в твоето царуване! - пише на Теодосий Млади епископът и управителят, - понеже в наши дни се прояви образът на бъдещото възкресение от мъртвите.\" Но царят пристигнал сам в Ефес с множество вярващи и се поклонил на св. момци. След продължителна беседа с  него, момците в неговото присъствие заспали вечния си сън до всеобщото възкресение. Теодосий заповядал да направят 7 сребърни ковчега и да поставят в тях телата на момците. В същата нощ обаче те му се явили на сън и го помолили да ги остави да почиват в пещерата, както почивали по-рано. Поразителността на това събитие бързо се разпространила по целия християнски свят. Неговата достоверност се потвърждавала от мнозина заслужаващи доверие писатели и свидетели. Пещерата на момците сълго била показвана близо до Ефес, в склоновете на планината Прион. Съдбата на св. мощи на седемте момци е неизвестна след ХІІ в., в началото на който игумен Даниил ги видял в пещерата.", "date": "2018.08.04", "title": "Св. 7 отроци в Ефес.  Прпмчца Евдокия"}
{"url": "http://www.cross.bg/pyka-mene-mislite-1580730.html", "text": "/КРОСС/   Не ми пука какво мислите за мене. Аз въобще за вас не мисля.Коко Шанел", "date": "2018.08.04", "title": "Не ми пука какво мислите за мене. "}
{"url": "http://www.cross.bg/bulgarski-amerikanski-kinokritik-1580731.html", "text": "/КРОСС/  1901 г. - Луис Армстронг, американски музикант († 1971 г.)• 1904 г. - Витолд Гомбрович, полски романист († 1969 г.)•\t1910 г. - Уилям Шуман, американски композитор († 1992 г.)•\t1911 г. - Михаил Ботвиник, руски шахматист († 1995 г.)•\t1916 г. - Елена Стефанова, българска актриса († 2010 г.)•\t1920 г. - Иван Кръстев, български писател•\t1925 г. - Александър Сталийски, български политик († 2004 г.)•\t1933 г. - Тодор Андрейков, български кинокритик и киноисторик († 1997 г.)•\t1942 г. - Огнян Сапарев, български политик•\t1951 г. - Валди Тотев, български музикант•\t1961 г. - Барак Обама, 44-и президент на САЩ, Нобелов лауреат•\t1961 г. - Веселин Маринов, български певец•\t1968 г. - Илиян Киряков, български футболист•\t1968 г. - Хироши Куротаки, японски пианист•\t1969 г. - Диего Латоре, аржентински футболист•\t1973 г. - Деян Статулов, български кинокритик и сценарист•\t1981 г. - Владимир Атъпов, български волейболист•\t1984 г. - Карлос Веласкес, пуерторикански боксьор•\t1977 г. - Луиш Боа Морте, португалски футболист•\t1988 г. - Том Паркър, британски певица (The Wanted)•\t1989 г. - Уан Хао, китайски шахматист•\t1992 г. - Кол и Дилан Спраус, американски актьори-близнаци ", "date": "2018.08.04", "title": "Родени на 4 август"}
{"url": "http://www.cross.bg/avgyst-razgovorite-temite-1580735.html", "text": "/КРОСС/„Денят започва с Георги Любенов\" през август продължава с най-доброто от сезона - темите и разговорите, които предизвикаха най-голям интерес, а през септември предаването ще се завърне в ефир.\"Тази събота и неделя\" през август продължава с най-доброто от сезона - темите и разговорите, които предизвикаха най-голям интерес, а през септември предаването ще се завърне в ефир.\"Събуди се\" през август продължава с най-доброто от сезона - темите и разговорите, които предизвикаха най-голям интерес, а през септември предаването ще се завърне в ефир.  ", "date": "2018.08.04", "title": "Теми и гости в сутрешните блокове на телевизиите на 04 август "}
{"url": "http://www.cross.bg/voiina-volta-byrkina-1580732.html", "text": "/КРОСС/ 1693 г. - Смята се за датата на създаването на шампанското от бенедиктинския монах Дом Периньон.1704 г. - Войната за испанското наследство: Гибралтар е завладян от английска и холандска флотилия под командването на британския адмирал сър Джордж Рук в съюз с ерцхерцог Карл1782 г. - Волфганг Амадеус Моцарт сключва брак с Констанце Вебер1791 г. - Подписан е Свищовският договор, с който се слага край на Австро-турската война (1787-1791).1836 г. - В Кремъл камбаната Цар Камбана е поставена на каменен пиедестал.1870 г. - В германския град Баден-Баден завършва един от първите международни шахматни турнири.1879 г. - Княжество България освобождава от мито стоките, внасяни от Македония, Одринско и Източна Румелия.1879 г. - Елзас и Лотарингия са провъзгласени за територия на Германия.1903 г. - Пий X е избран за 257. римски папа.1914 г. - Първа световна война: Германия нахлува в Белгия, в отговор на което Великобритания обявява война на Германия. Съединените щати обявяват неутралитет.1916 г. - Първа световна война: Либерия обявява война на Германия.1936 г. - Министър-председателят на Гърция Йоанис Метаксас суспендира парламента и Конституцията и установява Режима от 4 август.1957 г. - Аржентинецът Хуан Мануел Фанджо за пети път става победител в състезанията от Формула 1.1964 г. - Тонкински инцидент: Американските разрушители USS Maddox и USS Turner Joy докладват за сблъсък със северновиетнамски плавателни съдове в Тонкинския залив.1983 г. - В резултат на държавен преврат в Горна Волта (днес Буркина Фасо) президент става Томас Санкара.1984 г. - Африканската република Горна Волта се преименува на Буркина Фасо.1995 г. - Хърватия започва Операция Буря, за да си възвърне анклавa, обявен за Република Сръбска Крайна и намиращ се от 4 години под контрола на сръбското малцинство.1996 г. - В Атланта (САЩ) са закрити 26-те Олимпийски игри.2007 г. - Изстрелян е космическият апарат на НАСА Финикс.", "date": "2018.08.04", "title": "4 август в историята"}
{"url": "http://www.cross.bg/kosovo-severno-prishtina-1580734.html", "text": "/КРОСС/ Части на силите на НАТО в Косово (КейФОР) са прехвърлени в населеното главно със сърби Северно Косово заради опасност от дестабилизиране на ситуацията в района, написа сръбският вестник „Вечерне новости\", предаде ТАСС.КейФОР съобщи на официалната си страница във Фейсбук, че започва планирани учения. Според сръбския вестник обаче военните маневри са само прикритие за прехвърляне на части на мисията на север. Изданието посочва, че в близките 48 часа обстановката в Северно Косово може рязко да се влоши и затова КейФОР прехвърля част от четирихилядния си личен състав в община Вучитрън, а многобройна военна техника е блокирала за известно време пътя Прищина-Косовска Митровица.КейФОР е прехвърлил и друго оборудване с хеликоптери. По непотвърдена информация сърбите от Северно Косово се канят утре да обявят автономия в отговор на това, че Прищина още не е формирала Съюз на сръбските общини.Косовският премиер Рамуш Харадинай предупреди сърбите от Северно Косово, че ако се опитат да обявят автономия, ще получат съответен отговор, предаде „Танюг,\" като се позова на косовските медии. Според Харадинай, властите няма да толерират нарушение на косовските закони.Според съобщенията, в Прищина е било свикано заседание на Съвета за национална сигурност, след като се появиха информации, че сърбите от Северно Косово утре ще обявят автономия в отговор на това, че Прищина още не е формирала Съюз на сръбските общини. Създаването на този съюз бе договорено в рамките на диалога за нормализиране на отношенията между Белград и Прищина. ", "date": "2018.08.04", "title": "Сърбите от Северно Косово се канят да обявят автономия"}
{"url": "http://www.cross.bg/chasa-provede-subor-1580736.html", "text": "/КРОСС/ Банско.От 10.00 часа в храм „Св. Троица\" ще бъде отслужена панихида за загиналите от Илинденско-Преображенското въстание. След това ще бъдат положени венци и цветя в знак на признателност пред паметника „Банско помни героите\". От 11.30 часа в местността Пещерите над Банско ще се проведе фолклорен събор.***Банско.В 19.00 часа на площад „Никола Вапцаров\", председателят на Народното събрание Цвета Караянчева ще открие Международния джаз фестивал.***Велико Търново/с. Никюп.От 19.00 часа в село Никюп ще се проведе VII Фестивал на динята.***Кюстендил.От 8.00 часа от автогара „Кюстендил\" ще започне поход за участие в празника на първата хижа в Рила планина - Скакавица.***Разлог.На 4 и 5 август на поляните в местността „Предел\" ще се проведе XV събор на народното творчество „Пирин пее\". ", "date": "2018.08.04", "title": "Предстоящи  събития в страната  на 04 автуст 2018 година"}
{"url": "http://www.cross.bg/zhyrnalisti-trimata-hodorkovski-1580745.html", "text": "/КРОСС/ Първите резултати от разследването на убийството на тримата руски журналисти в Централноафриканската република (ЦАР) сочат, че нападението е с било с цел грабеж. Това се казва в изявление на говорителката на външното министерство на Русия Мария Захарова, разпространено от ТАСС.Тримата журналисти - Кирил Радченко, Александър Расторгуев и Орхан Джемал, чиито тела бяха намерени на 30 юли - са били убити при опит да окажат съпротива на неизвестните нападатели, са казва в изявлението.В него се уточнява, че на 1 и 2 август служители от органите за сигурност на ЦАР заедно с експерти от ООН са направили оглед на местопрестъплението и са разпитали хора от околните населени места. За днес е предвидено работно съвещание на представители на жандармерията и на руското посолство в столицата Банги.Тримата журналисти са имали туристически визи за ЦАР, където планирали да работят върху документален филм.По-рано тази седмица западни медии цитираха живеещия в изгнание бивш руски олигарх Михаил Ходорковски, според когото убитите са работели в ЦАР по разследване за присъствието там на руски военни наемници. Според Ходорковски тримата сътрудничели по негов проект за публикация, озаглавена \"Руските наемници\".В ЦАР те проучвали действията на частна руска фирма за сигурност, свързана с бизнесмен от обкръжението на руския президент Владимир Путин. Според публикация във \"Фейсбук\" на създадената от Ходорковски организация тримата са излетели на 27 юли за ЦАР, за да заснемат кадри от дейностите на частната военна компания \"Вагнер\" в африканската страна.Тленните останки на тримата убити журналисти бяха качени на самолет на френската авиокомпания \"Ер Франс\", който отпътува днес от Банги за Париж, съобщи временно управляващият посолството на Руската федерация в ЦАР Виктор Токмаков.В неделя през нощта те ще бъдат транспортирани с полет до Москва. ", "date": "2018.08.04", "title": "Москва: Руските журналисти са убити при грабеж "}
{"url": "http://www.cross.bg/gradysa-belgiya-portygaliya-1580766.html", "text": "/КРОСС/ Горещият въздух от Северна Африка доведе до най-големите жеги на Иберийския полуостров. Португалия вече е обхваната от 45-градусова топлина, а за днес се очаква термометрите да показват 47 градуса. Властите са в очакване на горски пожари.В съседна Испания обстановката е същата. В 41 от общо 50 административни района е обявено предупреждение за големи горещини. Очаква се температурите да достигнат 44 градуса. Рекордите и за двете страни са над 47 градуса. В Белгия пенсионери в старчески домове намериха начин да се разхладят. Те получиха надуваем басейн и сладолед. Температурите в Белгия са над 30 градуса.  ", "date": "2018.08.04", "title": "Горещините в Европа продължават: В Португалия очакват 47 градуса "}
{"url": "http://www.cross.bg/koncheto-pirin-visochina-1580775.html", "text": "/КРОСС/  Започна ремонтът на известния заслон \"Кончето\" в Пирин, който ще бъде направен изцяло с доброволен труд. До сега са събрани 21 хиляди лева, необходими са още 4 хиляди, но продължават да идват постъпления. Осигурена е и летателна техника за пренасяне на тежките товари от и към заслона. От днес туристи от Разлог също ще помагат за пренасянето на строителните материали. Местността \"Кончето\" е седловина между два върха в Пирин, на 2700 метра надморска височина. На единствения ѝ по-широк участък, с две огромни пропасти от двете страни, през 1955 г. е изграден заслонът \"Кончето\" и оттогава не е ремонтиран основно. Частични промени е имало преди 9 г., но те не са достатъчни.Намеренията са новият заслон \"Кончето\" да бъде готов най-късно до средата на септември. Все пак организаторите признават, че са си оставили известен резерв от време заради лошите планински условия на височина 2700 метра.\"Кончето\" е разположено на стратегическо място. Ако човек попадне на лошо време, той няма къде другаде да се скрие в рамките на 4 часа път. Досега заслонът е спасил живота на стотици хора. ", "date": "2018.08.04", "title": "С доброволен труд започна ремонтът на заслона \"Кончето\" в Пирин "}
{"url": "http://www.cross.bg/duzhdove-raiioni-gurtziya-1580767.html", "text": "/КРОСС/ Проливни дъждове наводниха райони в Централна Гърция. Няма пострадали хора. Гражданска защита е в готовност да реагира в рискови райони, съобщи БНР.От проливните дъждове силно засегнат е районът на град Ламия. Сили на пожарната и Гражданска защита успяха да прекратят пътя на водната стихия преди да наводни приземните етажи на къщите в няколко села. Заляти са пътища. Полицията забрани движението в рискови отсечки. Пожарникари спасиха семейство от автомобил, потънал във водата. Наводнени са и земеделски земи.В същото време властите съобщават за силен риск от пожари и днес, предимно на островите в Егейско море, както и в някои части на континентална Гърция. Полицейски патрули охраняват горски райони в близост до населени места. Властите предупреждават, че под пълна забрана е паленето на огън поради засилване на вятъра. Противопожарната служба е в режим на готовност. ", "date": "2018.08.04", "title": "Проливни дъждове наводниха Централна Гърция"}
{"url": "http://www.cross.bg/sgradata-tyrgenev-myzeya-1580771.html", "text": "/КРОСС/  Огън пламна в музея на писателя Иван Тургенев в центъра на Москва, съобщи ТАСС. Само бързите действия на екипи на Московското държавно министерство на извънредните ситуации на Руската федерация предотврати тоталното унищожаване на сградата, съобщиха от пресслужбата. Според официалното съобщение оттам:  \"В музея на Тургенев в Остоженка,  къща 37/7, сграда 1 е имало пожар в дървена постройка, като са пострадали 70 кв.м. от фасадата на сградата. Пожарът бързо е ликвидиран, се казва в съобщението, и се добавя, че спасители са извадили от сградата седем работници и няма никакви жертви.Източник от службите за спешни случаи съобщава пред агенция ТАСС, че огнищата са в сутерена на сградата, така че се разследва версията за умишлен палеж.Къщата е строена през 1819 година. През 1839 г майката на писателя я напуска, но Тургенев остава тук по време на посещенията си в Москва. Той описва имението в историята \"Муму\", където прототипът на героинята е негова майка.По-късно сградата е преустроена значително като е запазен само хола. През 2009 г. в къщата е открит музеят \"Тургенев\". По време на пожара сградата е била в процес на ремонт. ", "date": "2018.08.04", "title": "Пожар пламна в музея на Тургенев в центъра на Москва"}
