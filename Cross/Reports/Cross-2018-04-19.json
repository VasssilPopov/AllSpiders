{"url": "http://www.cross.bg/zemyata-beshe-teleskop-1572957.html", "text": "/КРОСС/ К", "date": "2018.04.19", "title": "НАСА изстреля космическия телескоп за търсене на екзопланети"}
{"url": "http://www.cross.bg/vidove-ratzi-novi-1572952.html", "text": "/КРОСС/ ", "date": "2018.04.19", "title": "Нов вид раци откриха учени на остров Ява"}
{"url": "http://www.cross.bg/purvonachalnoto-institytziya-ksns-1572959.html", "text": "/КРОСС/ Във връзка с манипулативните твърдения на председателя на Парламентарната група на ПП ГЕРБ Цветан Цветанов, че първоначалното предложение на президентската институция за становище на КСНС представлява документ, който \"ако го видите, ще се убедите, че само трябваше да излезем пред вас и да кажем, че започват стъпки за излизане от ЕС и НАТО\".Прессекретариатът на държавния глава предоставя пълния текст на първоначалното предложение за позиция на КСНС, направено от страна на президентската институция.                                                                                       ", "date": "2018.04.19", "title": "Опровержение на прессекретариата на държавния глава"}
{"url": "http://www.cross.bg/hranitelni-tehnologii-pazardzhik-1572923.html", "text": "/КРОСС/ ", "date": "2018.04.19", "title": "Вицепрезидентът Илияна Йотова ще участва в честването на 50 години Професионална гимназия по химични и хранителни технологии в град Пазарджик"}
{"url": "http://www.cross.bg/aktiven-vuglen-kroasani-1572951.html", "text": "/КРОСС/ ", "date": "2018.04.19", "title": "Вегански кроасани скандализираха мрежата"}
{"url": "http://www.cross.bg/merkel-politika-stranite-1572956.html", "text": "/КРОС/ ", "date": "2018.04.19", "title": "Меркел: ЕС се нуждае от обща външна политика"}
{"url": "http://www.cross.bg/slaveiikov-velo-ploshtad-1572953.html", "text": "/КРОСС/ Масите с книги, които изпълваха пространството, се местят на нов временен адрес – в градинката пред хотел „Рила“. Там ще бъдат кашоните със стари и нови издания поне до есента, когато се очаква да приключи ремонтът на „Славейков“. След това книгите ще се завърнат и площадът ще върне своя артистичен облик.                                Новите маси ще бъдат ъглови и всеки модул ще може да бъде обслужван от двама търговци. Ще бъдат разположени под навесите.                              От плановете на архитектурно-дизайнерска агенция А.Д.А става ясно, че фонтанът ще остане на площада, а край него ще бъдат наредени метални пейки. В близост ще има чешмичка.На „Славейков“ ще бъдат поставени вело стоянки и вело гардероби, ще има и Wi-Fi. Вместо колчетата срещу паркиране ще бъдат поставени гранитни кубчета.                             Сред интересните нововъведения са подземните контейнери за боклук, които ще бъдат разположени на пресечките на „Графа“ – „Гладстон“, „Солунска“, „Дякон Игнатий“, „Луи Леже“.От „Алабин“ до бул. „Евлоги и Христо Георгиеви“ улицата ще бъде постлана с двуцветна гранитна настилка, която ще разшири визуално пространството чрез ромбоидни мотиви и премахване на бордюрите. Шумът от трамваите ще бъде потушен чрез полагане на „гумени легла“ на релсите. А шосето за автомобили ще бъде „очертано“ с вградени в настилката лампи. ", "date": "2018.04.19", "title": "Книгите напускат площад „Славейков“"}
{"url": "http://www.cross.bg/ninova-korneliya-zasedanie-1572960.html", "text": "/КРОСС/ „Чрез разговори и диалог да търсим мир, а не война\". Това заяви лидерът на БСП Корнелия Нинова след заседание на Консултативния съвет за национална сигурност при президента Румен Радев.С политически и дипломатически средства да се свали напрежението и да сезатворят конфликтите.Тя обясни, че е направен анализ на отбранителните ни способности,като е отчетено, че от миналото заседание досега не са изпълнени всички решения и имаоще много да се прави.„Все още в системата има около 20% непопълнен състав. Тръгват сихората от системата заради ниски заплати, заради лошите социалните условия. Трябва дасе погрижим за хората\", категорична бе тя.„В процеса на модернизация на българската армия да бъдат включени активно българскатаотбранителна индустрия и българският бизнес\", каза Нинова.Според нея това ще осигуриразвитие на икономиката и работни места. Тя подчерта, че БСП е против увеличаванеторязко на разходите за отбрана до 2% от БВП, защото в България има и много други недофинансирани системи като социална, образователна, здравна и редица други\", обясни лидерът на опозицията. По думите й Цветанов лъже, че президентът е предлагал излизане от ЕС и НАТО.\"Като го слушам, имам чувството, че не сме били на един и същи КСНС\", каза още Нинова.", "date": "2018.04.19", "title": "Корнелия Нинова след КСНС: Цветанов лъже. Президентът не е предлагал излизане от ЕС"}
{"url": "http://www.cross.bg/iran-irak-otbranata-1572955.html", "text": "/КРОСС/ \"Разузнавателното сътрудничество между четирите страни, насочено към постигане на общи цели и борба с тероризма, беше успешен опит за постигане на стабилност и сигурност и трябва да бъде в основата на бъдещото сътрудничество\", заявил иранският министър на отбраната генерал Амир Хатами, който е на официално посещение в иракската столица. Той подчертал, че коалицията на четирите страни е изиграла важна роля за победата над групировката \"Ислямска държава\", предаде Ройтерс.Ирак е бил представен от генерал Саад ал Алак, началник на разузнаването в министерството на отбраната.Днес иракските военновъздушни сили нанесоха удари по позиции на \"Ислямска държава\" в Сирия, обяви канцеларията на иракския премиер Хайдер ал Абади.Операцията срещу терористичната групировка е била проведена поради опасността, която представляват джихадистите за Ирак, по заповед на министър-председателя, който е и върховен главнокомандуващ.Иран подкрепя иракското и сирийското правителство в борбата им срещу бунтовниците и джихадистите. Той изпрати в тези две страни военни съветници, както и предполагаеми доброволци от Иран или Афганистан, отбелязва Ройтерс.", "date": "2018.04.19", "title": "Иран, Ирак, Сирия и Русия обсъдиха в Багдад борбата с тероризма"}
{"url": "http://www.cross.bg/chasa-radev-rymen-1572902.html", "text": "/КРОСС/ На 20 април 2018 г., петък, от 09.00 часа президентът Румен Радев ще посети град Монтана. Държавният глава ще разговаря с кмета на града Златко Живков в сградата на Общината и ще гостува на семейството на Иво Богданов, който беше освободен от гръцки затвор с подкрепата на българския президент.В 11.00 часа Румен Радев ще се срещне с кмета на община Кнежа Илийчо Лачовски. В 11.30 часа в читалище „Борба\" президентът ще участва в отбелязването на 110 години от създаването на Професионалната гимназия по земеделия „Стефан Цанов\" в града.По-късно през деня държавният глава ще разговаря от 13.30 часа с Виолин Крушовенски, кмет на община Мизия и с хора, пострадали при наводнението през 2014 година. ", "date": "2018.04.19", "title": "Президентът Румен Радев ще посети Монтана, Кнежа и Мизия"}
{"url": "http://www.cross.bg/imigranti-blok-somaliya-1572950.html", "text": "/КРОСС/ ", "date": "2018.04.19", "title": "Осъдиха американци, планирали да взривят блок с мигранти"}
{"url": "http://www.cross.bg/sili-vuoruzhenite-sigyrnost-1572958.html", "text": "/КРОСС/ ", "date": "2018.04.19", "title": "Изявление на президента Румен Радев след заседанието на КСНС "}
{"url": "http://www.cross.bg/parnoto-tzenite-toka-1572947.html", "text": "/КРОСС/ ", "date": "2018.04.19", "title": "Парното ще поскъпне отново от юли"}
{"url": "http://www.cross.bg/zapadnite-siriya-sigyrnost-1572945.html", "text": "/КРОСС/ Цял следобед продължава заседанието на Консултативния съвет за национална сигурност при президента.На „Дондуков\" 2 дойдоха премиерът Бойко Борисов, военният министър Красимир Каракачанов, вицепремиерът и външен министър Екатерина Захариева, лидерът на БСП Корнелия Нинова, на ДПС Мустафа Карадайъ, началникът на отбраната и други представители на основните партии, служби и ведомства, ангажирани със сигурността на България.В навечерието на съвета Румен Радев обясни, че очаква да види какви мерки са предприети спрямо рисковете за националната сигурност.Сред темите вероятно ще фигурират войната в Сирия, напрежението на Западните Балкани и модернизацията на българската армия. Все още официални изявления по темата няма. ", "date": "2018.04.19", "title": "Сирия, Западните Балкани и армията ни в центъра на КСНС"}
{"url": "http://www.cross.bg/maneva-milka-london-1572946.html", "text": "/КРОСС/ Това окончателно слага точка на сагата и вече официално означава, че българката може да се смята за олимпийска вицешампионка, съобщи за www.wfbulgaria.com президентът на БФВТ Неделчо Колев.Милка Манева се нареди пета по време на Игрите в Лондон, но повторното тестване на пробите установи, че три състезателки преди нея са използвали забранени субстанции и съобразно допинг разпоредбите са дисквалифицирани.По тази причина председателят на БОК Стефка Костадинова е изпратила писмо до БФВТ, с което уведомява президента на федерацията Неделчо Колев за стартираната процедура по връчване на медала.\"Уважаеми г-н Колев,МОК ни информира, че вследствие на взетите решения за дисквалификация на Мая Манеса, Светлана Царукаева и Сибел Симсек, които са се класирали на олимпийските игри в Лондон на първо, второ и четвърто място в състезанията по вдигане на тежести в кат. 63 кг, Милка Манева сега е класирана на второ място.За да се пристъпи към преразпределянето съобразно новото класиране, моля Милка Манева да изпрати в БОК дипломата, спечелена за петото място, която БОК ще изпрати обратно в МОК. След това МОК ще пристъпи към процедура за преразпределяне на медала колкото е възможно по-бързо.Допълнително ще бъдем уведомени за възможностите за провеждане на церемония по връчването на олимпийския медал на Милка Манева\", се казва в писмото.", "date": "2018.04.19", "title": "МОК започна процедурата по връчването на среброто на Милка Манева от Лондон 2012"}
{"url": "http://www.cross.bg/literatyra-ezik-problemi-1572949.html", "text": "/КРОСС/ Проектите за нови учебни програми за учениците в 11-и и 12-и клас по общообразователните предмети \"Български език и литература\", \"Математика\", \"Физическо възпитание\" и за новия предмет \"Гражданско образование\", който ще се изучава от учебната 2020/2021 година, са готови. Това съобщиха от Министерството на образованието и науката.В проектите на програмите по български език и литература /БЕЛ/ за 11-и и за 12-и клас се акцентира върху уменията за прилагане на знанията преди провеждането на задължителен държавен зрелостен изпит по БЕЛ в края на втория гимназиален етап.Предвижда се по български език да се развива прилагането в речевата практика на книжовните езикови норми, както и да се усъвършенстват уменията за търсене, анализиране и синтезиране на информация. Предвидено е развиване на практически умения като: публично изказване по научен проблем, подготовка на реферат, съставяне на конспект и библиография, участие в интервю за работа, създаване на мотивационно писмо.Проектите на програмите по литература предвиждат преподаване на различни по жанр емблематични текстове само от българската литература, включително и от съвременни автори. Изучаването ще бъде концентрирано тематично, а не хронологично на авторите.Учителите ще могат съобразно възможностите на своите ученици допълнително да подбират и други тематично близки текстове, освен посочените. Заложена е и работа по създаването на есе и на интерпретативно съчинение по проблеми, изведени от художествени творби. Отчетено е и желанието на учителите за олекотяване на учебното съдържание по литература и възможност за практическа работа в часовете по български език.Програмите за предмета \"Гражданско образование\" надграждат досега съществуващите форми на гражданското образование чрез интегриране в предметите от областта на обществените науки и чрез интердисциплинарните предмети - като \"Човек и общество\" и \"Свят и личност\". Организацията на обучението се основава на интерактивни методи и техники на преподаване /учене чрез изследване, чрез практика, решаване на казуси, разработване на проекти/.Обучението е насочено към подготовката на младия човек за социална реализация, съобразена със законите на демократичното общество. По-голямо внимание се отделя на формирането на гражданска култура, както и на възможностите за осмисляне на значими социални проблеми на регионално, национално и глобално ниво.За обществено обсъждане са публикувани и три нови проекта за изучаване на предмета \"Религия\" по желание на учениците от първи до 12-и клас. Освен досегашните възможности за изучаване на християнство-православие и ислям, има трета - изучаване на световните религии не в догматичен, а в ценностен план.Предложените нови учебни програми по предмета \"Религия\", който се изучава в разширена подготовка /избираеми часове/ и в допълнителна подготовка /факултативни часове/, осъвременяват сега съществуващите две програми по религия, които са насочени към изучаването на православието и на исляма. Програмите са изготвени от експерти - теолози, от преподаватели във висшите училища и представители на религиозните общности по концепции, приети от експертен съвет.Актуализирането се изразява преди всичко в две посоки. От една страна, обучението по религия се обвързва с ключовите компетентности, като по този начин се разкрива и значимостта на религиозната култура за личностното развитие на учениците. От друга страна, се осмислят съвременни проблеми на човечеството през призмата на религиозния светоглед и ценности, като така религията се отваря в по-голяма степен към предизвикателствата на гражданското общество.За първи път се предлага и трета програма, в която водещо е неконфесионалното религиозно образование. То е основано преди всичко на специфичния за религиите ценностен подход, без да се придържа към догматиката на едно единствено вероизповедание. Религиозните догмати се представят като системни и исторически знания. Програмата предвижда балансирано представяне на нравствените традиции на световните религии. Отразяват се и съвременните проблеми в отношенията между религиите в глобален и регионален план.", "date": "2018.04.19", "title": "МОН: Готови са проектите за нови учебни програми за 11-и и 12-и клас"}
{"url": "http://www.cross.bg/bulgariya-biznes-spodeli-1572943.html", "text": "/КРОСС/ допълни г-жа Такева.                        ", "date": "2018.04.19", "title": "Проведе се икономическият форум  „КОМПАНИЯ НА ГОДИНАТА – Успехът на фокус”"}
{"url": "http://www.cross.bg/razvitie-gradove-nikolova-1572936.html", "text": "/КРОСС/ Над 70 висши експерти от всички страни на ЕС дискутират в София подходът за развитие на регионите след 2020 г.Балансираното териториално развитие е сред най-важните теми, която би следвало да залегне в бъдещата рамка за регионално развитие след 2020 г., тъй като то носи добавена стойност за икономическото, социалното и екологичното благосъстояние на страните. Това заяви заместник-министърът на регионалното развитие и благоустройството Деница Николова, която откри съвместна работна среща на Генералните директори, отговорни за териториалното сближаване и за градските въпроси в ЕС.Срещата се провежда днес в Резиденция „Бояна\" и е част от събитията, включени в календара на Българското председателство на Съвета на ЕС. Домакин на първата по рода си съвместна среща на ниво директори е Министерството на регионалното развитие и благоустройството, като ресорна институция по въпросите за териториалното сближаване и градската политика.Подходът за развитие на регионите след 2020 г. е сред основните теми на дискусията, паралелно с бъдещето на кохезионната политика на ЕС в новия програмен период по отношение на интегрираното териториално и градско развитие. Зам.-министър Николова отбеляза, че в бъдещата регионална политика трябва да се работи повече за укрепване на връзките между териториалното сближаване и градското развитие. „Най-важният въпрос в областта на териториалното сближаване е прилагането на Пътната карта за обновяване на новия териториален дневен ред след 2020, включително чрез създаване на специална работна група за тази цел\", каза още Николова.Според нея политиката на сближаване следва да продължи да подкрепя прилагането на интегрирани подходи и инструменти за териториално и градско развитие, като в същото време правилата и процедурите следва да бъдат значително опростени, за да се стимулира прилагането на тези инструменти. Според нея ключовият елемент за постигане на балансирано развитие на регионите, както и устойчиво градско развитие е успешното прилагане на подходящи териториални и градски стратегии, което е една от възможностите в рамките на политиката на сближаване за периода 2014-2020 г.Зам.-министър Николова постави акцент върху необходимостта от целенасочена подкрепа за балансирано териториално развитие, което да стимулира инвестициите не само в големите градове, но във всички населени места и райони. Обособяването на опорни градове - центрове на икономически растеж, не изключва развитието на всички останали населени места около тези градове, точно обратното - ще допринесе за постигане на балансирано териториално развитие.„Не трябва да се търси конкуренция между отделните градове, а постигане на много по-глобалната цел - да развиваме всички населени места, които са свързани с основните градове\", обясни зам.-министър Деница Николова. Проектите и инвестициите следва да бъдат съобразени с индивидуалните специфики на всеки район и населено място, като се отчетат предизвикателствата пред тях и се фокусират основно върху потенциала на конкретната територия от гледна точка на природни ресурси, географска позиция, икономически връзки, функционална обособеност, ресурсна осигуреност и възможности за развитие.В хода на дискусиите, участниците обсъдиха възможностите за разработване и използване на подходящи териториални индикатори за постигнатото в сферата на градското развитие, които да измерват и проследяват изпълнението на интегрирани действия и инвестиции на конкретна територия. Тази тема беше разгледана и в контекста на подготовката на следващия програмен период след 2020 г. и необходимостта от осигуряване на равен достъп до европейските фондове на всички райони, общини и населени места в страната. ", "date": "2018.04.19", "title": "Зам.-министър Деница Николова: Бъдещата финансова рамка на ЕС би следвало да включва финансиране за малките и големите градове"}
{"url": "http://www.cross.bg/haramilyo-pochinal-chovek-1572933.html", "text": "/КРОСС/ Чилиец, който се вярва, че е най-възрастният човек в света, е починал в болница на 121 г., пише \"Гардиън\".Селино Вилянуева Харамильо е починал в сряда в чилийския град Сан Хосе де Марикина.Харамильо е роден на 25 юли 1896 г., но не е признат от \"Гинес\" за най-възрастния човек на планетата, тъй като официално не е потвърдена датата на раждане.Столетникът е паднал от леглото преди седмица и си счупил три ребра. Едното от счупените ребра се забило в белия дроб. В началото лекарите са били оптимисти, че ще се възстанови, но през последните дни Харамильо получил усложнения и починал.Харамильо, селскостопански работник, който никога не се е женил и не е известно да има роднини, ще бъде погребан в петък сутринта. ", "date": "2018.04.19", "title": "На 121 г. почина най-възрастният човек в света"}
{"url": "http://www.cross.bg/arestyvani-razlichni-rakovski-1572937.html", "text": "/КРОСС/ Шефът на полицейското управление в Раковски Георги Илиев е арестуван при специализирана операция, съобщава Plovdiv.24.Той не е единственият задържан полицай, като по различни информации са арестувани още оперативни служители - по различни данни един, двама или трима.По първоначална информация арестуваните са разследвани за въоръжени грабежи и изнудване. От пресцентъра на пловдивската полиция не потвърдиха, но и не отрекоха информацията.Според TrafficNews.bg Георги Илиев и негов служител са арестувани още снощи. Служителите на реда са заподозрени, че за злоупотребили със служебно положение и са изнудвали местен жител. Престъпленията са били разкрити по време на разследването срещу пловдивските полицаи Петър Атанасов и Стефан Модев, които бяха арестувани за въоръжен грабеж на контрабандист. ", "date": "2018.04.19", "title": "Арестуваха шефа на полицията в Раковски"}
{"url": "http://www.cross.bg/psiholozite-dryzhestvoto-detzata-1572938.html", "text": "/КРОСС/ Държавната агенция за закрила на детето (ДАЗД) ще си сътрудничи с Дружеството на психолозите в България. Това стана ясно на срещата на председателя на ДАЗД д-р Елеонора Лилова с председателя на Дружеството на психолозите д-р Пламен Димитров.Двамата възнамеряват да реализират съвместно национална изследователска програма за развитието и нуждите на децата от 21. век.Основните насоки в нея ще бъдат какво искат децата днес, какво е влиянието на негативните прояви върху тях и какво е възпитанието и личностното развитие. След това ще бъдат направени задълбочени анализи. Изследванията ще бъдат база за създаването на становища, които да послужат за подобряване на политиките за детето в България. ", "date": "2018.04.19", "title": "ДАЗД ще си сътрудничи с Дружеството на психолозите"}
{"url": "http://www.cross.bg/monte-karlo-kolshraiiber-1572939.html", "text": "/КРОСС/ 26-годишният хасковлия стигна за трети път в кариерата си до 1/4-финалите на Мастърса в Монте Карло след 2013 и 2015 година. ", "date": "2018.04.19", "title": "Гришо се измъчи с Колшрайбер, но е на 1/4-финал в Монте Карло"}
{"url": "http://www.cross.bg/katastrofa-verizhna-bolnitza-1572940.html", "text": "/КРОСС/ Инцидентът разсейва шофьорите, които в този момент се движат по магистралата. В резултат се стига до верижна катастрофа с четири коли. Водачите на автомобилите са откарани в болница за преглед. Сигналът за пътния инцидент е получен в 13:30 ч.*Снимката е илюстративна", "date": "2018.04.19", "title": "Паднал велосипедист предизвика верижна катастрофа на магистрала „Тракия”"}
{"url": "http://www.cross.bg/tzigari-masterboksa-banderol-1572941.html", "text": "/КРОСС/ Малко преди 9 ч. в района на пътен възел \"Арсенал\", полицаите спрели бус със сливенска регистрация за проверка. При последвалия оглед било установено, че 42-годишният шофьор на лекотоварната кола превозва 100 мастербокса цигари ( около 1млн къса), без акцизен бандерол.Водачът е задържан за 24 часа. Образувано е полицейско производство.Работата по случая продължава. ", "date": "2018.04.19", "title": "100 мастербокса контрабандни цигари спряха край Казанлък "}
{"url": "http://www.cross.bg/srok-dvizhenieto-poradi-1572942.html", "text": "/КРОСС/     ", "date": "2018.04.19", "title": "Актуална пътна обстановка в страната тази вечер"}
{"url": "http://www.cross.bg/dias-kanel-kyba-beshe-1572944.html", "text": "/КРОСС/ За кандидатурата на Диас-Канел гласуваха 603 от 604 депутати. Според кубинската конституция председателят на Държавния съвет е едновременно глава на държавата и правителството. Той се избира за срок от 5 години. ", "date": "2018.04.19", "title": "Мигел Диас-Канел е новият президент на Куба"}
{"url": "http://www.cross.bg/dyulgerov-prokyratyrata-desislava-1572931.html", "text": "/КРОСС/ Специализираният наказателен съд ще решава утре да остави ли за постоянно в ареста кметицата на \"Младост\" Десислава Иванчева и заместничката й Биляна Петрова. Все още не ясно дали прокуратурата ще иска под стража да остане и посредникът в корупционната схема - бившият районен кмет Петко Дюлгеров.Според наша информация, Дюлгеров, за когото още вчера от прокуратурата обявиха, че след задържането си с част от подкупа, е направил самопризнания, е разказал за схемата и вече в качеството му на обвинеяем. Обясненията му са част от доказателствата, но дори и в рамките на разследването и на евентуален процес, той да се откаже от тях, от прокуратурата уверяват, че имат достатъчно още.Освен белязаните пари, открити у Петко Дюлгеров, чантата на Биляна Петрова и кашонче в колата на Десислава Иванчева плюс специалните разузнавателни средства, документирали разговорите между тях и изнудвания бизнесмен, като доказателства ще се ползват и записите от заведенията, в които са се получавали и предавали  белязаните пари. ", "date": "2018.04.19", "title": "СНС решава утре дали да остави в ареста Десислава Иванчева и заместничката й"}
{"url": "http://www.cross.bg/ychilishta-sofiya-fandukova-1572927.html", "text": "/КРОСС/ Във всички училища в София има интернет от години, а голяма част от него е със свободен достъп. 90 процента от училищата в столицата разполагат с интерактивни дъски, а смарт класни стаи има в 11 в училища в София.В 20 процента от столичните училища се използват електронни дневници, които позволяват по-добър контрол, но и осигуряват по-добра комуникация между родителите и училището, каза кметът на София Йорданка Фандъкова на конференцията в сектора \"Образование\" на Българското председателство на Съвета на Европейския съюз \"Educate to create: от дигитални ползватели към дигитални създатели\".В 36 училища в София се осъществяват обучения в различни профили, с насоченост към ИТ технологиите, компютърната техника, информатиката и компютърната анимация, съобщи Фандъкова. Тя добави, че в 73 училища в столицата още от първи клас се изучават информационни технологии, компютърно моделиране и дигитално изкуство.Столичната община, чрез Общинската агенция по инвестиции, разработи образователната платформа \"Работа и обучение\", в която са представени всички училища и университети в София - със специалности, профили и професионални направления. От тази информация работодателите много бързо могат да намерят кадрите, от които имат нужда, а училищата да се запознаят с възможностите на бизнеса в София, отбеляза столичният кмет.Фандъкова каза, че по данни на Института за пазарна икономика ИТ-секторът заема 5,7 процента от икономиката на София, а заетите в този сектор са над 40 000 и са с едни от най-високите заплати в страната. Една трета от тези специалисти са жени, уточни столичният кмет. ", "date": "2018.04.19", "title": "Фандъкова: Във всички столични училища има интернет от години"}
{"url": "http://www.cross.bg/bili-pretursvane-vsichki-1572928.html", "text": "/КРОСС/ ", "date": "2018.04.19", "title": "Невиждан тараш във врачанския затвор!"}
{"url": "http://www.cross.bg/suobshtavat-levski-politzaiikata-1572925.html", "text": "/КРОСС/ В началото на второто полувреме от сектора на \"сините\" привърженици бе хвърлена самоделна бомба, която падна до полицаите в тунела и рани една от служителките на реда.В Би Би Си съобщават, че полицайката е ранена по време на мача и цитират заместник-директора на СДВР старши комисар Антон Златанов за броя на арестуваните.В \"Ню Йорк Таймс\" акцентът е върху задържаните. Авторите съобщават, че в историята на дербито между ЦСКА и \"Левски\" инцидентите с фенове не са малко.Ройтерс също обръща внимание на случката и съобщават, че полицайката е претърпяла операция.", "date": "2018.04.19", "title": "Световни медии отразиха инцидента с ранената полицайка на вечното дерби"}
{"url": "http://www.cross.bg/nekov-kolebaniya-otnosno-1572935.html", "text": "/КРОСС/ „Гласувах в подкрепа на резолюцията, защото смятам, че нарастващите обществени колебания относно ваксините и намаляването на равнищата на ваксинация в Европа са тревожен феномен. Смятам, че е нужен широк обществен дебат, както на европейско, така и на национално ниво“, това каза днес на пленарно заседание в Страсбург евродепутатът Момчил Неков.Днес ЕП постави за гласуване резолюцията „“Неков изтъкна още, че много важна част от справянето с проблема е в информираността. Комуникацията за необходимостта от превенция трябва да бъде с всички прослойки на обществото, защото проблем има и в двете крайности на социума- както сред хората с високи доходи и социална позиция, имащи достъп до свръх информация, така и сред мацинствата с минимален или никакъв достъп до здравеопазване и информираност. „Нужна е превенция и по отношение на бежанците, чийто здравен статус е неизвестен“, каза още евродепутатът.", "date": "2018.04.19", "title": "Момчил Неков: Ваксинирането е от изключителна важност за колективното здраве"}
{"url": "http://www.cross.bg/telk-kontrol-petrova-1572932.html", "text": "/КРОСС/ Предлага се един контролен орган към НОИ да следи цялата система по ТЕЛК освидетелстването, съобщи заместник социалният министър Султанка Петрова след среща в МС с националнопредставителните организации на хората с увреждания. На срещата са присъствали вецепремиерът Красимир Каракачанов и управителят на НОИ Ивайло Иванов.Този единен контролен орган ще упражнява контрол върху всички издадени ТЕЛК решения, върху детските ТЕЛК решения, тъй като до момента няма контрол върху тях, допълни Петрова. По думите й отделно, при сигнал, комисията ще има възможност съгласно българското законодателство да направи съответните проверки на място. В НОИ имат териториални дирекции и те могат по места да извършват чрез експерти контролни дейности, уточни заместник-министърът.Предложението за промяна ще бъде допълнително обсъдено с организациите на хора с увреждания и след това ще бъде внесено в НС.В момента има девет комисии, които трябва да извършват контрол върху цялата верига по ТЕЛК освидетелстването и това е заложено в Закона за здравето. Тук влизат Министерството на здравеопазването, социалното министерство, НОИ, НЗОК, регионалните здравни инспекции, регионалните картотеки, припомни заместник-министър Петрова. Идеята е да се направи един контролен орган, защото от съществуването на девет комисии досега няма ефективност и липсва контрол, отбеляза Петрова.Националнопредставителните организации на хората с увреждания отдавна предлагат да бъде създадена подобна единна комисия за контрол.Обсъдено е и лекарите, които злоупотребяват и допускат издаването на документи с невярно съдържание, да носят наказателна отговорност. Когато се установи, че лицето няма увреждане, а се възползва от системата години наред, то ще бъде принудено да възстанови сумата, която е получавала през годините.  ", "date": "2018.04.19", "title": "Предлагат един контролен орган да следи системата по ТЕЛК освидетелстването"}
{"url": "http://www.cross.bg/skorost-chasa-april-1572919.html", "text": "/КРОСС/ Само в рамките на 1 ден служителите на МВР установиха над 7 500 водачи, каращи с превишена скорост в рамките на страната, съобщиха от ведомството. Точната бройка на нарушителите е 7 584.Действията на пътните полицаи са във връзка с членството на Република България в европейската мрежа на службите на Пътна полиция - TISPOL. Специалната акция е извършена за периода от 6 часа на 18 април до 6 часа на 19 април 2018 година на територията на всички държави членки на ЕС.В хода на операцията \"24 часа контрол на скоростта\" полицаите са осъществили контрол на общо 617 места в цялата страна. Участвали са 313 пътни полицаи.Установените нарушения от стационарните камери са 1 061.От мобилните камери, с които са оборудвани полицейските автомобили, са засечени други 4 594 водачи, каращи със скорост по-висока от допустимата такава.От преносимите автоматизирани технически средства са хванати 1 929 бързи шофьори.Оказва се, че 109 от нарушителите са карали със скорост от 50 км/ч и повече над разрешената скорост в населено място.\"Пътна полиция\" отбелязва, че е констатирано намаляване на броя на пътните инциденти по време на провеждането на полицейските действия.За денонощието на територията на страната са регистрирана 128 леки пътнотранспортни произшествия и 11 тежки. При катастрофите е загинал велосипедист и са ранени 16 души.Тежката катастрофа със загинал е станала снощи, 18 април, около 21.20 часа на територията на област Сливен. Тогава велосипедист, който се е движел по пътното платно без светлоотразителна жилетка и с тъмни дрехи, е блъснат от преминаващ автомобил. Според първоначалните данни превишената скорост не е причината за настъпване на произшествието.В хода на полицейската операция са установени и други 856 нарушения.  ", "date": "2018.04.19", "title": "Хвана над 7 500 водачи с превишена скорост за ден"}
{"url": "http://www.cross.bg/ybezhishte-molbi-grazhdani-1572921.html", "text": "/КРОСС/ Европейският съюз е дал убежище на повече от половин милион бежанци (538 000) през 2017 г., показват изнесени от Евростат данни, цитирани от \"Ройтерс\".60% от удовлетворените молби са в Германия.Общият брой е с четвърт милион по-малко от 2016 г.Данните разкриват, че сирийските граждани са 1/3 от бежанците, които са получили убежище в ЕС през 2017 г., следвани от афганистанците и иракчаните.На глава от населението в Германия са одобрени най-много молби за предоставяне на убежище през изминалата година. След Германия се нареждат Австрия и Швеция. На противоположната страна са Словакия, Чехия и Полша.България е дала убежище най-много на сирийци (1 530 молби) и иракчани (110). През миналата година страната ни е одобрила общо 1 705 молби.Като проценти в ЕС най-много молби са одобрени на сирийците (94% от всички) и на граждани на Еритрея (92%), а най-малко на граждани на Косово (9%) и Албания (5%). ", "date": "2018.04.19", "title": "ЕС дал убежище на половин милион бежанци през 2017 г."}
{"url": "http://www.cross.bg/mlad-kompleks-tzarigradski-1572922.html", "text": "/КРОСС/ Млад мъж е загинал, след като е скочил от комплекс \"Цариградски\", съобщиха от МВР.Оттам уточниха, че става дума за самоубийство.Все още няма данни за годините на мъжа. Обстоятелствата около инцидента се изясняват. ", "date": "2018.04.19", "title": "Млад мъж скочи от \"Цариградски комплекс\" в София "}
{"url": "http://www.cross.bg/vtoriyat-politziyata-https-1572926.html", "text": "/КРОСС/ Драматичните кадри са заснети от видеорегистратор на случаен автомобил:\n\t\t\t\t\t\n\t\t\t\t\tВ обезвреждането последователно участват трима цивилни – единия събаря мъжа от колелото, вторият го подгонва, а третият го спъва, след което отново се намесва вторият герой и помага за задържането на беглеца.Арестуваният е 20-годишният Муаз Тарафдар. У него е намерен голям ловен нож.Инцидентът е станал на 15 април, на 16 мъжът е бил изправен пред съда, където се е признал за виновен и е бил осъден на шест месеца затвор.„Макар да не съветваме хората да се приближават до въоръжени лица, оценяваме високо помощта на обществото в този случай“, коментираха от полицията.", "date": "2018.04.19", "title": "Случайни минувачи обезвредиха въоръжен беглец в Кардиф (видео)"}
{"url": "http://www.cross.bg/leva-evrofytbol-talanti-1572910.html", "text": "/КРОСС/ Участниците в конкурса за „Спортни таланти\" на „Еврофутбол\" кандидатстват за общо  лева през 2018 г. Най-голям дял от тези средства -  лева, са необходими на състезателите във възрастовата група 16-20 г. Спортистите до 16 г. са поискали общо лева, а тези между 21 и 28 г. -  лева. Общият брой на подалите документи е 118. Те са представители на над 25 вида спорт - плуване, скокове във вода, биатлон, триатлон, модерен петобой, шорттрек, тенис, тенис на маса, шахмат, кану-каяк, планинско колоездене, спортна акробатика, художествена  гимнастика, бадминтон, фехтовка, лека атлетика, спортна стрелба, стрелба с лък, академично гребане, ветроходство, таекуондо, карате, бокс, борба, джудо, сноуборд и др.„\"  споделиха представители от Групата на оценителите, сред които има университетски преподаватели, изявени български спортисти, спортни журналисти и други представители на медиите.Церемонията за обявяването на победителите, сумата, с която всеки от тях ще бъде подкрепен от „Еврофутбол\", и връчването на символични чекове ще се състои на 26 април 2018 година. Всички, избрани за „Спортни таланти\" на „Еврофутбол\", ще получат индивидуални покани за събитието. Те ще бъдат финансирани безвъзмездно за закупуване на екипировка, участие в турнири, подготовка, възстановяване и други.„Еврофутбол\" организира програма „Спортни таланти\" в партньорство с Фондация „Работилница за граждански инициативи\" (ФРГИ) за седма поредна година като част от проекта за корпоративна социална отговорност „Печелиш и помагаш\". Досега българският букмейкър е подкрепил по програмата 130 участници, някои от тях два или три пъти. Предоставените средства са на стойност над 750 000 лева.Медийни партньори по програма „Спортни таланти\" са: сайтовете , , , , , , , , , агенциите  и , радиата  и . За поредна година подкрепа оказва и .           ", "date": "2018.04.19", "title": "Кандидатите за спортни таланти на „Еврофутбол“ искат близо 500 000 лева"}
{"url": "http://www.cross.bg/yaponiya-izrigna-vylkana-1572911.html", "text": "/КРОСС/ Вулканът Йо Яма изригна в Япония и принуди властите да забранят достъпа до върха, но няма данни за жертви или разрушения, предаде Ройтерс. Вулканът изхвърли в небето облаци дим и камъни. Той е висок 1298 метра и се намира на остров Кюшу.Степента на предупреждение за Йо Яма беше повишена от втора на трета по петстепенната скала на Япония.Телевизията излъчи кадри, показващи сивкав дим, издигащ се от няколко места на вулкана. Японската метеорологична служба заяви, че камъни от вулкана могат да бъдат изхвърлени на 2 километра.В Япония тази година имаше няколко изригвания на вулкани, при които загина един човек. ", "date": "2018.04.19", "title": "Вулкан изригна в Япония "}
{"url": "http://www.cross.bg/byshehr-elektrotzentrala-atomna-1572912.html", "text": "/КРОСС/ Земетресение с магнитуд 5,9 по Рихтер беше регистрирано в южната иранска провинция Бушехр, където има атомна електроцентрала, предаде Ройтерс, като се позова на държавната телевизия.Според Геофизичния институт на САЩ трусът е бил с магнитуд 5,5. Той е регистриран тази сутрин на около 100 километра източно от град Бушехр.Близо до града се намира АЕЦ Бушехр - единствената действаща атомна електроцентрала в Иран. Държавната телевизия не съобщи за поражения в централата.Засега няма данни за пострадали хора или материални щети.Земетресението е било усетено в Бахрейн и на други места в Персийския залив.  ", "date": "2018.04.19", "title": "Земетресение край АЕЦ „Бушер“"}
{"url": "http://www.cross.bg/gabriela-srok-izvurshi-1572914.html", "text": "/КРОСС/ Районният съдия Теофана Спасова прецени, че няма опасност 21-годишната Габриела Медарова да се укрие, или да извърши друго престъпление и я освободи от най-тежката мярка за неотклонение „Задържане под стража\" срещу гаранция от 20 бона. Парите трябва да се внесат в 10-дневен срок, след което Габриела ще бъде освободена от ареста.Мярката може да бъде обжалвана в тридневен срок пред Окръжния съд. Определената дата за това е 24 април от 15.30 часа. В съдебната зала стана ясно, че вече е готова автооценъчната експертиза, от която е видно, че размерът на нанесените щети е за над 40 000 лева.Припомняме, Габриела извърши катастрофата след употребата на алкохол и наркотици. Тя е управлявала джипа на приятеля си, а сред увредените автомобили е била и личната кола.  ", "date": "2018.04.19", "title": "Съдът в Пловдив пусна пияната и дрогирана шофьорка, помела 10 коли"}
{"url": "http://www.cross.bg/koreya-severna-dvete-1572913.html", "text": "/КРОСС/ Северна Корея изразява желание за \"пълно ядрено разоръжаване\" на Корейския полуостров. Това заяви президентът на Република Корея Мун Дже-ин, цитиран от \"Ройтерс\".Държавният глава подчерта, че КНДР се е отказала от предварителното си условие за изтегляне на американските войски от Република Корея.По думите му най-важното е сключване на споразумения за нормализиране на отношения между двете Кореи и САЩ.\"Северна Корея изрази желание за пълно ядрено разоръжаване\", съобщи Мун пред журналисти.\"Те не настояват за изпълнение на някакви предварителни условия, които САЩ не могат да приемат, такива като изтеглянето на американските войски от Южна Корея. Всички те призовават за прекратяване на враждебните политики към КНДР и гарантиране на сигурността\", поясни той.В сряда Сеул обяви, че обмисля как да промени примирието между двете държави в мирно споразумение, за да бъде подготвено за срещата на върха на 27 април между Ким Чен-ун и Мун Дже-ин.Мун поясни, че вижда възможност за сключване на мирен договор и дори предоставяне на международна помощ, ако Пхенян ядрено се разоръжи.Но южнокорейският държавник предупреди, че все още има \"много пречки\" и че двете Кореи не могат отделно да постигнат напредък, както и да бъде сключено споразумение, което да преодолее международните санкции.\"Първо, срещата между Южна Корея и Северна Корея трябва да постави добро начало и диалогът между двете Кореи трябва да продължи, след като видим резултатите от срещата между КНДР и САЩ\", изтъкна Мун.Днес агенция KCNA съобщи, че в Северна Корея ще се проведе среща на централния комитет на управляващата партия.  ", "date": "2018.04.19", "title": "Северна Корея изразява желание за \"пълно ядрено разоръжаване\""}
{"url": "http://www.cross.bg/artisti-solar-easter-1572915.html", "text": "/КРОСС/ SOLAR Easter Trinity е един от най-успешните фестивали на YALTA CLUB, който всяка година събира хиляди фенове на електронната музика. Еднодневното събитие се завръща за седмото си поредно издание с line-up, който не е за изпускане. На 5 май, в две парти зали в Inter Expo Center, ще посрещнем Jamie Jones, Loco Dice, Bjarki, Gaiser, Marco Faraone, Markantonio, Roberto Capuano и wAFF. Началото на вечерта ще бъде в ръцете на резидентите на YALTA  CLUB - DIASS и Liubo Ursiny.През годините концепцията, добрата организация и брилянтната селекция от артисти създадоха на SOLAR Easter неповторима идентичност. И тази година организаторите на фестивала са се погрижили за цялостното му високо ниво, а десетте внимателно подбрани артисти ще забавляват феновете на качествения саунд до ранната сутрин на 6 Май.Не е случайно, че именно Jamie Jones оглавява листата с хедлайнери. Създателят на Hot Creations е един от най-желаните артисти, заради емблематичната му музика, която проправи пътя на едно по-меко и мелодично техно в световен мащаб. Loco Dice е следващият важен гост на събитието и абсолютен фаворит на публиката. Българските фенове не са виждали резидента на DC-10 от почти две години, което прави завръщането му още по-специално. Bjarki е исландецът, който заема челно място в редицата на успелите международни артисти от 2014-а, когато Nina Kravitz започва да издава музиката му чрез лейбъла си трип.Виновникът за хитовото парче I Wanna Go Bang идва в България за пръв път, благодарение на SOLAR Easter Trinity. На 5 май ще чуем и  live сет, представен от американеца Gaiser - смелият експериментатор с пет студийни албума, последният от които издаден през 2017 г. и изпълнен с емоционално, качествено техно. Програмата за вечерта продължава с италианеца Marco Faraone от Drumcode, който ни представи сета си в YALTA CLUB през ноември Резидентът на Music On се завръща в София, за да се качи зад пулта на мащабния фестивал.  Заедно с него, още един италианец ще се погрижи за високото ниво на партито, а именно Markantonio. Той е неизменна част от неаполитанското техно и европейската денс сцена като цяло. Първокласен DJ, продуцент и собственик на лейбъл, Markantonio е издавал за лейбъли като Drumcode, Sleaze, Alchemy и Tortured. Roberto Capuano е следващият топ артист, който ще обогати тазгодишното издание на SOLAR Easter Trinity.Той е една от най-ярките звезди на неговото поколение, като заедно с Markantonio представляват едни от най-добрите посланици на автентичните техно звуци от Неапол. Не на последно място, в програмата за вечертаще се включи и wAFF - един от най-търсените и ангажирани клубни артисти в момента. Освен резидент на DC-10 (Ибиза), той е част от влиятелното семейство на Hot Creations/Paradise.Как ще са разпределeни артистите в двете парти зали и каква ще е програмата по часове, предстои да разберем съвсем скоро.Билетите са в продажба в мрежата на Eventim на цени от 35 лв. за стандартен билет и 70 лв. за VIP билет.Повече поробности за събитията на YALTA CLUB може да намерите на официалната страница във Facebook, както и на yaltaclub.com. ", "date": "2018.04.19", "title": "SOLAR Easter Trinity 2018 събира 10 топ артисти в една вечер"}
{"url": "http://www.cross.bg/antarktida-horata-mars-1572917.html", "text": "/КРОСС/ Неотдавна първата си реколта от зеленчуци набраха на Антарктида. Това стана в лабораторията EDEN ISS, намираща се до германската база Neumayer III. Учените успяха да произведат 18 краставици, 70 глави репички и 3,6 кг. салата. За производството им не са използвани почва и пестициди, а хидропонна система. Чрез нея са доставяни хранителни вещества, а осветлението е идвало от светодиодно осветление.Методът не е съвсем нов и е изпробван в различни варианти, но не и в екстремни условия, като тези на Антарктида, където трябват много повече усилия за създаване на подходящ микроклимат. Експериментът се подкрепя и от НАСА, защото целта е да започне да се използва на Международната космическа станция и на Марс, когато хората се заселят. ", "date": "2018.04.19", "title": "Отгледаха зеленчуци на Антарктида"}
{"url": "http://www.cross.bg/granitzite-prehvurleni-kabinet-1572916.html", "text": "/КРОСС/ Позиция на целия кабинет ли е твърдението, че при ареста на кметицата на \"Младост\" са прехвърлени границите. Това посочи главният прокурор Сотир Цацаров в интервю за Агенция \"Фокус\".Той подчерта, че има доверие в работата на колегите си и отправя въпрос какъв сигнал излъчва изявлението към Специализираната прокуратура, както и дали твърдението, че са \"прехвърлени границите\" е позиция на целия кабинет, огласена от Екатерина Захариева.„Смущаващото в случая е, че думите \"прехвърлиха се границите\" са изречени от вицепремиера, отговорен за съдебната реформа на официален брифинг в Министерския съвет. Какво послание излъчват тези думи към Специализираната прокуратура и позиция ли е това твърдение на целия кабинет?\", коментира той.„Ако посланието, отправено към нас, е, че има граница, която ние не трябва да преминаваме, за мен очевидно има пълно разминаване между официалните декларации за борба с корупцията и действителните очаквания, които изпълнителната власт има\", коментира още Цацаров.  ", "date": "2018.04.19", "title": "Цацаров: Позиция на кабинета ли е, че при ареста на Иванчева са „прехвърлени границите”?"}
{"url": "http://www.cross.bg/borisov-bulgariya-tehnologii-1572918.html", "text": "/КРОСС/ Премиерът Бойко Борисов и еврокомисарят Мария Габриел откриха в София форум за развитието на високите технологии в Европа.България и още 15 страни от ЕС правят предприятие за създаване на европейски суперкомпютър. Това ще е революция в медицината, сигурността, транспорта, обяви европейският комисар по цифровата икономика и цифровото общество Мария Габриел при откриването на международната конференция \"Формиране на дигиталното бъдеще на Европа: Високопроизводителни изчисления за научни и промишлени приложения в изключителен мащаб\".Форумът е организиран от Министерството на образованието и науката и от Европейската комисия и е част от събитията на Председателството на Съвета на ЕС.Мария Габриел съобщи още, че през май ще предложи дигитална стратегия, включваща развитието на изкуствен интелект и киберсигурност.Министър-председателят Бойко Борисов приветства инициативата на Комисията за създаването на център за дигитални технологии и изрази задоволство от участието на България в изпълнението на плановете за създаване на европейски суперкомпютри.Необходимо е средствата от един милиард евро, които Европейската комисия отпуска за подготовката на суперкомпютри, да се използва в тази изключително конкурентна среда, посочи премиерът пред гостите на форума. Той добави, че с този фонд и с мощните процесорни системи, начело с държави като Германия и Франция, европейските страни могат да се обединят и по-бързо да развият своите дигитални общества.Министър-председателят изтъкна, че развитието на супертехнологиите ще помогнат за по-бързата дигитализацията у нас и на Балканите, ще са стъпка към осигуряване на защита от кибератаки и мощен стимул за развитие на научните изследвания в редица области.Вижда се, че Европа доста е изостанала в сферата на суперкомпютрите и не случайно водещите икономики - САЩ, Китай и Япония притежават тези супер машини. В сферата на сигурността всеки ден се сблъскваме с кибератаки и дори на сегашните системи не можем да осигурим адекватна защита, добави Борисов.България има големи традиции във високите технологии. Ние, на Балканите, макар че сме изостанали, защото докато другите държи развиваха тези технологии, ние правихме магистрали и пречиствателни станции, имаме огромен потенциал, каза Борисов. ", "date": "2018.04.19", "title": "България и още 15 страни от ЕС правят суперкомпютър"}
{"url": "http://www.cross.bg/beshe-leva-igraya-1572920.html", "text": "/КРОСС/ Винаги съм бил на печалба от „Еврофутбол\" - споделя майсторът на предвижданиятаЕмил Стойнов е на 57 години от Пазарджик. По професия е електромонтрьор. В момента работи в млекопреработвателно предприятие. На 13 април - петък, той спечели от „Еврофутбол\" 115 923,04 лева от 9 мача в права колонка само с 1 лев! Много от срещите, познати от него, завършиха неочаквано, което прави постижението му да изглежда още по-значимо.В откровено интервю Емил Стойнов чистосърдечно споделя своя начин на мислене и игра, разказва за целите, които си е поставял, и разкрива стратегия, която го е довела до големия успех!-\tРедовен участник съм и играя от доста години. Нещата започнаха през 1997-1998 г. съвсем случайно. Двама колеги в София играеха и ми беше интересно, защото единият е от ЦСКА, а другият е от Левски. Всеки понеделник падаше голям смях с тях заради резултатите на двата отбора. Един петък ме попитаха какво ми е мнението за някакви мачове. Аз избрах три хикса, те ми пуснаха фиш и в понеделник отдалече ми правят знак, че съм ги познал.Така започнах да си взимам програмка и да играя. По принцип аз не възприемам пункта като място за хазарт.За мен „Еврофутбол\" е зала за мачове, където се мисли, използва се логика и се случват интересни неща. Иначе, да отида някъде, да заложа на пет числа и да гледам дали ще се паднат, не ми е по вкуса. След първия успех от три хикса познах четири хикса и започнах да гледам по друг начин на играта, да си поставям цели, да играя за нещо определено.Задачата ми беше да качвам по една цифра към спечелената сума. Първите ми печалби бяха двуцифрени - 27 лева и деветдесет и няколко лева. И си поставих за цел следващата да бъде с три цифри - поне 100 лева. Тогава си промених начина на игра. Избрах 10 мача в права колонка с 10 лева (аз по принцип играя в повечето случаи права колонка) и спечелих 700 лева. Изпълних си и тази задача, така че следващата ми беше да спечеля 1000 лева. Междувременно се случиха и други събития.Имаше един период, в който ходех по изследвания, бях в болнични, не ми излизаха точни диагнози и финансово моментът беше тежък за мен. Само тогава съм гледал на „Еврофутбол\" като на хазарт - реших да избера 4 или 5 мача, които са по-сигурни, и да ги играя със 100 лева.Коефициентът беше около 4. Четири дни поред играх така - във вторник, сряда, четвъртък и петък. Имаше предварителни кръгове за Шампионска лига и Лига Европа. Срещу 400 лева, инвестирани през тези дни, взех общо 1600 - тоест спечелих 1200 лева, което тогава ме постабилизира и се почувствах по-спокоен.-\tДа, след това пак се върнах на моя начин на игра и започнах да си търся печалбата над 1000 лева. Обмислях с какви средства да играя и спрямо тях какви коефициенти да търся. И избрах 10 мача в права колонка, но ги играх с 50 лева. Печалбата ми беше 1400 лева. Тогава си изпълних и тази задача. Следващата беше 10 000. В този период започнах да играя джакпот. По това време в събота имаше син джакпот 13 срещи, а в неделя - червен джакпот 12 срещи, които бяха независими един от друг и с натрупване.През седмицата имаше други два - червеният беше 11 срещи и имаше жълт от 10 срещи, на който обаче залогът му беше по 50 стотинки на колонка. Другите бяха по 10 стотинки на колонка. Това правеше жълтия джакпот по-непривлекателен, защото аз играех двойни срещи, тоест по 128 колонки, което по 10 стотинки на колонка е 12,80 лева, но по 50 стотинки вече сумата става различна. Поканих един приятел да играем двамата червения джакпот с 11-те мача - да си делим парите, но да го играем постоянно, а не да минат примерно 3 тиража и да се откажем. За първи път влязохме в джакпота през март 2006 г. - спечелихме 1400 лева. Играехме система от 7 двойни и 4 твърди.Тогава се пошегувах с него. Попитах го дали знае какво е Голям шлем. Това е от тениса, където има 4 турнира - открито първенство на Австралия, Франция, Англия и Щатите. Ако някой играч ги спечели в една календарна година, това се казва Голям шлем. Ако е разхвърляно в две години, е само Шлем. Попитах го иска ли да направим Голям шлем - тази година да уцелим още три пъти този джакпот. Той се засмя: „Ще го направим ли?\". Казах му: „Ще се опитаме!\". И започнахме. Лятото имаше Световно първенство. Тогава влязохме в джакпота за втори път, пак с 1400 лева печалба.През септември влязохме трети път, пак с 1400 лева - тази печалба вече ни беше нещо като гарантирана, все едно за нас е предназначена. На 13 декември 2006 година вече тиражът беше много интересен. Англия, най-ниските групи - Нантуич, Хароу Бъро и други подобни села. Ние гледаме вестника, мислим и пускаме за джакпота във вторник.В сряда сутринта - тогава си проверявахме мачовете на телетекст на телевизора - гледаме резултатите и 10 мача са като нашите, а за един мач, който ни е двоен - „1Х\", още няма резултат. Отиваме на работа, минава време, няма го. Той започна да се притеснява, помолихме един колега компютърен специалист да търси как са завършили тези отбори, той изрови някакъв английски сайт и започнахме да четем. Там пишеше, че отборите са играли, домакините са повели в някоя минута, имало е и дузпа в първото полувреме, станало е 1:1 и нямаше повече информация. Казах си - сега, ако е отложен мачът, джакпотът отпада, остава само колонката.Най-накрая излезе в 10.30 часа краен резултат 1:1. Звъннах в централата на „Еврофутбол\", джакпотът беше малко над 44 000 лева, имаше две печалби, нашата беше 22 000. Казаха, ако искаме да отидем веднага да си я получим. Отидохме, взехме я и тогава си постигнах следващата цел - печалбата с петте цифри. Това беше през декември 2006 г. След това 2007 г. излизах от България, върнах се през 2008 г., но тогава играех по-малко.-\tДа. През 2010 година си казах - време е да постигна следващата си цел, печалба от 100 000 нагоре. Трябваше да съобразя какво да играя, възможностите си за инвестиции с коефициентите. Защото, както ви казах, аз малко съм залагал с по-големи суми - само 5-6 пъти съм играл с по 100 лева. Започнах да си търся варианти за мачове с по-сериозни коефициенти.Почти не играя мач с коефициент под 3. Сега във въпросния фиш имам само 2 изключения от това правило. Започнах да опитвам. Играл съм с 9 хикса, с 10 хикса. Стигах до куриозни случаи от типа на 7 познати хикса, един - не, и един отложен мач, обаче в играта всичко това го има. Бягали са ми мачове в последната секунда. Веднъж в 95-ата минута ми избяга мач, заради който изпуснах сума, три пъти по-голяма от сега спечелената, но не съм се ядосвал. Свикнал съм да гледам с интерес на това, което се случва. Както ви казах, аз не приемам „Еврофутбол\" като хазарт, а като зала за футболни залози, мачове, статистика, логика, мислене и резултати.-\tПостепенно започнах да играя не само хиксове, но и други варианти - например, ако има висока единица или двойка, която ми харесва, избирам нея. Но този път ми отне малко по-дълго време да се случи. Сега постигнах и тази своя цел.-\tМного хора ме питат, но аз си имам някаква логика. Примерно за двата български мача вътрешно бях почти 100% убеден. Даже се изненадах, че Ботев са били само с 2:1.  Аз очаквах там висок резултат, но явно Славия са влезли във форма или Ботев са играли по-слабо. За мача Левски - ЦСКА бях сигурен, защото ЦСКА без трима основни играчи, и то - единият от тях Каранга, нямаше как да се справят, а и ЦСКА бяха тръгнали леко надолу. За Шампионската лига имам следните основания - Барселона и Реал Мадрид са 100% класирани след първите мачове. При всички положения и двата отбора са подценили реваншите.Гледах първите срещи от четвъртфиналите. Рома първия път играха толкова слабо срещу Барселона, че нямаше как втори път да се представят по същия начин. Независимо че мачът завърши 4:1 в първата среща, надиграването от страна на Барселона не беше толкова силно.Предположих, че там може да се получи изненадващ резултат и заложих на победа за Рома, но чак да се стигне до елиминиране не го очаквах! Същото нещо с Реал Мадрид - 100% се смятат за класирани, победа с 3:0 като гости и естествено, че ще се опитат мачът да премине по най-лесния за тях начин, с малко подценяване. Там мачът тръгна зле за тях. Ювентус поведоха във втората минута и първото полувреме завърши 2:0. Другото, което там съм си мислел, е, че Реал вече победиха Ювентус много пъти категорично. Време беше Реал да изиграе един слаб мач срещу Ювентус и обратното. Това ми беше логиката за тази двойка.За Манчестър Сити - Ливърпул - това са английски отбори. Доколкото съм виждал, при тях има нещо като правило - не е важно колко гола ще получиш, а ти да вкараш с един повече. Моите разсъждения за тази двойка са били, че при този резултат от първата им среща, Манчестър Сити трябва да се хвърля. Открие ли се обаче, ще получи гол. Ако това се случи, мачът ще свърши. И е въпрос на това Ливърпул още колко гола ще вкара. Което и стана. След като Ливърпул вкара за 2:1, можеше с още повече за Ливърпул да завърши този мач.-\tБайерн Мюнхен - Севиля беше с най-високия коефициент. За мен Байерн започнаха малко да излизат от форма точно преди този мач. Сега пак са смачкали Леверкузен, но на тях не им трябваше повече от това да се класират. И те си го направиха практично, по германски. За Лига Европа ми бяха най-притеснителни мачовете, като там бях сигурен само за Олимпик Марсилия - РБ Лайпциг и 5:2 мисля, че е категоричен резултат. Там също гледах първия мач и независимо че Марсилия го загубиха, 1:0 не ме притесняваше изобщо.Много повече ме притесняваше Спортинг Лисабон с Атлетико Мадрид, защото Атлетико Мадрид наистина я искаха тази купа - те нямаше вече какво друго да искат. От друга страна, Спортинг Лисабон не са лош отбор и играят добър футбол, особено в това първенство. Отначало тръгнаха силно и реших да дам една единица. За Арсенал -ЦСКА Москва се изненадах от резултата. Там очаквах 0:0 и да няма за какво да се играе при 4:1 първия мач, но срещата се е развила 2:0 за ЦСКА с възможност при трети гол да изхвърлят Арсенал. И вече там е тръгнал обратът - 2:1 в 73-ата минута и в допълнителното време 2:2.-\tБях написал в предварителната си прогноза за Рома - Барселона хикс, но после си казах - Рома трябва да измият срама от първия мач, сигурно ще се хвърлят с всички сили, така че си промених знака на единица.-\tИ още едно решение имаше, свързано с тази печалба. Аз пусках фиша в понеделник вечерта и гледах програмата на „Еврофутбол\", която е за периода петък - понеделник. В нея бяха включени само мачовете от Шампионската лига във вторник и сряда, а срещите от Лига Европа ги нямаше. Тях ги гледах в Интернет, но обърнах внимание и на мачовете от понеделник. Бях си харесал ЦСКА Москва -Динамо Москва, двойка на коефициент 5.50. В последния момент реших да не го играя този мач, извадих го от фиша и оставих само тези от вторник, сряда и четвъртък. Във вторник сутринта погледнах с едно око и знаете ли как беше завършил мачът - 1:2.-\tВъобще не съжалявам! Аз съм постигнал това, за което съм играл.-\tОчаквах този въпрос. Следващата цел, естествено, е да търся максималната потенциална печалба, но не знам дали ще мога да го направя и дали ще я преследвам толкова упорито, както досега. Осем години съм играл с тази идея и с тази цел. Не е било някаква бясна амбиция, но съм бил последователен. Както Ви е казал и букмейкърът, играл съм си нормално - с по левче-два и на коефициенти, които да ми дават печалба над 100 000. Това съм търсил. Има вариант да пробвам да играя пак, но не вярвам да е толкова упорито, както досега.-\tВ петък сутринта си проверих последните срещи и дойдох при букмейкъра, за да се потвърди и от апаратурата. Оттам нататък процедурата се оказа много бърза, чиста и приятна, за което съм благодарен на „Еврофутбол\".-\tОще в петък - бяха много любезни, учтиви и експедитивни.-\tВ първия момент бях много радостен. Малко след това просто исках да прегледам отново всички мачове, макар че аз ги знаех наизуст, защото не играя често срещи за няколко дни напред. Обикновено играя за ден, най-много за два, но най-често за ден. И този път си ги проследих.След първия ден, като излязоха двата мача от Шампионската лига и от българската Купа, след втория ден - другите два от Шампионската лига и българската Купа, така че останаха тези от Лига Европа, които си ги проверих в петък сутринта. Така че първото беше радост, а после - удовлетворение, че съм си постигнал целта точно по този начин - нормално и последователно, без някакви фикс идеи, луди амбиции и луди залози.-\tОстанало ми е като спомен, че веднъж играх пак за голяма печалба - към 300 000, и един от мачовете ми беше единица за Хърватска - България. Хърватска поведе с 2:0. Стана една смяна в нашия отбор, влезе Владо Манчев (той е от нашата пазарджишка школа), подаде на Бербатов и стана 2:1. След малко Бербатов вкара втори гол за 2:2 и завършиха „хикс\". Това беше единственият мач, който ми избяга тогава. Така разбрах, че не трябва да се играе срещу нашия национален отбор.Това се потвърди и когато Хърватска ни гостува в България. Бях сигурен, че ще ни победят и играх пак двойка за тях. Биха ни с 2:0. Печалбата ми беше над 500 лева, но през деня един колега ме попита: „Как може да играеш срещу България?\"Отговорих му, че втори път я правя тази грешка. Замислих се и реших да не взимам тази печалба. До пункта на Централна гара, в който играехме тогава, видяхме една жена. Тя седеше и очакваше някой да й остави нещо. Отидохме при нея и й оставихме всичките пари от печалбата. Оттогава срещу нашия национален отбор не съм играл.-\tМога да се похваля, че съм познавал победата на Лудогорец срещу ПСВ Айндховен в първия мач от групите на Лига Европа. Коефициентът беше над 10. Най-големият коефициент, който съм хващал обаче, е, когато започваше едно Световно първенство за младежи до 21 години.Аржентина бяха световен шампион и щяха да играят срещу САЩ. Точно тогава най-силните играчи като Меси бяха излезли от младежкия отбор на Аржентина, а Щатите бяха амбицирани да се представят добре и в този футбол, не само в техния си американски футбол. Заложих на Щатите и те биха с 1:0. Коефициентът беше 15. Аз обичам да играя такива мачове, но винаги почиващи на някаква логика.Не просто да видя някакъв коефициент, примерно 8, и да си кажа - това ще го играя. Първо трябва да погледна отборите и да помисля. И второ, избягвам да се сблъсквам с много информация. Отварям програмката и гледам примерно първенството на Италия. Проверявам последните 6 мача на единия отбор, за да видя има ли някаква градация, и по същия начин на другия отбор.И ги наблюдавам как вървят - примерно победа, загуба, равен, две победи, три загуби, за да се ориентирам в каква форма е отборът. Ако се наложи, но не винаги, гледам и домакински мачове на домакина и гостуващи мачове на гостуващия отбор. Така избирам. Не гледам цялото първенство.-\tОт Бенковски Пазарджик! Бил съм в юношите на този отбор някога и тук имаше много силна детско-юношеска школа, както и мъже, които играха дълги години в „Б\" групата на България. Това е един от отборите, които могат да се похвалят с около 5000 души публика на домакински мач в „Б\" група. В същото време, без да ги засягам, Славия и Локомотив играеха пред 200 човека в София. А оттук ходехме на мач, в който Бенковски Пазарджик гостува, по 1000-2000 човека.-\tПо принцип на Световно първенство Германия винаги ми е един от фаворитите, но сега Бразилия, може би.-\tТе са една нормална сума, която ми дава някакво спокойствие. Вече направих едно дарение от 10 000 лева на физическо лице, което има необходимост.-\tНямам. В тези неща има и логика, и късмет. Както ми е излизал мач в последната секунда, така ми е и бягал, като много повече пъти ми е бягал. За мен няма сигурен мач. Всичко може да се обърне - червен картон, дузпа.-\tПетък - 13-и, беше денят, в който си взех печалбата. На 13-о число през декември пък взехме предишната голяма печалба от джакпота. Така че, числото е 13!-\tИмам два любими пункта на „Еврофутбол\" в Пазарджик. Единият е на Трифон Малинов, в който спечелих сега (на ул. „Дойран\" 14), а другият е на Крум Кантарев (на бул. „България\" 71). И на двете места е много подредено, приветливо, а букмейкърите са истински професионалисти!-\tЗа тези, да кажем 10 години, в които съм тръгнал да търся тази печалба, съм играл с не повече от 3000 лева общо. Но съм имал и много печалби между 100 и 1000 лева. Винаги съм бил на печалба от „Еврофутбол\"! Даже един приятел в София ми казва: „Ти си единственият, когото познавам, и е на печалба от „Еврофутбол\". Но това не е така! И другите участници печелят често. Въпросът е да играеш разумно и постоянно, да си обмисляш мачовете, понякога да рискуваш малко, но най-вече да играеш с удоволствие и да се забавляваш!                          ", "date": "2018.04.19", "title": "Емил Стойнов, спечелил от \"Еврофутбол\" над 115 000 лв. с 1 лев, разкрива стратегията си на игра"}
{"url": "http://www.cross.bg/more-cherno-varna-1572924.html", "text": "/КРОСС/ Със средства от бюджета на Агенция „Пътна инфраструктура“ стартира основният ремонт на виадукт „Звездица“ при 2-ри километър на АМ „Черно море“, в района на град Варна. Инвестицията е за близо 3 млн. лв. Съоръжението, което е над река Звездишка, е с дължина 400 метра. В момента се ремонтира платното в посока Бургас, а движението се осъществява двупосочно в платното за Варна.", "date": "2018.04.19", "title": "Стартира ремонтът на виадукт „Звездица“ на АМ „Черно море“"}
{"url": "http://www.cross.bg/kraii-harmanli-niva-1572948.html", "text": "/КРОСС/ ", "date": "2018.04.19", "title": "Джип се обърна в нива край Е-80"}
{"url": "http://www.cross.bg/digitalni-suzdavane-syperkompyutri-1572901.html", "text": "/КРОСС/ България и още 15 страни от ЕС правят предприятие за създаване на европейски суперкомпютър. Това ще е революция в медицината, сигурността, транспорта, обяви европейският комисар по цифровата икономика и цифровото общество Мария Габриел на форум в София, организиран от МОН и Европейската комисия. Тя съобщи също, че през май ще предложи амбициозна дигитална стратегия, включваща изкуствен интелект и киберсигурност.Министър-председателят Бойко Борисов приветства инициативата на Комисията за създаването на център за дигитални технологии и изрази изрази задоволство от участието на България в изпълнението на плановете за създаване на европейски суперкомпютри.Необходимо е средствата от 1 милиард евро, които Европейската комисия отпуска за подготовката на суперкомпютри, да се използва в тази изключително конкурентна среда, посочи премиерът на международната конференция \"Формиране на дигиталното бъдеще на Европа: Високопроизводителни изчисления за научни и промишлени приложения в изключителен мащаб\". Той добави, че с този фонд и с мощните процесорни системи, начело с държави като Германия и Франция, европейските страни могат да се обединят и по-бързо да развият своите дигитални общества.Министър-председателят изтъкна, че развитието на супертехнологиите ще помогнат за по-бързата дигитализацията у нас и на Балканите, ще са стъпка към осигуряване на защита от кибератаки и мощен стимул за развитие на научните изследвания в редица области.  ", "date": "2018.04.19", "title": "Борисов приветства инициативата на ЕК за създаване на център за дигитални технологии"}
{"url": "http://www.cross.bg/politicheski-vreme-strana-1572954.html", "text": "/КРОСС/ „Аз даже шеговито се бях изказал преди време, че, ако вие премахнете корупцията от цялостната структура на българския икономически и политически живот, тук перифразирам министър-председателя Медведев за Русия го беше казал той, но то важи с пълна сила и за България, то българската държава ще се разпадне, защото това е екзоскелетът на тази конструкция. Това го знае всеки”.По думите му „То е вътрешно явление, което, ако вие наистина го премахнете, много хора ще станат излишни. Тук са засегнати огромни материални и всякакви други интереси. От друга страна, ако това не го направим, дори самият политически елит, който разбира се участва в тази работа, това е едно късогледство, което рано или късно ще му изяде главата, т.е. трябва да се задействат някакви инстинкти, здрави инстинкти за самосъхранение в самия него”.Ако президентът  това ще обогати българския политически живот с 268-та партия, коментира социологът.„От друга страна, ако трябва да говорим по същество – проблемът на България не е в наличието или отсъствието на политически партии.Проблемът е в това, че българските политически партии не представляват интересите на обществото и на хората. От там е голямата драма, от там се получава и тази ножица, огромна, и тя се задълбочава във времето между това, което се нарича електорат и от друга страна самокапсулиращия се български политически елит, които се срещат от време на време, т.е. по време на избори и малко преди или след това. Ако трябва да бъдем съвършено честни, всъщност политическата система на прехода е окончателно износена.", "date": "2018.04.19", "title": "Проф. Иво Христов: Ако премахнете корупцията, много хора ще станат излишни"}
{"url": "http://www.cross.bg/energo-pro-izmami-telefonnite-1572900.html", "text": "/КРОСС/ ЕНЕРГО-ПРО се включи в инициатива на Министерството на вътрешните работи за борбата с телефонните измами и възможностите за предпазване от тях. Клиентите на компанията ще бъдат предупреждавани за масово използвани методи на измама по телефона с цел предотвратяването им. Кампанията беше обсъдена на предварителна среща между МВР и електроразпределителните дружества.По предложение на вътрешното министерство електроснабдителното дружество ЕНЕРГО-ПРО Продажби добави съобщение на издаваните платежни документи: „МВР предупреждава: Искат Ви пари по телефона. Спри, не се доверявай! Това е измама!\". Предвижда се кампанията да продължи 6 месеца, а после да се направят оценка и анализ на резултатите.ЕНЕРГО-ПРО нееднократно е предупреждавала клиентите за недобросъвестни практики и злоупотреба с името на компанията с цел измама и ще продължи да съдейства на Министерството на вътрешните работи в следващи етапи на инициативата.   ", "date": "2018.04.19", "title": "ЕНЕРГО-ПРО подкрепи МВР в превенцията на телефонните измами"}
{"url": "http://www.cross.bg/logo-detzata-obyavyava-1572899.html", "text": "/КРОСС/ Националният детски консултативен орган към Държавната агенция за закрила на детето обявява национален конкурс за изработване на лого. Целта на надпреварата е да се визуализира по най-добрия начин същността на Съвета на децата и неговата роля в живота на младите хора в страната.Конкурсът, в който могат да участват деца и ученици до 18 г., се провежда в периода: 17 април  - 17 май 2018 г., а победителят ще бъде обявен на 01 юни 2018 г.Регламента на конкурса може да намерите . ", "date": "2018.04.19", "title": "Съветът на децата към ДАЗД обявява конкурс за лого"}
{"url": "http://www.cross.bg/filatelno-predsedatelya-dryzhestvo-1572905.html", "text": "/КРОСС/ На 20.04.2018 г., 11.30 ч., във филателния магазин на Централна поща - гр. Пловдив, пл. Централен № 1, главният изпълнителен директор на „Български пощи\" ЕАД Деян Дънешки ще валидира марка,  посветена на 125-годишнината от създаването на Пловдивското филателно дружество, което поставя началото на филателното движение в БългарияПощенско-филателното издание се състои от  една пощенска марка в блок, с номинална стойност 1.50 лв. и тираж 10100 бр.и специален пощенски печат. Проектът е дело на художника Петър Чучулигов.В официалната церемония ще вземат участие председателя на Съюза на българските филателисти Спас Панчев и председателя на Пловдивското филателно дружество Стефан Стефанов.  ", "date": "2018.04.19", "title": "Валидират ново филателно издание в Пловдив"}
{"url": "http://www.cross.bg/stranata-depytatite-ninova-1572903.html", "text": "/КРОСС/ \"БСП за България\" предлага заплатите на депутатите да се намалят от сегашните 3 540 лева на 2 976 лева, колкото са били възнагражденията им в края на предишното Народно събрание, съобщи председателят на групата Корнелия Нинова.Тя обяви, че вече са внесли своето предложение за промени в правилника на парламента. От левицата предлагат тази заплата да бъде фиксирана сума, която да не се увеличава до края на парламента, колкото и да расте средната заплата за страната. \"Тази промяна ще се отрази на още 19 органа в страната, това е политическият и административен елит на страната, чиито заплати зависят от тези на депутатите\", обясни Нинова.Относно отпуските и ваканциите предлагаме депутатите да почиват само на официално обявените в страната празници така, както всички българи, каза лидерът на БСП. Лятната ваканция на депутатите остава един месец през август.\"Знаем, че ще има тежка съпротива срещу това и ще ни изкарат по-черни и от дявола, готови сме за този упрек, но имаме само един въпрос, на който опонентите ни трябва да отговорят - кой друг в страната, освен политическият и административен елит получава на тримесечие увеличение на заплатата автоматично, според това дали расте средната работна заплата\", коментира Корнелия Нинова. По думите й става въпрос за справедливост и за равни права и възможности.  ", "date": "2018.04.19", "title": "Официално: БСП предложи намаляване на депутатските заплати"}
{"url": "http://www.cross.bg/avtobys-se-zapali-po-putya-byrgas-kameno-1572906.html", "text": "/КРОСС/ Към 10 часа в полицията е получен сигнал за възникнало задимяване в двигател на автобус, пътувал по линията Бургас - Камено.Пътниците, около 15 души са напуснали превозното средство своевременно, няма пострадали.Предстои уточняване на причините, довели до техническата неизправност в автобуса и последвалото запалване.Превозното средство е изтеглено встрани от пътя и не пречи на движението.  ", "date": "2018.04.19", "title": "Автобус се запали по пътя Бургас-Камено"}
{"url": "http://www.cross.bg/siriya-atentatite-godini-1572904.html", "text": "/КРОСС/ Германски джихадист от сирийски произход, обвинен в участие в планирането на атентатите от 11 септември 2001 г. в САЩ, е заловен от кюрдските сили в Сирия, заяви кюрдски командир, цитиран от Франс прес.\"Мохамед Хайдар Заммар е бил заловен от кюрдските сили за сигурност в Северна Сирия и бива разпитван\", каза кюрдският офицер без повече подробности.Пленникът, който е на възраст между 50 и 60 години, е обвинен, че е вербувал изпълнители на атентатите от 11 септември 2001 г. в Ню Йорк и Вашингтон.През декември 2001 г. той е бил задържан в Мароко в операция с участие на агенти на ЦРУ и предаден на сирийските власти две седмици по-късно.В Германия, където срещу него е издадена заповед за задържане за принадлежност към терористична организация, някои депутати обвиниха правителството си, че не полага достатъчно усилия да защити германски гражданин, който може да бъде изтезаван и съден в несправедлив процес.През 2007 г. сирийски съд го осъжда на 12 години затвор за принадлежност към \"Мюсюлманските братя\", за което тогава е можело да се наложи смъртно наказание.Четири години по-късно обаче, при избухването на конфликта в Сирия, много ислямистки затворници са пуснати на свобода и се присъединяват към джихадистки групировки.Групировката \"Ислямска държава\" известно време контролираше северни и източни райони на Сирия, откъдето бе прогонена от подкрепяните от САЩ кюрдски милиции.", "date": "2018.04.19", "title": "Кюрдите в Сирия пленили джихадист, свързан с атентатите от 11/9"}
{"url": "http://www.cross.bg/kytev-anton-yvrezhdaniya-1572907.html", "text": "/КРОСС/ БСП пак се възмутиха от вчерашната случка с хората с увреждания, които не бяха допуснати в сградата на Народното събрание, предава news.bg. Атон Кутев в декларация обясни, че Народното събрание е най-висшият политически орган. Логично било и гражданите да присъстват в парламента с протестните тениски. Те протестираха срещу системата. Те не протестираха срещу ГЕРБ, а срещу всичко, което държавата не е свършила, заяви червеният депутат.Кутев е съгласен, че системата наистина убива хората с увреждания. За тези хора животът е наистина жесток, затова и мнозинството трябва да ги чуе. Животът на тези хора е показател за европейските ценности, според социалиста. Ако не можем да им помогнем, защо сме тук, недоволен е Антон Кутев.Вие не посмяхте дори да се появите там, нападна герберите Кутев. Червеният депутат посочи, че за някои от протестиращите животът щял да свърши преди мандата на Бойко Борисов.Наглите надписи се оказаха горчиви за еснафския вкус на депутатите, продължи Антон Кутев. По думите му Емил Христов отказал да разговаря с него и затова и станал скандалът. Интеграцията на хората с увреждания не е мръднала и на йота, изтъкна социалистът. Той се заяде с Бойко Борисов, който се разплакал на репортаж за живота на майка на дете с увреждане. Това му откровение в началото на заседанието на МС било цинично, според червения депутат.Кутев обвини властта в бездушие. Вчерашната случка не е случайна грешка, смята Антон Кутев. Ние видяхме обидата в очите на протестиращите, продължи той. Червените настояха за оставката на заместник-председателя на НС Емил Христов.  ", "date": "2018.04.19", "title": "БСП настоява за оставката на Емил Христов"}
{"url": "http://www.cross.bg/slavchev-simeon-selo-1572908.html", "text": "/КРОСС/ Постоянната комисия по транспорт и туризъм към Столичния общински съвет отхвърли предложението на общинския съветник инж. Симеон Славчев една от спирките от третия лъч на метрото в София да се казва \"Красно село\".Съпредседателят на \"Политическа група 5\" инж. Симеон Славчев обоснова своето предложение с факта, че географското мястото на спирката е един от най-големите жилищни комплекси в София - Красно село, където се намира и един от най-големите пазари в столицата, който носи същото име.Предложението на общинските съветници от ГЕРБ е спирката да се казва \"Цар Борис III\", тъй като изходът на метростанцията щял да бъде от страната на булеварда и така хората по-лесно щели да се ориентират.Инж. Славчев каза, че в това няма никаква логика, тъй като бул. Цар Борис III е доста дълъг и ако станцията носи това име, човек не може да се ориентира къде точно е спирката. Дали тя е на кръстовището на бул. Цар Борис III с бул. Гешов, дали тя е на кръстовището с бул. Гоце Делчев или дали метростанцията е на кръстовището с бул. Тодор Каблешков, мотивира се инж. Симеон Славчев.Логиката на наименованието на метростанциите трябва да бъде свързано най-вече с лесното ориентиране на жителите и гостите на София къде се намират географски. Метрото се движи под земята и ще бъде много трудно човек да се ориентира къде точно се намира спирката на метрото, ако тя не е свързана по много ясен начин с местоположението, каза пред комисията по транспорт и туризъм инж. Симеон Славчев.Още повече, че в момента спирките на градския транспорт на трамваите и рейсовете се казват \"Красно село\" и логиката е и метростанция със същото местоположение да се казва така. Наименуването на метростанцията \"Цар Борис III\" ще обърква хората за това къде точно се намират, вместо да ги улеснява, допълни инж. Славчев.Въпреки предложението и аргументацията на инж. Симеон Славчев общинските съветници на ГЕРБ бяха категорично против и една от най-големите спирки и известни спирки в София - \"Красно село\" ще носи името \"Цар Борис III\".Инж. Симеон Славчев припомни, че над 5000 столичани са гласували в анкета на гражданско сдружение името на спирката да се казва \"Красно село\". Тяхното мнение обаче не бе уважено от общинските съветници на ГЕРБ в комисията по транспорт и туризъм.  ", "date": "2018.04.19", "title": "Инж. Симеон Славчев и хиляди столичани предлагат една от новите метростанции да се казва “Красно село”"}
{"url": "http://www.cross.bg/resheniya-konferentziya-mezhdynaroden-1572909.html", "text": "/КРОСС/ Министърът на правосъдието Цецка Цачева и българският евродепутат Емил Радев ще са домакини на конференция на тема „Националната съдебна система като част от Европейския правов ред. Детското правораздаване - предизвикателства и възможни решения\".Конференцията ще се проведе на 20 април 2018 г. от 9.00 часа в х-л Интер Континентал, гр. София.Събитието си провежда със съдействието на Министерството на труда и социалните грижи.Сред темите, които ще бъдат дискутирани са:•\tвъзможни решения пред националния законодател във връзка с въвеждане на специализирано детско правораздаване;•\tнаказателноправни аспекти на правораздаването за деца в национален, европейски и международен план;•\tочаквания ефект от реформата на регламента относно компетентността, признаването и изпълнението на решения по брачни въпроси и въпроси, свързани с родителската отговорност, и относно международното отвличане на деца.Добри практики в международен и европейски аспект ще бъдат представени от  сър Матю Торп - съдия от Великобритания, Гонсало Ферер Амиго - съдията в Окръжен съд Барселона и Мая Грофф от секретариата на Хагската конференция за международно частно право. Сред българските лектори са Даниела Машева - член на ВСС, Богдана Желявска - съдия в СГС, адвокат Анели Чобанова, Борислав Цеков - д-р по конституционно право, член на правния съвет на Президента на Република България.  ", "date": "2018.04.19", "title": "Министър Цачева и евродепутатът Емил Радев организират конференция за детско правораздаване"}
{"url": "http://www.cross.bg/dyma-ozho-inspektorite-1572934.html", "text": "/КРОСС/ Заместник-министърът на външните работи Михаил Богданов обяви, че сирийските бунтовници са попречили на инспекторите на Организацията за забрана на химическите оръжия (ОЗХО) да стигнат до град Дума, който се намира източно от столицата Дамаск, съобщават руските медии.Екипът на ОЗХО трябваше да инспектира района за признаци за следи от атака с химическо оръжие, но експертите отложиха влизането си в града, след като служители на ООН по сигурността бяха обстрелвани, докато проучваха положението в Дума. Директорът на ОЗХО Ахмет Узумчу заяви, че в момента няма времеви график кога инспекторите ще имат достъп до Дума.Не е ясно как и защо бунтовниците (наричани от Русия и Сирия терористи или екстремисти) са попречили на инспекторите на ОЗХО, след като град Дума от няколко дни е под пълния контрол на сирийската армия, а контролиралите го доскоро бунтовници се изтеглиха или бяха избити.   ", "date": "2018.04.19", "title": "Русия: Сирийските бунтовници пречат на ОЗХО да влезе в Дума"}
{"url": "http://www.cross.bg/marinov-sekretar-komentira-1572892.html", "text": "/КРОСС/ \"Проверката тече, има установени автомобили, които са предмет на издирване. Не е изяснено с каква кола са избягали двамата рецидивисти Владимир Пелов и Радослав Колев, от Софийския централен затвор\", коментира пред бТВ главният секретар на МВР Младен Маринов.Той е убеден, че бегълците ще бъдат открити, а издирването продължава със сериозни темпове. Главният секретар на МВР даде пример с бягството от затвора на Хосе и Шатката през 2014 г. Хосе е задържан в Португалия, предстои процедура по връщането му тук, обясни Маринов.По отношение на Владимир Пелов той предупреди, че гражданите трябва да са предпазливи, защото става въпрос за човек, който няма да се церемони. Всичко е възможно, затова е потърсена и международна помощ, коментира главният секретар, възможността затворниците да напуснат България.По отношение на ареста на кмета на район \"Младост\" Десислава Иванчева, която престоя с белезници около 5 часа, Маринов обясни, че всеки случай е специфичен. \"Задържаният остава толкова, колкото е необходимо, включително и присъствие при извършване на претърсване, огледи, изземване, което цели да гарантира прозрачност и принципност при провеждане на процесуално-следствените действия\", допълни той.\"Нашето участие е с оглед прилагане на полицейски правомощия до определен етап. Разследването се води от Специализираната прокуратура и от Комисията за противодействие на корупцията\", обясни главният секретар на МВР Младен Маринов.По версия за личен мотив се работи в случая със залятата с киселина жена в София.\"Той ни се потвърждава и с оглед на това, че пострадалата не е категорична в информацията, която дава, и не сме убедени, че 100% ни съдейства. Има неща, които тя не споделя и умишлено прикрива. Работи се и по мотиви, свързани бизнеса, който тя развива заедно със съпруга си, и във връзките в личен аспект\", коментира Маринов.  ", "date": "2018.04.19", "title": "Младен Маринов: Бегълците от затвора ще бъдат открити"}
{"url": "http://www.cross.bg/anastasiya-leva-chasa-1572893.html", "text": "/КРОСС/ От Великден насам остров Света Анастасия посреща гости при подходящо време за плаване. А през следващите дни се очакват прилично високи температури и слаб вятър. Това е една чудесна възможност за прекарване на няколко приятни часа през уикенда на място с неповторима атмосфера. Ако решите да се възползвате от тази възможност, запознайте се с графика за пътуване на корабчето \"Анастасия\".Кораб \"Анастасия\" ще извършва по два курса на ден при следния график:До края на месец април общинският катамаран \"Анастасия\" ще плава с капацитет до 45 пасажера, само по предварителна заявка. Резервации се приемат всеки ден от 9:00 часа на телефон 0882 004 124 или на e-mail: reservations@gotoburgas.com, като е необходимо да заявите пътуването си най-късно до 17:00 часа в деня преди избраната дата за посещение на Острова.Цени за пътуване с кораб \"Анастасия\" до края на месец май 2018 година:- Стандартен билет - 10 лева;- За ученици и пенсионери - 9 лева;- За деца от 3 до 7 ненавършени години - 3 лева;- За деца до 3 години  и хора с увреждания - безплатно;- Организирани групи ползват отстъпка.* Предвид динамично променящите се метеорологични условия, уверете се предварително, че кораб \"Анастасия\" ще извършва плавания до Острова. На телефон 0882 004 124 ще получите актуална информация. ", "date": "2018.04.19", "title": "Остров Св. Анастасия посреща гости при подходящо време за плаване"}
{"url": "http://www.cross.bg/deloto-petoluchkata-ivan-1572895.html", "text": "/КРОСС/ Днес и утре в Ямболския районен съд трябва да бъдат разпитани близо 60 свидетели по делото за взрива в базата за утилизация на боеприпаси край пътен възел \"Петолъчката\". При експлозията на 5 юни 2012 г. загинаха трима работници, а други бяха тежко ранени.Подсъдими по делото са собственикът на базата Десислав Делев, началникът на производството Иван Пеев и проектантът на взривните работи във фирмата Иван Табов. Според прокуратурата не е спазена технологията на унищожаване на боеприпасите и вместо те да бъдат взривявани, снарядите са били срязвани.За разлика от предишните закрити заседания, днес свидетелските показания ще станат достояние на обществеността.  ", "date": "2018.04.19", "title": "Близо 60 свидетели се явяват пред съда по делото за взрива на боеприпаси край \"Петолъчката\""}
{"url": "http://www.cross.bg/serzh-protest-armenskata-1572894.html", "text": "/КРОСС/ Най-малко 16 000 души се събраха снощи в арменската столица Ереван на нов протест срещу бившия президент Серж Саркисян, който стана премиер на страната, предаде Франс прес.\"Нашата \"Кадифена революция\" се разпространява\", заяви опозиционният лидер Никол Пашинян пред събралите се на централния Площад на републиката. Известните светещи фонтани на Ереван останаха изключени за втора поредна вечер.Протестиращите разгърнаха 30-метрово знаме на площада. Някои от тях скандираха \"Армения без Серж\" и биеха барабани. Организаторите призоваха за национална кампания на гражданско неподчинение.Вчера в арменската столица 40 000 души излязоха на протест срещу премиера, след като парламентът потвърди встъпването му в длъжност. ", "date": "2018.04.19", "title": "Мощни протести в Армения срещу Серж Саркисян"}
{"url": "http://www.cross.bg/razvitie-statistichesko-regionalno-1572897.html", "text": "/КРОСС/ Министерството на регионалното развитие и благоустройството организира кръгла маса за публично обсъждане на предложения за нови райони от ниво 2 (NUTS 2). Целта е осигуряване на прозрачност на процеса, обмен на мнения и дискусии.Срещата ще се проведе на 25.04.2018 г., сряда, от 12:15 часа в зала „Мусала\" на хотел „Хилтън\". До 23.04.2018 година желаещите да се включат е необходимо да заявят участието си на следния линк за регистрация: .Инициираната промяна в териториалния обхват на районите от ниво 2, определен в чл.4, ал.3 от Закона за регионално развитие, е свързана с  изискванията на Регламент (ЕО) 1059/2003 за установяване на обща класификация на териториалните единици за статистически цели (NUTS) и тенденциите в демографското развитие на българските региони.Сформираната за целта през 2017 година междуведомствена работна група, включваща заинтересовани страни с широка представителност, предложи за публично обсъждане три варианта на ново статистическо райониране - с 6, 5 и 4 района, като   дискусиите и предложенията на работната група са базирани на аналитично проучване на Националния статистически институт. Целта на обществените обсъждания е да се достигне до окончателен вариант, който да бъде поставен в основата на бъдещото регионално планиране, статистическо отчитане и регионално развитие.   ", "date": "2018.04.19", "title": "На кръгла маса в София ще бъдат обсъдени предложения за новото статистическо райониране"}
{"url": "http://www.cross.bg/hepatit-virysa-programa-1572896.html", "text": "/КРОСС/ Около 90 хиляди са българите, болни от коварния вирус хепатит C. Но едва 10% от тях знаят това, защото болестта протича без симптоми.От 20 години Мария Петрова страда от нелечимата вирусна инфекция Хепатит Б, която атакува и поразява черния дроб. Заради липсата на симптоми, тя редовно следи нивото на инфекцията. Но на поредните изследвания през 2014 г. чува още една тежка диагноза - хепатит C.Според нея може да се е заразила или от колоноскопия във Втора градска или от сирийски зъболекар, при когото е вадила зъби и правила долна протеза. „Много се уплаших. Казах си - сега с тия два хепатита. Пък ми се живее като на всеки човек\", сподели Мария.Тази година тя успява да получи революционната терапия без интерферон, която отстранява вируса за няколко седмици. В момента е на лечение. Само на първия месец без лекарства не е имала вирус в кръвта си.Пациенти като Мария често разбират случайно, че са заразени. Инфекцията няма симптоми, а малко са хората, които знаят, че тя се предава предимно по кръвен път.Липсата на информираност води и до плашеща нагласа на българите към вируса. Това сочи национално допитване на Сдружението за борба с хепатита.„За 20% от хората, ако разберат, че имат колега с хепатит C, декларират, че ще го избягват и няма да контактуват с него. Това е върхът на айсберга, който показва стигмата за хепатита. Много хора не са наясно как се предава\", посочва Силвана Лесидренска, Сдружение за борба с хепатита „ХепАктив\".Въпреки че лечение има, проблемите продължават. Защото болните не могат да бъдат открити.„За съжаление все още няма значими промени по отношение на това да се създаде дългокоментираната скрийнинг програма. Това е нещо, което СЗО ни насърчава да го правим, но в България все още е само мираж\", добави Лесидренска.Но според доц. Мариета Симонова България напредва в лечението на хепатита и изненадващо -  не сме на последно място в европейските класации. Откриваме я на световен конгрес в Париж.„Страната ни е една от двете източни държави, която няма рестрикции за лекуването на хепатит C. Все още рестрикции съществуват дори в някои западни държави, докато в България няма такива рестрикции, което е голям успех за нас\", категорична е доц. Мариета Симонова от Клиниката по гастроентерология във ВМА.Въпреки това едва ли ще постигнем целта на СЗО хепатит C да бъде елиминиран до 2030 г. Нещо, с което Австралия ще се похвали. За последните две години там са излекувани над 16 хиляди пациенти, а у нас - само 2 хиляди.„Австралия наистина е на път да елиминира вируса и си има причини за това.  Първо - имаме национална стратегия за елиминирането му. Второ - повечето хора с хепатит C вече са открити и диагностицирани, защото имаме активна скрининг програма още от 90-те\", посочва проф. Грегъри Дор от St Vincent's Hospital в Сидни.В Париж посещаваме и университетска болница „Кошен\", където повече от 50 години работи проф. Боян Христофоров - водещ учен и специалист по вътрешни болести. Тук болните от хепатит C са по-малко от половин процент от населението.„Франция се намира доста високо, защото са решили като в целия свят, да лекуват всички хора, които носят вируса. Засега заради тежкия интерферон и заради високите цени на новите лекарства, се даваше лечение само на тези, които имат фиброза\", обясни проф. Христофоров.Скоро във Франция и личните лекари ще могат да предписват лечението. Това е съветът на проф. Христофоров и към България - да се прави скрийнинг, не само систематично. Един джипи като срещне пациента, може да му мери холестерола, но трябва да търси и вируса C.Проф. Крум Кацаров от ВМА коментира, че скрининговата програма е ключ към лечението на пациентите до 2030 година. „Така че, всичко зависи от това каква програма ще вкараме и дали въобще ще има програма.\"„Това е тежко заболяване с много средства, които трябва да вложи държавата за моето лечение, така че трябва да се мисли и в социален план, да щадим Здравната каса. И само профилактиката е пътят. Само профилактиката - да отидат, да се изследват, да видят какво е. На всички може да се случи. На мен изневиделица ми дойде, изневиделица!\", категорична е пациентката Мария Петрова.В световен мащаб - вече 3 милиона души с хепатит C са излекувани с новата терапия.У нас можете да се изследвате безплатно за Хепатит B и Ц в Центъра за сексуално здраве в София. ", "date": "2018.04.19", "title": "Около 90 хил. българи имат хепатит С, едва 10% знаят това"}
{"url": "http://www.cross.bg/internet-obshtina-avtobysni-1572898.html", "text": "/КРОСС/ Община Бургас постави стикери със знака wi fi върху редица ключови автобусни спирки, където жителите и гостите на града могат да ползват безплатен интернет. Той вече е активиран на територията на самите заслони, хваща се и периферно около тях. Възможно е през следващите няколко дни да има смущения, докато бъдат извършени всички настройки, но от понеделник връзката с интернет ще бъде стабилна и постоянна.С wi fi са оборудвани най-натоварените спирки, основно по трасето на Бързите автобусни линии. Ето кои са те:1А - Меден рудник /заминаващи/;7 А, 7Б - Терминал ЮГ;8Б - Опера;9А, 9Б - Централна автобусна спирка;10А - Стефан Стамболов;10Б - Стефан Стамболов;11А - Зорница;11 Б - Зорница;16 Б - Терминал Изгрев /заминаващи/;21 А - Терминал Славейков /заминаващи/.В предишни години Община Бургас пусна интернет в много други зони на града - Морската градина, площад \"Тройката\", около Часовника, Автогара Юг, Операта, на солниците и др. Разширението на обхвата ще продължи и занапред. ", "date": "2018.04.19", "title": "Община Бургас пусна безплатен интернет в зоната на големите автобусни спирки"}
{"url": "http://www.cross.bg/dyshi-tzentralna-sgradi-1572881.html", "text": "/КРОСС/ Най-малко трима души загинаха, а поне 21 човека са ранени след плитко земетресение в индонезийската провинция Централна Ява, съобщи АФП.Въпреки че трусът е бил с магнитуд 4,4 по Рихтер, има щети по над 300 сгради - къщи, както и няколко училища и джамии.Над 2100 души са били принудени да се евакуират в специални центрове.Епицентърът на земетресението в сряда бил на 4 км дълбочина и на около 52 км северно от Кебумен - гъсто населен район на провинция Централна Ява.Властите съобщиха днес, че тръсът е бил усетен в много райони на провинцията, като двама възрастни хора и 13-годишно момче загинали под развалини на сгради.Индонезийският архипелаг се състои от 18 000 острова и е разположен в т.нар. Тихоокеански огнен обръч, където има земни трусове средно по 5-6 пъти на ден.  ", "date": "2018.04.19", "title": "Трима души загинаха, а над 20 са ранени при земетресение в Индонезия"}
{"url": "http://www.cross.bg/danni-lichnite-feiisbyk-1572880.html", "text": "/КРОСС/ „Фейсбук\" подобрява опциите си за защита на личните данни, за да се съобрази с новите европейски правила за по-лесно даване и оттегляне на съгласие на потребителите за ползване на личните им данни, предаде АФП.Социалната мрежа въвежда новите настройки тази седмица в Европа, но в крайна сметка от всеки потребител на социалната мрежа ще бъде поискано да реши дали да ползва опции като лицево разпознаване и някои видове персонализирана реклама, съобщи компанията.Приетият в ЕС Общ регламент за защитата на личните данни GDPR влиза в сила от 25 май. В него се изисква формулярите за даване на съгласие за ползване на лични данни да са написани на ясен и разбираем за всички език, а съгласието да може да се оттегли също толкова лесно, колкото е било дадено.Потребителите на „Фейсбук\" в Европа и Канада за пръв път ще могат да се включат в системата за лицево разпознаване на мрежата, която е достъпна в повечето други части на света през последните шест години.Потребителите също така ще бъдат запитвани дали позволяват на „Фейсбук\" да ползва данни от партньори като приложения и сайтове, за да им предлага персонализирани реклами и дали са съгласни да споделят политическа или религиозна информация от профилите им, както и данни за личните им взаимоотношения.\"Искаме не просто да спазваме закона, а да отидем отвъд задълженията си, за да изградим ново и подобрено боравене с личните данни за всеки във „Фейсбук\", заяви компанията.  ", "date": "2018.04.19", "title": "„Фейсбук” подобрява настройките за лични данни заради новите европейски правила"}
{"url": "http://www.cross.bg/v-presata-dnes-1572882.html", "text": "/КРОСС/ Всички издания поставят  начело темата с арестувания кмет на район \"Младост\" Десислава Иванчева.В Труд заглавието е: \"Кметска завера\". Предприемач теглил кредит, за да плати рушвет на Иванчева, 100 разследващи са я чакали да се върне от Гърция, за да вземе парите и сега комисията \"Антикорупция\" ще проверява имотното й състояние.Телеграф извежда: \"Иванчева е светнала като коледна елха с белязаните пари, които получила\".СЕГА съобщава: \"Бойко Борисов откри с рев, че чиновниците му тормозят граждани\". Телевизионен репортаж за деца с увреждания разплака премиера една година след като Борисов обяви война на административната тежест- четем във вестника.  ", "date": "2018.04.19", "title": "В пресата днес"}
{"url": "http://www.cross.bg/kadastura-choveka-skitza-1572879.html", "text": "/КРОСС/ Скандали в залата за обслужване на клиенти на кадастъра в София. Заради напускането на качествени служители, службата бави скиците на гражданите.Константин Иванов е строителен предприемач. От шест месеца не може да започне своя строеж в София, заради грешка в кадастралната карта.„30-дневен срок, а вече 6 месеца не са го направили. На всеки втори българин като е правена кадастралната карта, са му объркани имотните граници. Всеки втори има този проблем\", обясни той.Една брокерка на недвижими имоти получила грешна скица. „Подала съм за три дни бърза поръчка, платила съм си, чакам времето да изтече, идвам и взимам същата глупост. Не са нанесени корекциите, които искам. И които трябва да бъдат нанесени\", посочи тя.И друг има подобен проблем. „От 19 януари чакам скица. Една седмица, а те станаха четири по три, хайде 12 седмици. И още няма и сега научавам на гишето, че някакво проучване е дадено да се прави\", споделя пред бТВ Цветко Славов.Според ръководството на агенцията забавяне има само при по-сложните скици и корекции, а най-масовата услуга - скица, необходима за сделка например, рядко има забавяния.Инж. Михаил Киров, който е изпълнителен директор на Агенция по геодезия, картография и кадастър, заяви, че има забавяне в момента, защото имат около 6000 заявления, а в момента около 7000. „Които в момента се обслужва от 42 човека, а от които преписки правят около 12 човека. Не можем да поемем с този персонал, с липсата на добри кадри, защото изтичат и към частни фирми, не можем да повишим заплащането. За една година са напуснали 28 човека, цяла служба се е подменила\", посочи Киров. По думите му причина за напускането е напрежението и честите скандали.В края на 2016 г. любителски клип, заснет в чакалнята за граждани, показа до какви крайности се стига в залата за обслужване.В началото на тази седмица пак е имало скандал.Директорът на кадастъра заяви, че се работи усилено с министерството за нови бройки. „Вчера бяхме с министъра на среща. Предоставихме нов доклад за състоянието на агенцията за проблема с кадрите и то обучени кадри, защото, ако тука имаме 50 човека обучени, тези хора няма да чакат отвънка.\"По-достойно заплащане за привличане на качествени специалисти и повече персонал. От това се нуждае едно от най-натоварените държавни учреждения, за да може да предлага бърза и качествена услуга на гражданите. А заради горещия имотен пазар, търсещите услугата са се увеличили с над 10% само за последния месец.От кадастъра призовават гражданите да проверяват статуса на преписките си онлайн и да не се трупат преди гишетата за тази проверка. ", "date": "2018.04.19", "title": "Скандали в залата за обслужване на клиенти на кадастъра в София"}
{"url": "http://www.cross.bg/barela-zapasi-petrol-1572884.html", "text": "/КРОСС/ Петролните фючърси задълбочават днешното си силно възходящо движение, достигайки нови тригодишни върхове, след като Енергийната информационна администрация на САЩ (EIA) отчете намаляване на американските складови запаси на суров петрол с 1,1 млн. барела за седмицата до 13-ти април. По този начин се потвърдиха слабите данни от късно снощи на Американския петрол институт за понижение на петролните запаси с близо 1 млн. барела.В същото време данните на EIA показват солиден спад с 3 млн. барела и на складовите запаси на бензин, както и запасите на дестилатни петролни продукти с 3,1 мн. барела.Това доведе до ръст на фючърсите на американския лек суров петрол с доставка през май с цели 2,5% към 68,45 долара за барел, докато фючърсите на петрола сорт брент с доставка през юни също нарастват с над 2% към 73,41 долара за барел. Това са нови най-високи нива на петролните фючърси от последните месеци на 2014-а година насам.  ", "date": "2018.04.19", "title": "Ръст на петролните фючърси с над 2% към нови тригодишни върхове"}
{"url": "http://www.cross.bg/nato-antonov-volga-dnepur-1572883.html", "text": "/КРОСС/ Руската транспортна авиокомпания \"Волга-Днепър\" се е отказала да продължи договора си с НАТО за транспорт на военни товари със своите самолети Антонов-124, съобщи централата на алианса в изявление, цитирано от ТАСС и Франс прес.\"Бяхме информирани от \"Волга-Днепър\", че няма да продължат услугата си след изтичането на настоящия договор в края на 2018 г.\", съобщи НАТО.\"Волга-Днепър\" заяви вчера, че иска да се съсредоточи върху гражданския търговски сектор, но запазва готовност за сътрудничество с всички организации за превоз на хуманитарни товари и участие в програми за премахване на последствията от природни бедствия и извънредни ситуации.Съществуващият проект SALIS (Strategic Airlift Interim Solution - Временно решение за стратегически въздушен транспорт) е за временно ползване на търговски компании с цел компенсиране на недостигащата на НАТО военнотранспортна авиация, която е необходима за операции в отдалечени военни зони. Проектът е задвижен през януари 2006 г., когато алиансът се нуждаеше от постоянни превози за операцията си в Афганистан.НАТО уточни, че работи със страните от проекта SALIS за проучване на варианти за нуждите им от военен транспорт от януари 2019 г.Десетте страни от НАТО, които използват този проект, са Белгия, Чехия, Франция, Германия, Унгария, Люксембург, Норвегия, Полша, Словакия и Словения.В света съществуват само двадесетина самолета Антонов-124, които се притежават от три компании: руската държавна фирма \"Флайт Юнит ФЮ-224\", украинската частна фирма \"Антонов еърлайнс\", която също е доставчик на НАТО, и \"Волга-Днепър\", която е собственик на повечето съществуващи самолети от този модел.Самолетът Антонов-124 е разработен по съветско време. Той има по-голям капацитет от Еърбъса А400М и може да превозва хеликоптери или бронирана техника.  ", "date": "2018.04.19", "title": "НАТО остава без Антонов-124"}
{"url": "http://www.cross.bg/sluntzeto-godini-predi-1572886.html", "text": "/КРОСС/ Екип от международни астрономи под ръководството на австралийски специалисти е картографирал химическия профил на 350 000 звезди.Целта на четиригодишното изследване е била да бъдат открити изгубени \"сродници\", с които Слънцето е било разделено при раждането си под въздействието на галактически сили, предаде ДПА.Това ще спомогне и за по-доброто разбиране на еволюцията на Вселената след Големия взрив, станал преди около 14 милиарда години. Смята се, че Слънцето се е зародило преди около 4,5 милиарда години заедно с групи от други звезди, които впоследствие са били разделени и разпръснати из Млечния път. За целите на изследването е използвано високотехнологичното спектрографско оборудване на Англо-австралийския телескоп, разположен в Австралия.  ", "date": "2018.04.19", "title": "Астрономи откриха как да намират изгубени \"сродници\" на Слънцето"}
{"url": "http://www.cross.bg/polo-marko-zaveshtanieto-1572885.html", "text": "/КРОСС/ Библиотеката \"Марчана\" във Венеция публикува луксозно издание на завещанието на Марко Поло съвместно с издателска къща \"Скриниум\", съобщи Ройтерс.Преди публикацията завещанието, което е на 700 години, е изследвано три години, за да бъдат поправени грешки в предишната \"транскрипция\" на документа, направена преди 150 години.Изследването дава нов поглед към живота на пътешественика и търговеца Марко Поло и допълнителни доказателства, че той е стигнал до Китай, в което някои историци се съмняват. Марко Поло пише завещанието си на 9 януари 1324 г. Той вика в дома си във Венеция нотариус, за да запише последната му воля върху пергамент с размери 67 см на 27 см. Оставя пари на църковни институции във Венеция, опрощава неизплатени дългове, освобождава слугата си, \"за да опрости господ душата му\".Марко Поло завещава всички останали свои средства на съпругата си и трите си дъщери. Това е необичайно за онова време, защото бащите без синове обикновено завещавали всичко, което притежават на свои по-далечни роднини мъже.  ", "date": "2018.04.19", "title": "Библиотеката \"Марчана\" във Венеция публикува луксозно издание на завещанието на Марко Поло"}
{"url": "http://www.cross.bg/iiotova-bulgariya-radev-1572887.html", "text": "/КРОСС/ Няма война между институциите. Има истини, които българското общество чува от страна на президента. Това заяви вицепрезидентът Илияна Йотова пред bTV по повод разменените остри реплики между президента Румен Радев и Цветан Цветанов.„Г-н Цветанов това работи - от президентските избори насам неговата работа е да следи какво казва президентът, да го ругае публично, служейки си с квалификации, които не правят чест на нито един политик\", каза Йотова.„С г-н Радев сме избрани мажоритарно - г-н Цветанов дори не спечели преференциалния вот във Велико Търново\", допълни тя.По думите ѝ, изказването на Румен Радев за „тъмната площадка\" се потвърждава и от докладите на Европейската комисия. Част от тази „тъмна площадка\" е и сделката за ЧЕЗ.\"Лекцията, която изнесе президента, имаше много достойнства. Тезите в нея бяха подкрепени и от Европейската комисия. Нима не е истина, че не сме най-бедната държава в ЕС? За каква еврозона говорим при положение, че голяма част населението живее под прага на бедността. Министър-председателят може да посъветва всички, които участват в сделката за ЧЕЗ, не да се отчитат пред президента, а пред българската общественост. Да се реагира така пожарно не е достойно. Нека видим откога премиерът не е ходил на парламентарен контрол. Нека видим как отговарят министрите на парламентарен контрол. Нека видим какво казва бизнеса за обществените поръчки\", призова Йотова.По случая „Скрипал\" и българската реакция Йотова коментира, че държавата е реагирала правилно и не е редно да се гонят руски дипломати.\"Българското правителство реагира правилно по случая Сергей Скрипал. Така запазихме резервите и възможността да бъдем канал между Запада и Русия. За съжаление такова нещо не последва.„Запазили сме си ролята на посредници. България е едновременно началник на тези държави и същевременно домакин\", посочи тя. „Дори в групата на държавите-посредници има сериозна надпревара. България все още не е изпуснала влака\", каза вицепрезидентът.Успешно е досега председателството. Но трябва да реагираме с повече самочувствие като страна-председател\", смята тя.  Според нея, обаче, страната ни след това е изгубила инерция.\"Най-вероятно Австрия ще изземе тази стъпка. Тя също не изгони руски дипломати и е следващият председател на Съвета на ЕС. Аз давам добра оценка за нашето европредседателство, но трябва да имаме малко повече самочувствие като страна председател. Направихме много хубави стъпки за Западните Балкани. Две страни ще получат покани за членство в ЕС и това става по време на българското председателство. Това е голям успех за нас\", категоричен беше вицепрезидентът.\"Строителната площадка в България не е само една. Новина ли е, че България е пред демографски срив? За това говори президентът Радев. Онзи ден бях в Силистра и ученици ме попитаха: Имаме ли бъдеще в България? Какво ще направите, за да ни задържите тук? Вчера видяхме и майките на деца с увреждания. Ако бях министър-председател, щях незабавно да поискам оставката на социалния министър. Видяхте ли как отговори той? Ще се запозная със случая и ще извършим проверка. Типично по чиновнически. Това е недопустимо, когато гледаш болката на хората\", заяви още Йотова.Помолена да коментира изказването Росен Плевенелиев относно колениченето ѝ пред руския патриарх Кирил, Йотова каза: „Вие сериозно ли искате да коментирам бившия президент? Жалко, че този човек е бил президент на Република България\". „Очевидно има някакви други мечти и неща за които мисли. Което е видно и от екрана\", добави тя по негов адрес.На въпроса на водещия Антон Хекимян защо е целунала ръката на руския патриарх, но не и на българския, тя реагира изненадано: „Така ли? Хайде да извадим архива! Ще ми се извините ли, ако това е така?\". Водещият обясни, че са били излъчени само кадрите, на които Йотова коленичи пред Кирил.По думите ѝ, жестът към Кирил показвал „уважение към Руската православна църква, към ролята ѝ в Освободителната война\".„Моето уважение към българския патриарх е много по-голямо като към духовен водач. Не смятам, че от това трябва да се прави политика. Имаме много по-важни проблеми за решаване\", каза вицепрезидентът.  ", "date": "2018.04.19", "title": "Илияна Йотова: От президентските избори насам работата на Цветанов е да ругае Радев"}
{"url": "http://www.cross.bg/doma-kredit-godina-1572888.html", "text": "/КРОСС/ Мъж се барикадира в дома си в София. Причината - семейството му ще остане без дом, за който изплаща кредит вече 13 години. Те погасяват дълга си, но за жилището вече е намерен и купувач от частен съдебен изпълнител /ЧСИ/. Росен Стоянов отказва да напусне дома си. А историята му започва още през 2005 година, разказва той пред Bulgaria ON AIR.Със съпругата си теглят ипотечен кредит от тогавашната банка ДЗИ. Сумата е в размер на 50 000 лева като трябва да върнат 90 хиляди.През 2010 година обаче банката фалира. От там почват и проблемите.  ", "date": "2018.04.19", "title": "Мъж се барикадира в дома си заради ЧСИ"}
{"url": "http://www.cross.bg/leshta-chyzhdo-okoto-1572872.html", "text": "/КРОСС/ „Днес съм много по-голям оптимист. Операцията протече много гладко за този тип тежки травми. Оперирахме снощи между полунощ и 2 часа през нощта. Възстановихме целостта на окото. Зашихме роговицата. Извадихме чуждо чуждо тяло от окото - стъкло с размери 4,5мм/2,5мм/2мм. Отстранихме и наранената леща, която беше почнала да помътнява, тоест имахме процес на травматична катаракта. Важното е, че в своята цялост задната капсула е запазена, така че на втори етап бихме могли да мислим за имплантиране на вътреочна леща. Приключихме операцията с частична предна витрактомия. Окото няма да бъде загубено, а точна оценка на зрението можем да дадем след 3 до 6 месеца. Предстоят допълнителни операции\", заяви за „Здравей, България\" Кючуков, началник на Очната клиника в ИСУЛ.Припомняме, че жената пострада от бомбичка по време на дербито „Левски\" - ЦСКА. Самоделното взривно устройство е избухнало до стъклена врата, като парчета от нея са ранили сериозно служителката на реда.Тя ще остане под лекарско наблюдение няколко дни, а от полицията задържаха над 30 души в опит да установят кой точно от феновете е хвърлил бомбичката.  ", "date": "2018.04.19", "title": "Отстраниха наранената леща на ранената полицайка"}
{"url": "http://www.cross.bg/prirodata-ne-burza-1572868.html", "text": "/КРОСС/ Природата не бърза. Въпреки това, всичко, което прави е съвършено.Лао Дзъ ", "date": "2018.04.19", "title": "Природата не бърза..."}
{"url": "http://www.cross.bg/chasa-provede-veliko-1572871.html", "text": "/КРОСС/ ***София. От 14.00 часа президентът Румен Радев ще проведе заседание на Консултативния съвет за национална сигурност на тема „Актуални рискове и заплахи за националната сигурност на Република България. Състояние на Въоръжените сили. Необходими мерки\".***София.От 08.00 часа в зала „Изток\" на Народното събрание среща на тема „Възобновяема енергия в България - възможности и предизвикателства на пакет „Чиста енергия\". В нея ще участва Клод Тюрме - член на Европейския парламент и президент на EUFORES - европейска неправителствена организация, ориентирана към възобновяемата енергия, и официална делегация от Европейската комисия.***София.От 09.00 часа ще започне пленарното заседание на Народното събрание.***София.От 09.00 часа българският комисар по цифровата икономика и общество Мария Габриел и министър-председателят на България Бойко Борисов ще открият в столицата международна конференция под надслов „Формиране на дигиталното бъдеще на Европа: Високопроизводителни изчисления за научни и промишлени приложения в изключителен мащаб\". Форумът ще се проведе в Зала 2 (Театър Азарян) на Националния дворец на културата.***София. От 09.00 часа в НДК ще се проведе неформално заседание на министрите на енергетиката от Европейския съюз. След края на събитието, от 13.10 часа ще се състои пресконференция. От 14.00 часа ще започне конференцията на високо ниво \"Чиста енергия за всички европейци - пътят напред\" - Балканската перспектива за нисковъглеродното бъдещо на Европа.***София.От 09.30 часа в зала „София\" на хотел Маринела ще се проведе четвъртото издание на „Компания на годината - Успехът на фокус\". Събитието ще бъде открито от вицепремиерът Валери Симеонов.***Велико Търново.От 10.00 часа министърът на туризма Николина Ангелкова ще открие пред Двореца на културата и спорта „Васил Левски\" Международното изложение „Културен туризъм\" 2018.***София.От 11 .00 часа вицепремиерът по обществения ред и сигурността и министър на отбраната Красимир Каракачанов ще проведе среща с национално представителни организации за хора с увреждания в сградата на Министерския съвет.***София.От 09.00 часа в Sofia Event Center ще се проведе 22-ата Европейска конференция за корпоративно управление.***София. От 09.10 часа в София Тех Парк ще се проведе конференция на тема „Educate to create: от дигитални ползватели към дигитални създатели\".***София. От 09.30 часа в НДК ще започне третият ден на Европейската младежка конференция. След края ѝ, от 12.30 часа ще се проведе пресконференция.***София. От 09.30 часа ще се проведе редовно заседание на Пленума на Висшия съдебен съвет.***София.От 10.00 часа в София Хотел Балкан ще се състои честването на 65 години от създаването на Арбитражния съд при БТПП и 120 години арбитражна дейност в системата на БТПП.***София.От 10.00 часа в зала 2 в Софийски Университет „Св. Климент Охридски\" ще се проведе семинар по повод 100-годишнината от рождението на Ингмар Бергман.***София. От 10.00 часа 5-и състав на Специализирания наказателен съд ще заседава по делото срещу Николай М., Николай Д. и др., на които са повдигнати обвинения за организиране и ръководене на организирана престъпна група.***София. От 10.00 часа 3-ти състав на Специализирания наказателен съд ще заседава по делото срещу Николай Т., Галин М. и др., на които са повдигнати обвинения за организиране и ръководене на организирана престъпна група.***София. От 10.00 часа 7-и състав на Специализирания наказателен съд ще заседава по делото срещу Румен Х., Таня Х. и др., на които са повдигнати обвинения за образуване и ръководене на организирана престъпна група.***София. От 10.00 часа 15-и състав на Специализирания наказателен съд ще заседава по делото срещу Димитринка Ф., БорисБ. и др., на които са повдигнати обвинения за организиране и ръководене на организирана престъпна група.***София. От 10.00 часа 3-ти състав на Специализирания наказателен съд ще заседава по делото срещу Николай Т., Галин М. и др., на които са повдигнати обвинения за организиране и ръководене на организирана престъпна група.***София.От 11.00 часа в Конферентната зала на БСК ще се проведе пересконференция на браншови организации от сектор „Дейности по охрана и сигурност\" на тема „Спрете Закона за частната охранителна дейност!\"***София. От 11.00 часа в Националния пресклуб на БТА ще се състои пресконференция във връзка с предстоящия 11-и Международен фестивал за съвременен танц и пърформанс „Антистатик\".***София.От 11.30 часа Делегация на Комисията по европейските въпроси на Събранието на Република Македония, водена от председателя на комисията Артан Груби ще се срещне с народните представители от Комисията по европейските въпроси и контрол на европейските фондове в зала „Запад\". От 12.30 председателят на Комисията по европейските въпроси и контрол на европейските фондове Кристиан Вигенин и председателят на Комисията по европейските въпроси на Събранието на Република Македония Артан Груби ще направят съвместно изявление за медиите. От 12.50 часа македонските депутати ще разговарят със заместник-председателя на Народното събрание Емил Христов и с председателя на Комисията по външна политика Джема Грозданова.***София. От 13.00 часа 9-и състав на Специализирания наказателен съд ще заседава по делото срещу Дамян Д. и Стелян П., на които са повдигнати обвинения за организиране и ръководене на организирана престъпна група.***София. От 13.30 часа 3-ти състав на Специализирания наказателен съд ще заседава по делото срещу Богдан К., Александър Щ. и Цветомир В., на които са повдигнати обвинения за организиране и ръководене на организирана престъпна група.***София. От 13.30 часа 11-и състав на Специализирания наказателен съд ще заседава по делото срещу Георги С., Георги С. и Георги М., на които са повдигнати обвинения за организиране и ръководене на организирана престъпна група.***София.От 17.00 часа в централното фоайе на Регионалния исторически музей ще се проведе концерт на групата на „Бистришките баби\". ***София.От 18.00 часа в Националната галерия ще бъде открита изложбата „Вместо Ренесанс. Българското възраждане в изкуството - от иконата до светския портрет\".***София. От 18.30 часа в Гьоте-институт България ще бъде открита изложбата „Нищо не се губи\" на Викенти Комитски и Франсиско Монтоя Касарес.***София.От 19.00 часа в Регионалния исторически музей ще бъде представена инсталация „Разкази\" и видео инсталацията „Съзвездни букви\" на визуалният артист Христо Гелов.***Асеновград. От 17.30 часа в Градската библиотека „Паисий Хилендарски\" ще бъдат представени книгата „Романът на моя живот\" и филма „Монолог\" с автор Георги Тошев, посветени на 75-годишнината на актьора Стефан Данаилов.***Бургас.От 17.00 часа общинският съветник от ГЕРБ Антон Вечерников ще има приемен ден в централата на партията в Бургас (ул. „Конт Андрованти\" 5).***Варна. От 14.00 часа общинският съветник от ПП ГЕРБ Николай Малев ще проведе приемен ден в офиса на партията на ул. „Георги Бенковски\" №1.***Варна./ к.к. Св. Константин и ЕленаОт 13.00 часа в хотел Азалия в комплекс Св.. Константин и Елена ще се проведе Общото събрание на ЕВРОЛАБ (Европейската асоциация на националните сдружения на лабораторните общности в индустрията). Домакин на международния форум е българският представител на организацията - сдружение БУЛЛАБ.*** Велико Търново. От 10.00 часа в ДКС „Васил Левски\" ще бъде открит XV Международно изложение „Културен туризъм\".*** Велико Търново. От 11.00 часа в зала \"Конферентна\" на хотел \"Панорама\" ще се проведе дискусия по Дейност 1 „Привеждане на подзаконовата уредба и вътрешните правила в съответствие с практиката и нормативната рамка в областта на е-управление\" по Проект BG05SFOP001-1.002-0004 „Надграждане на Имотния регистър за интеграция с кадастралния регистър и предоставяне на допълнителни е-услуги\".*** Велико Търново. От 11.00 часа в ритуална зала на Община Велико Търново ще се проведе IV Научна конференция „Културно-историческо наследство: опазване, представяне, дигитализация\", организирана от БАН, част от МТИ „Културен туризъм\".*** Велико Търново. От 11.00 часа в ДКС \"Васил Левски\" ще бъде открито „Фоайе на книгата\" - съпътстващо събитие към МТИ „Културен туризъм\".*** Велико Търново. От 13.00 часа в Музей „Възраждане и Учредително събрание\" ще се проведе Международна кръгла маса по въпросите на културния туризъм.*** Велико Търново. От 14.00 часа в зала „Европа\" на Великотърновския университет „Св. Св. Кирил и Методий\" Н. Пр. Текла Харангозо, извънреден и пълномощен посланик на Унгария в София, ще изнесе лекция пред студенти и преподаватели.*** Велико Търново. От 16.30 часа в филиала на Медицински университет- Варна във Велико Търново ще се проведе среща разговор с писателя Калин Терзийски.*** Велико Търново. От 17.00 часа в Музей „Възраждане и Учредително събрание\" ще се проведе Церемония по награждаване на победителите в Международния филмов фестивал „На Източния бряг на Европа\".*** Велико Търново. От 17.30 часа в ПГТ „Васил Берон\" ще се проведе среща с автора Тихомир Иванов.*** Велико Търново. От 17.30 часа в Изложбени зали „Рафаел Михайлов\" ще бъде открита изложба от творби на ученици от специалностите дърворезба, интериорен дизайн и иконопис на Национална гимназия за приложни изкуства /НГПИ/ „Тревненска школа\" - град Трявна.*** Велико Търново. От 18.30 часа в ОДК ще се проведе Общински празник на фолклорното танцово изкуство.*** Велико Търново. От 19.00 часа в Клуб 7 ще се проведе среща с писател Георги Бърдаров.*** Велико Търново. От 21.00 часа на площад „Цар Асен I\" ще бъде излъчен Аудиовизуален спектакъл „Царевград Търнов - звук и светлина\", празнични илюминации - безплатна прожекция по случай XV МТИ „Културен туризъм\".***Видин. От 11.45 чaса в Заседателната зала на областна администрация - Видин, информация за медиите ще представят Областният управител на Видин Албена Георгиева, и представители на Дирекция Регионална служба по заетост - Монтана и Дирекция Бюро по труда - Видин.***Враца. От 14.00 часа на покритата писта по лека атлетика ще се проведе Общинско атлетическо състезание „Лъвски скок\" с ученици от всички общински училища от 3-4 клас.*** Горна Оряховица. От 12.30 часа в НЧ „Напредък - 1869\" Държавна опера - Бургас ще представи „Пинокио\" - опера за деца от Александър Йосифов, диригент Цанислав Петков.*** Горна Оряховица. От 14.30 часа в Зала 1 на Общината ще се проведе VII-ми Културно-образователен форум на тема „140 години свободна България\".*** Горна Оряховица. От 18.30 часа в НЧ „Напредък - 1869\" Държавна опера - Бургас ще представи „Бродуей ще полудей\" - концерт-спектакъл на трио „Тенорите\". Диригент Левон Манукян.***Добрич.От 10.00 часа в Регионална библиотека „Дора Габе\" ще се проведе първата среща по проекта „Библиотеката и училището - заедно за един по-чист град\".***Костинброд.От 11.30 часа ще се състои церемонията по първа копка на нова производствен база на „Ролпласт груп\" АД в Индустриална зона Костинброд, ул. Император Константин Велики №19.***Пловдив.От 10.00 часа в сградата на Съюза на учените ще бъде открита студентска конференция на тема „Православие - традиции и съвременност\" организира за пета поредна година Катедра „Теология\" към философско-историческият факултет на Пловдивски университет „Паисий Хилендарски\".***Пловдив.От 09.00 часа в зала 5 на Окръжния съд ще се проведе заседание по делото срещу Величка Д., обвинена в употреба на платежни инструменти - банкови карти, без съгласието на титулярите.***Пловдив.От 09.30 часа в зала 1 на Окръжния съд ще се проведе заседание по делото срещу Боян Л., обвинен в избягване на установяване и плащане на данъчни задължения в особено големи размери.***Пловдив.От 13.30 часа в зала 5 на Окръжния съд ще се проведе заседание по делото срещу Тодор П., обвинен в избягване установяването и плащането на данъчни задължения в особено големи размери.***Пловдив.От 16.00 часа на открита сцена в парк „Рибница\" ще се проведе концерт под надслов „Бъди независим! „Северен\" е срещу дрогата!\".***Пловдив.Общинските съветници от ГЕРБ организират приемни за граждани. От 16.00 часа в офиса на ГЕРБ в район „Южен\" на ул. „Академик Петър Динеков\" №1А започва срещата с Веселин Маневски. От 17.00 часа започва приемната на Пенчо Малинов, която ще се проведе в партийния офис на ул. „Коста Паница\" №5. От 17.30 часа Петър Попов и Ясен Михайлов ще се срещнат с граждани в офиса на ГЕРБ в район „Западен\" на ул. „Царевец\" №9. По същото време Гошо Къчков ще има приемна в партийния офис в район „Северен\" на бул. „Марица\" №91.***Русе. От 09.30 часа в Зала 1 на Областна администрация Русе ще се проведе семинар на тема „Координационен механизъм за помощ на пострадали от домашно насилие\".***Русе. От 10.30 часа в хотел „Рига\" Бизнес център за подпомагане на малки и средни предприятия - Русе организира отворен ден по проект „Повишаване конкурентоспособността на МСП от сектора на агро храните чрез транснационални клъстъри - ФОКУС\".***Стара Загора. От 11.00 часа в Регионалния пресклуб на БТА ще се проведе пресконференция на проф. Христина Милчева, декан на Медицинския колеж в Стара Загора.***Стара Загора. От 18.00 часа в Народно читалище „Св. Климент Охридски - 1858\" ще бъде предстаена книгата на Веселина Славова „Поробена любов\".***Стара Загора. От 18.00 часа в къщата музей „Гео Милев\" ще бъде представено творчеството на литературното течение „Нова социална поезия\" пред старозагорска публика.***Трън. От 14.00 часа ще се проведе заседание на Общинския съвет в Трън.***Шумен. От 13.00 часа в СУ „Трайко Симеонов\" ще се проведе Общинският етап на Националната ученическа викторина по безопасност на движението.***Шумен. От 13.00 часа в зала 2 на Областна администрация Шумен ще се проведе заседание на Постоянната комисия по заетостта в област Шумен.  ", "date": "2018.04.19", "title": "Предстоящи събития на 19 април 2018"}
{"url": "http://www.cross.bg/tema-desislava-ivancheva-1572870.html", "text": "/КРОСС/ БНТ, „Денят започва\"Тема: На две гуми. В световния ден на велосипеда - колко трябва да си голям, за да караш колело?Тема: Арестът на кмета. Чии са парите в багажника на кмета Десислава Иванчева? На живо говори ръководителят на Специализираната прокуратура Иван ГешевТема: Арест като на кино. Сценарии за задържане - коментар на адвокатите Иво Найденов и Людмил РангеловТема: Дигитално бъдеще. Могат ли новите технологии да разгадаят човешкия мозък? Световният учен проф. Катрин АмунтТема: Преди Консултативния съвет при президента - рисковете и заплахите за националната сигурностТема: Ще се влее ли АБВ в БСП? Гостува Константин ПродановТема: Свобода, предприемачество, личен избор - Българското либертарианско обществоТема: Има ли риба в Дунав и къде може да я ловим? На живо от РусеБТВ, \"Тази сутрин\" Тема: Как бе подготвена акцията по задържането на кметицата Десислава Иванчева и има ли още сигнали за корупция в район „Младост\"? Коментар на шефа на специализираната прокуратура Иван ГешевТема: Докъде стигна разследването на избягалите от затвора рецидивисти и кога ще се повиши разкриваемостта на тежките престъпления? Гост - главният секретар на МВР Младен МариновТема: Започва ли нова студена война между изпълнителната власт и президента и адекватна ли беше българската позиция по случая „Скрипал\"? В студиото, вицепрезидентът Илияна ЙотоваТема: Скандали и опашки в Агенцията по кадастър. Кога хората ще получат адекватно обслужване?Тема: Заплаха ли е конфликтът в Сирия за националната ни сигурност? В студиото бившият военен министър Бойко НоевТема: Използва ли се Конституцията като залог в политическите битки у нас? Коментар на бившия служебен премиер проф. Георги БлизнашкиТема: Как певицата Йоана заживя на село с 300 овце?Нова телевизия, „Здравей, България\"Тема: Кметицата на Младост с най-големия подкуп в историята. Какво показват записите от специалните разузнавателни средства? Говори прокуратуратаТема: Как се хващат престъпници с белязани банкноти? За технологията разказва криминалист по знакови дела.Тема: Майката, която разплака премиера, напуска България. Ще има ли кой да я спре?  ", "date": "2018.04.19", "title": "По телевизиите днес"}
{"url": "http://www.cross.bg/mladost-ivancheva-geshev-1572873.html", "text": "/КРОСС/ Продължава разследването срещу кметицата на столичния квартал \"Младост\" Десислава Иванчева, която беше задържана с най-големия подкуп, хващан някога у нас - 70 000 евро. И това била само първата вноска от исканите 500 000 евро.Днес или утре съдът ще реши дали Иванчева ще остане в ареста.Работното обвинение срещу кметицата е за подкуп в особено големи размери, но разследващите не изключват да има и нови обвинения - за организиране престъпна група и пране на пари.\"Подкупът, намерен в колата на кмета на \"Младост\" Десислава Иванчева, е получен заради забавени съзнателно процедури, според доказателства\", каза в интервю за БНТ ръководителят на специализираната прокуратура Иван Гешев. Посредникът по получаване на подкупа е направил самопризнания, той е бивш кмет на район \"Младост\".\"Трябвало е да се извърши процедура по изменение на работен устройствен план, което е работа на местната администрация и отнема две седмици максимум. Това не е направено повече от година и инвеститорът е подал жалба към общинските съветници, не са предприети мерки от община Младост\", коментира още Иван Гешев.Ръководителят на Специализираната прокуратура обясни, че преговорите за подкупа са траели повече от 3 месеца, не е бил единичен. Били са договорени 250 000 евро, като намерените 70 000 са били първата вноска, а иначе сумите са били разсрочени по хода на строителството.Иван Гешев беше категоричен, че се изключва версията за подхвърляне на парите в колата на кметицата. Всичко е документирано със СРС-та, има и личен обиск на кмета на Младост, има достатъчно доказателства, че парите не са подхвърлени. Те са били белязани с вещество, което е намерено и по нея, засега това са фактите, съдът ще прецени дали са виновни, каза Иван Гешев. Ако се докаже виновност в съда, обвиненията са от 10 до 20 години затвор.  ", "date": "2018.04.19", "title": "Разследването срещу Иванчева продължава"}
{"url": "http://www.cross.bg/izticha-suda-medarova-1572875.html", "text": "/КРОСС/ Изтича 72-часовото прокурорско задържане на 21-годишната шофьорка, която през уикенда удари 10 паркирани автомобила в Пловдив.Габриела Медарова напусна местопроизшествието, но беше идентифицирана и задържана от полицията. В кръвта й бяха открито над 1,3 промила алкохол, както и следи от употреба на канабис.Днес прокуратурата трябва да внесе в съда искане за постоянна мярка за неотклонение на младата жена или да я освободи от ареста.Твърде е вероятно Медарова да бъде съдена по съкратената съдебна процедура. Ако бъде доказана вината й в съда, я заплашва затвор до 3 години. ", "date": "2018.04.19", "title": "Изтича мярката на 21-годишната шофьорка, която помете 10 коли в Пловдив"}
{"url": "http://www.cross.bg/stroitelstvo-pirin-protest-1572876.html", "text": "/КРОСС/ Отново протест в защита на Пирин. В 13 часа пред сградата на Министерския съвет природозащитници се събират, за да поискат отмяна на решението, с което смятат, че правителството дава много повече възможности за строителство в планината.Една от причините за недоволството е, че няма екооценка - как плановете за строителство на ски-писти и съоръжения ще повлияят на природата. Природозащитниците искат и оставката на екоминистъра Нено Димов.  ", "date": "2018.04.19", "title": "Пореден протест в защита на Пирин"}
{"url": "http://www.cross.bg/tynela-dypnitza-zaradi-1572877.html", "text": "/КРОСС/ Блокада на международния път Е-79 при Дупница. От 8 до 12 часа днес главният път ще бъде затворен при тунела на Дупница заради мащабно учение.Пожарникари и служители на гражданска защита ще демонстрират действия при свлачище, катастрофа с пожар в тунела и наводнение.  ", "date": "2018.04.19", "title": "Затварят тунел на Е-79 заради мащабно учение"}
{"url": "http://www.cross.bg/trump-zayavi-premier-1572878.html", "text": "/КРОСС/ Президентът на САЩ Доналд Тръмп изрази надежда, че обявените безпрецедентни преговори със Северна Корея ще позволят на целия Корейски полуостров \"да живее в сигурност, благоденствие и мир\", предаде Франс прес.\"Надяваме се тази среща да бъде много успешна и с нетърпение очакваме\" да участваме в нея, заяви Тръмп, който се съгласи да се срещне с лидера на КНДР Ким Чен-ун в близките седмици.\"Както вече съм казвал, пред Северна Корея се простира обещаващ път, ако тя премахне ядрените си оръжия напълно, проверимо и необратимо. Това ще е голям ден за тях и за света\", добави американският президент на съвместна пресконференция с японския премиер Шиндзо Абе в курорта си Мар-а-Лаго във Флорида.\"Ако обаче преценя, че тази среща няма да е плодотворна, няма да отидем на нея. А ако отида там и се окаже, че срещата не е плодотворна, с най-голямо уважение ще я напусна\", предупреди Тръмп.Президентът на САЩ заяви, че Вашингтон ще положи големи усилия да постигне освобождаването на отвлечените преди десетилетия от Северна Корея японски граждани, предаде ДПА.\"Ще работим много, много усилено по този въпрос и ще се постараем да върнем тези хора у дома\", каза Тръмп. Той съобщи, че се водят и преговори за освобождаването на трима задържани в КНДР американски граждани. \"Има много добър шанс да стане\", заяви Тръмп.Японският премиер Шиндзо Абе обяви, че неговата страна и САЩ ще обсъждат търговски споразумения, като същевременно призна, че по този въпрос все още са в разногласие с президента Тръмп, предаде АФП.\"Договорихме се да започнем преговори по свободни, равноправни и взаимноизгодни търговски споразумения\", заяви японският премиер.Двамата лидери обаче не скриха, че са на различни мнения по този въпрос. Япония иска да върне САЩ в Транстихоокеанското партньорство (ТПП), което е подписано от 11 страни, а САЩ предпочитат двустранно търговско споразумение.\"Те се интересуват от двустранно споразумение. Позицията на нашата страна е, че ТПП е най-добрият вариант за двете страни\", заяви Абе.\"Не искам да се върна в ТПП, но ще го направя, ако ми предложат сделка, която не мога да откажа от името на САЩ. Предпочитам двустранно споразумение, защото смятам, че то е по-добро за нашите работници\", каза Тръмп.  ", "date": "2018.04.19", "title": "Тръмп се надява, че двете Кореи „ще заживеят в мир и благоденствие”"}
{"url": "http://www.cross.bg/sigyrnost-kolektivnata-prezidentut-1572874.html", "text": "/КРОСС/ Президентът Румен Радев свиква Консултативния съвет за национална сигурност. Темата е „Актуалните рискове и заплахи за сигурността у нас и състоянието на въоръжените сили\". Поводът е усложнената обстановка в Сирия и на Балканите.Преди ден държавният глава обяви, че на заседанието очаква да стане ясно какви са мерките, предприемани от България относно рисковете и заплахите за националната сигурност при все по-влошаващата се международна ситуация.По думите му колективната система за сигурност и колективната отбрана не трябва да неглижират изграждането на наш собствен отбранителен капацитет. ", "date": "2018.04.19", "title": "Президентът свиква КСНС заради Сирия"}
{"url": "http://www.cross.bg/iioan-hariton-prepodobniyat-1572866.html", "text": "/КРОСС/ С името \"Ветха Лавра\" се наричала обителта на преподобния Харитон, която се намирала в палестинската пустиня близо до Йерусалим. Тя се наричала така, защото била създадена от преподобния преди другите лаври, както това подробно е описано в житието му. В тази Харитонова лавра се подвизавал в постничество преподобният Йоан. От ранни години пламнал от любов към Господа, свети Йоан се прилепил към Бога с цялата си душа, съгласно с написаното в Свещеното Писание: \"А мене е добре да се приближавам към Бога!\" Като презрял суетния светски живот, Йоан се отделил от отечеството си и като приел кръста на монашеското житие, странствал по разни места в името на Господа, Който от деня на Своето рождение и до самата смърт, нямал \"де глава да подслони\". Като пристигнал в светите Иерусалимски места, Йоан се поклонил на живоносния Господен гроб, после пристигнал в споменатата лавра на блажения Харитон, където заради добродетелния си живот бил удостоен със свещения сан иерей. Като обуздавал плътските страсти с велико въздържание, Йоан и тук станал подражател на великите древни постници: с всенощни бдения и непрестанно помнене на смъртта светият достигнал пълно умъртвяване на плътта си и бил сякаш ангел в плът.Като преживял достатъчно години и през цялото време благоугаждал на Бога, той се преставил пред Господа. Неговата душа била отнесена от светите безплътни ангели във вечните небесни обители.Свети Йоан се нарича \"ветхопещерник\", вместо \"ветхолаврит\" поради това, че Ветхата Лавра на преподобни Харитон първоначално се намирала в една разбойническа пещера. В тази пещера бил затворен от разбойници преподобният Харитон. Но след като разбойниците изпили виното, отровено от змия, умрели, и Харитон се освободил от тях. Като намерил в пещерата много злато, заграбено от разбойниците, преподобният съградил край пещерата църква; А когато при него се събрали братя, изградил над пещерата и обител. Тъй като преподобният Йоан живял в тази древна пещера и извършвал богослужението в пещерната църква, той бил наречен \"ветхопещерник\".  ", "date": "2018.04.19", "title": "Преп. Йоан Ветхопещерник"}
{"url": "http://www.cross.bg/sustoi-premierata-voiina-1572867.html", "text": "/КРОСС/ 548 г. - Тържествено е осветена базиликата Сан Витале в Равена от 27-мия епископ на Равена Максимиан Равенски.1332 г. - Състои се сватбата на Стефан Душан и Елена Българска.1346 г. - Полският крал Кажимеж III Велики дава на Бидгошч статут на град.1587 г. - Английският адмирал Френсис Дрейк потапя испанската флота в пристанището на Кадис.1592 г. - Основан е аржентинският град Сан Салвадор де Хухуй.1770 г. - В църквата св. Августин във Виена е сключен „символичен брак\" между Мария-Антония и отсъстващия Луи XVI. На церемонията Мария-Антония официално приема името Мария-Антоанета и титлата „Дофина на Франция\".1774 г. - Състои се премиерата на операта от Кристоф Глук „Ифигения в Авлида\".1775 г. - Започва Американската война за независимост.1783 г. - Екатерина II издава манифест за присъединяване на Крим и Кубанска област към Русия.1805 г. - Френският тъкач на коприна Жозеф Мари Жакар изобретява жакарда.1810 г. - С народно въстание в Каракас започва войната за независимост на Венецуела от Испания.1839 г. - С Договора от Лондон е създадено независимо от Нидерландия кралство Белгия.1850 г. - Великобритания и САЩ подписват договор за съвместно строителство на Панамския канал.1851 г. - Създаден е окръг Фултън в щата Пенсилвания, САЩ.1898 г. - Създадена е минна част към Черноморския флот във Варна.1903 г. - В Кишинев започва един от най-кървавите в Русия погроми над евреи.1904 г. - По-голямата част от Торонто в Онтарио, Канада е опустошена от пожар.1906 г. - Нобеловият лауреат Пиер Кюри загива нелепо, попадайки в конски впряг при пресичане на улицата.1919 г. - Американецът Лесли Ървин извършва успешно първия скок с парашут от самолет.1919 г. - Полската армия освобождава Вилнюс от болшевишка власт.1925 г. - Основан е чилийският футболен отбор от Сантяго Коло Коло.1928 г. - От печат излиза последният (125-ти) том от първото издание на Оксфордски английски речник.1941 г. - Открит е астероидът 3892 Дежьо от финландския астроном Лиси Отема в Турку.1941 г. - Втората световна война: България във Втората световна война: В съответствие с ангажиментите си към Страните от Оста българската армия окупира Вардарска Македония, а на 20 април - Беломорска Тракия, което се възприема за национално обединение.1943 г. - Втората световна война: Нацистки войски влизат във Варшавското гето, за да претърсят останалите евреи, което разпалва първото масово въстание в Полша срещу нацистката окупация по време на Холокоста.1943 г. - Швейцарският химик Алберт Хофман за първи път умишлено приема синтезирания от него наркотик ЛСД и усеща неговото действие като се прибира у дома с велосипед; денят става популярен като Ден на велосипеда.1944 г. - Случайно е открита Казанлъшката гробница под могилен насип от войници, които копаели окоп в североизточната част на Казанлък.1947 г. - Партията Индийски национален конгрес склонява страната да бъде разделена на Индия и Пакистан.1956 г. - Актрисата Грейс Кели се омъжва за Рение III, принц на Монако.1961 г. - Операцията в Залива на прасетата в Куба приключва с успех за защитниците.1970 г. - Произведен е първият автомобил ВАЗ 2101.1971 г. - СССР изстрелва Салют-1, първата създадена от човек космическа станция.1971 г. - Сиера Леоне е обявена за република.1975 г. - Кината става официалната валута и разплащателно средство в Папуа-Нова Гвинея и заменя австралийския долар.1976 г. - Състои се премиерата на българския игрален филм Апостолите.1980 г. - Пусната е на вода ударната подводница от клас „Лос Анджелис\" Бостън.1984 г. - Австралия приема нов национален химн.1995 г. - Атентат в Оклахома Сити: В Оклахома Сити е извършен първият мащабен терористичен акт в САЩ, при който загиват 168 души.1999 г. - Германският Бундестаг възвръща седалището си в Берлин.2003 г. - Състои се премиерата на японския филм Дете на луната.2005 г. - Йозеф Рацингер е избран за папа Бенедикт XVI на втория ден от папския конклав.2007 г. - Състои се премиерата на Симфония № 5 „Lux Aeterna\" от българския композитор Васил Казанджиев.2007 г. - Цар Калоян е тържествено погребан с държавни почести в църквата „Свети Четиридесет мъченици\" във Велико Търново.", "date": "2018.04.19", "title": "На 19 април през..."}
{"url": "http://www.cross.bg/rodeni-na-april-1572730.html", "text": "/КРОСС/ Антоанета Стефанова, световен шампион по шахмат, международен гросмайсторВолен Сидеров, лидер на партия \"Атака\", бивш депутатГеорги Константинов, изпълнителен директор и член на УС на ЦКБМая Драгоманска, актрисаНеве (Невена Бозукова), актрисаРосен Димов, прокурорЦветан Недялков, музикант ", "date": "2018.04.19", "title": "Родени на 19 април"}
{"url": "http://www.cross.bg/neofit-priet-zdravoslovnoto-1572891.html", "text": "/КРОСС/ Патриарх Неофит се чувства добре. Състоянието му е стабилно. Това съобщи проф. Николай Младенов от столичната болница, където е приет на лечение българският духовен глава. Патриархът е в интензивния сектор.Лекарят обясни, че всеки човек, който носи определени заболявания те се обострят понякога. Тази сутрин патриархът е разговарял и е пил кафе с медиците.Рецидиви може да има, но на този момент нещата са овладени. Лечението е процес, в който участват много лекари. Той може да се възстанови към нормалните си жизнени функции и тогава ще бъде изписан.За заболяванията няма да влизам в подробности, но това е обичайно за тази възрастова група независимо дали са патриарси, или обикновени хора.Според медика, здравословното състояние на президента, премиера и патриарха е наблюдавано, тъй като са тримата основни в държавата. В този контекст не беше спомената председателката на парламента Цвета Караянчева.Припомняме, патриарх Неофит бе приет в Аджъбадем Сити Клиник Болница Токуда в сряда следобед със симптоми, свързани с хроничното му заболяване.Висши духовници са потвърдили, че патриархът е хоспитализиран, но също така няма причини за тревога относно здравословното му състояние. ", "date": "2018.04.19", "title": "Стабилно е състоянието на патриарх Неофит"}
{"url": "http://www.cross.bg/bulgarski-chyzhbina-vitzeprezidentut-1572889.html", "text": "/КРОСС/ „Помогнете с цялото влияние, което имате в страните, в които живеете, най-накрая да осъществим една отдавнашна мечта - да създадем международен институт за български език по примера на Френския институт или Институт „Сервантес\". За да може традициите, обичаите, културата ни да получат още по-широко разпространение и да се изучава красивият ни български език навсякъде по света.\" Това заяви вицепрезидентът Илияна Йотова при връчването на отличието „Българка на годината - 2017\". Тазгодишната носителка на званието, давано от Държавната агенция за българите в чужбина, е Десислава Стефанова от Лондон.„Да си българка днес не е никак лесно, особено в чужбина. Трябва да си мъдра, много амбициозна, упорита, силна, да пробиваш стени\", отбеляза вицепрезидентът. Илияна Йотова се обърна с думи на признателност към всички българки по света, които успяват да запазят българския дух, да предадат българските традиции на поколенията, да заразяват с тях и представителите на други националности, които да се докоснат до богатата ни история и красива душевност.В приветственото си слово вицепрезидентът благодари за доброто сътрудничество на всички институции, ангажирани с работата с българите в чужбина.Статуетка и икона с образа на св. Злата Мъгленска Илияна Йотова връчи на Десислава Стефанова, която е създател и ръководител на Лондонския и Швейцарския български хорове и успява чрез българския фолклор да обедини граждани от различни държави. През 2017 г. Би Би Си обяви Лондонския български хор за най-добър от новото поколение хорове. Стефанова е и преподавател е по народно пеене в неделното училище „Иван Станчов\" към българското посолство в Лондон.  ", "date": "2018.04.19", "title": "Вицепрезидентът към българите в чужбина: Нека заедно да създадем международен институт за български език"}
{"url": "http://www.cross.bg/keiidzh-kamerata-nikulus-1572890.html", "text": "/КРОСС/ Никълъс Кейдж обяви, че възнамерява да продължи актьорската си дейност още само \"три или четири години\" преди да се прехвърли за постоянно зад камерата.54-годишният актьор, известен с ролите си в \"Призрачен ездач\" и \"Лице назаем\", съобщи това пред журналистите по време на премиерата на новия си филм \"Първично\" в Пуерто Рико.\"Що се отнася до продуцентска и режисьорска работа - да, завръщам се. Режисурата е нещо, което очаквам с нетърпение, тъй като до момента съм бил основно филмов актьор. Ще продължа с това още само три или четири години и след това ще се фокусирам върху режисирането\", заяви Кейдж.Решението на холивудската звезда да се отдалечи от живота си пред камерата идва малко, след като сам разкри, че развива \"себеунищожително\" поведение, когато не работи.\"Има няколко причини да искам да работя. Ако трябва да съм абсолютно честен, една от тях е, че ставам малко себеунищожителен, когато не съм фокусиран върху работата си\", призна Кейдж. ", "date": "2018.04.19", "title": "Никълъс Кейдж е на път да загърби актьорството"}
