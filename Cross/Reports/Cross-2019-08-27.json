{"url": "http://www.cross.bg/manchestur-blagodarya-grande-1611945.html", "text": "/КРОСС/ Ариана Гранде каза на феновете, че е „преуморена“ и „толкова нервна“ в началото на концерта й в Манчестър. Това е първата й поява на сцената в града след терористичната атака през 2017 г., предаде Би Би Си.Тълпата скандира името й по време на нейния сет в Манчестър Прайд.Въоръжена полиция патрулира по време на събитието, което се случи две години, след като самоубиец уби 22 души след концерта й в Манчестър Арена.„Манчестър заема много специално място в сърцето ми“, каза суперзвездата.Тя сподели пред публиката: „Толкова съм щастлива, че съм с вас, така че ви благодаря, че ви има. Съжалявам, толкова съм нервна. Имах много повече неща да кажа, но наистина съм много претоварена. Така че просто ви благодаря. „Американската певица започна своя 35-минутен девет песенен сет с No Tears Left To Cry – първата песен, която пусна след убийствения атентат, а нощта беше емоционална както за певицата, така и за нейните фенове.", "date": "2019.08.27", "title": "Ариана Гранде с емоционално завръщане в Манчестър"}
{"url": "http://www.cross.bg/intervyuta-shtaiiner-sudiya-1611950.html", "text": "/КРОСС/ Малко повече от месец след като записа едно от върховите постижения в кариерата си - да води финалния мач на \"Уимбълдън\", реферът Дамиан Щайнер трябваше да преглътна разочарованието от уволнение. Аржентинецът, който беше съдия на стола в епичния сблъсък между Новак Джокович и Роджър Федерер в Лондон, е отстранен от Световния тур на АТП.Щайнер (44 г.) е бил отстранен от АТП още на 15 август. Причината е, че е дал серия от интервюта в родината си Аржентина, без да има позволение от работодателя си.Тенис съдиите имат изрична забрана за медийни изяви, като това може да се променя единствено при позволение от АТП.Преди година бразилският съдия Карлос Рамос, който ръководи скандалния финален мач на US Open между Серена Уилямс и Наоми Осака, не получи разрешение да говори пред медиите. Тогава имаше много заявки за интервюта със съдията, който беше наречен \"крадец\" от Уилямс, но работодателят му - Международната тенис федерация (ITF), забрани всякакви изяви.", "date": "2019.08.27", "title": "Съдията на финалния мач от \"Уимбълдън\" е бил уволнен заради интервюта"}
{"url": "http://www.cross.bg/amazoniya-pozharite-epul-1611953.html", "text": "/КРОСС/ Пожарите в Амазония са под контрол след разполагането на 2500 военни в най-силно засегнатите райони, заяви бразилският министър на отбраната ген. Фернандо Азеведо е Силва, цитиран от Франс прес. Ситуацията бе малко преувеличена, заяви министърът пред журналисти след заседание с президента Жаир Болсонаро.Според ген. Фернандо Азеведо е Силва в Бразилия е имало години с много по-сериозни пожари. \"Ситуацията не е проста, но е под контрол\", каза той. За потушаването на огъня се борят летателни апарати и десетки пожарникари. Бразилия прие предложението на Израел да изпрати свой самолет за борба с огнената стихия. Фернандо Азеведо е Силва разчита и на Чили и Еквадор, които обещаха да предоставят материална помощ и хора, които да се включат в потушаването на пожарите.Генералният директор на американската корпорация \"Епъл\" Тим Кук изрази тревога във връзка с пожарите, бушуващи в горите на Амазония, и увери, че компанията ще отпусне средства за спасяването на джунглата, предаде ТАСС .\"Смазващо е да виждаш как огънят обхваща и съсипва тропическите гори на Амазония, една от най-важните екосистеми в света - написа той в понеделник в Туитър. - \"Епъл\" ще дари средства за опазването на биологическото разнообразие там и възстановяване на незаменимите гори на Амазония в Латинска Америка.\"На срещата на върха на Г-7 в Биариц, Франция, състояла се от 24 до 26 август, лидерите на страните от елитния клуб заявиха, че отпускат 20 милиона евро като помощи за ликвидиране на пожарите в Амазония. По данни на бразилския Институт за космически изследвания от януари до август тази година пожарите са унищожили над 1,8 милиона хектара от амазонските гори на територията на тази страна.", "date": "2019.08.27", "title": "Пожарите в Амазония са под контрол , \"Епъл\" също обеща милиони"}
{"url": "http://www.cross.bg/makron-prizova-pazarnata-1611939.html", "text": "/КРОСС/ Президентът на Франция Еманюел Макрон призова за нов световен икономически ред и осъди \"безпрецедентната\" криза в пазарната икономика. На фона на несигурността относно американската търговска политика Макрон заяви, че пазарната икономика е твърде зависеща от финансите, което създава неравнопоставеност, водеща до сътресения в политическия ред.Той призова за световно \"преосмисляне\", но не даде подробности за идеите си. В обширна външнополитическа реч Макрон допълни, че в момента \"изживяваме края на западната хегемония\" в света, отчасти в резултат на \"грешки\" на Запада през последните столетия.Френският държавен глава каза още, че е време Европа да предефинира отношенията си в Русия, да възпре глобалните ѝ амбиции и да не допусне да бъде въвлечена в нова Студена война.", "date": "2019.08.27", "title": "Макрон призова за нов световен икономически ред "}
{"url": "http://www.cross.bg/manolova-vupros-stava-1611951.html", "text": "/КРОСС/ Общественият защитник в битка срещу презастрояването на Черноморието. Мая Манолова се срещна с граждани, които я сезираха за съмнение за застрояване на защитени територии в местността \"Герени\", гр. Созопол, в близост до плаж \"Златна рибка\".Става въпрос за продажба на имот, частна държавна собственост на Министерството на отбраната, с размер около 20 дка, който се намира на около 200 м от морето и пясъчните дюни.Те настояват тръжната процедура да бъде прекратена. Става въпрос за имоти, които са на апетитни места и природата е запазена в автентичния си вид, заяви Манолова. Проверката й показва, че имотът попада в обхвата на плаж Градина. Тя иска МО да спре този търг.Омбудсманът се е обърнала към премиера Бойко Борисов. Според нея малкото запазени природни площи трябва да се запазят. Продажбата на това красиво място е насрочена за 4 септември, притеснена е Манолова. Става въпрос за уникален терен, за уникално място, категорична е тя. Унищожаването на терена върви към край. Тя иска теренът да остане държавна собственост.Очаквам премиерът да се изкаже по този казус, изтъкна омбудсманът. Става въпрос за 20 декара терен. Манолова показа снимки на имота.86% от българите смятат, че Черноморието ни е презастроено. 128 са новоизникналите хотели. 101 са в района на Бургас. Трябва да се спре, според нея, с принципа всичко, което не е забранено е разрешено. Омудсманът отказа да коментира сутрешните му коментари за местните избори. Това са истински важните теми, обясни Манолова.Общественият защитник отказа да коментира и социологическите проучвания, които й дават преднина пред градоначалника Йорданка Фандъкова.Това, което се случва е само върхът на айсберга, убеден е Атанас Русев от \"Спасете Корал\". Няколко министри са проявили престъпно бездействие и не са защитили държавната земя от заграбване.Стефан Манов изтъкна ,че търси у нас места, където няма туристически натиск. Бастисването на българското Черноморие е стигнал своя връх, убеден е българинът, който живее във Франция. Той настоява да се запазят скалите, дюните и избуялата пожълтяла трева, в която се е любил с жена си.По думите му още през 70-те години Франция е регулирала презастрояването на крайбрежието й.", "date": "2019.08.27", "title": "Манолова моли Борисов да спре презастрояването по Черноморието"}
{"url": "http://www.cross.bg/predi-godini-obshto-1611941.html", "text": "/КРОСС/ Съветски танк бе паркиран пред стадиона на Цървена звезда преди възловия мач-реванш на сръбския гранд срещу Йънг Бойс от плейофа за влизане в групите на Шампионска лига. Идеята е на водещата фенфракция на звездашите - Делие и цели надъхване на играчите за мача.Танкът е модел Т-55 и е изваден от употреба преди години. Клубът одобри този ход, но в Хърватия съзрязаха провокация, тъй като машината е използвана във Вуковар във войната в Югославия през 90-те години на миналия век.\"Провокация! Танк от Вуковар е паркиран в центъра на Белград\", написа хърватското издание \"Вечерни лист\". От Цървена звезда обаче твърдят, че идеята с танка няма нищо общо с войната. \"Това е символ откакто съм фен на Звезда. Няма нищо общо с войната, която свърши преди 25 години и този ход е изцяло свързан със спорта\", коментира фен на сръбския гранд.", "date": "2019.08.27", "title": "Фенове паркираха съветски танк пред стадиона на Звезда"}
{"url": "http://www.cross.bg/duzhdove-madrid-chasti-1611943.html", "text": "/КРОСС/ Поройни дъждове в испанската столица Мадрид отнесоха коли и оставиха части от града под вода. Кадри, заснети от местни жители, показват пораженията в един от най-засегнатите квартали „Арганда дек Рей”.", "date": "2019.08.27", "title": "Водна стихия потопи части от Мадрид"}
{"url": "http://www.cross.bg/samo-kolagen-hranitelni-1611956.html", "text": "/КРОСС/ Здравословният начин на живот днес е тренд, а в кухнята ни удобно са се настанили не само популярни суперхрани, а и опаковки с различни витамини и хранителни добавки.Не трябва да се поддавате на маркетинг стратегиите, купувайки целия аптечен арсенал, а да откриете добавката, която е най-добра за вас и наистина ви помага.Ако все още не сте компетентни в това, ние можем да ви подскажем, че сред „магическите добавки“ е и колагенът, който представлява протеин, намиращ се в кожата, костите, сухожилията, мускулите, косата и кръвоносните съдове. Колагенът се явява основният компонент на нашите съединителни тъкани, като осигурява тяхната еластичност, както и здравината им. Най-популярната функция на колагена е, че подобрява състоянието на кожата, правейки я еластична и красива. Оказва се, че той е полезен за почти всяка част от нашето тяло, затова приемът му не само няма да ви навреди, а дори напротив – вашият организъм може само да спечели от това.Как да изберете правилния колаген сред многообразието от продукти, които виждате в аптеката? Ето трите основни правила.1. Препоръчително е в състава на продукта да има колагенов хидролизат или колагенови пептиди. Простите съставки трябва да се избягват.2. Никога не купувайте ароматизирани версии на продукта. Те вероятно съдържат добавена захар, която може да наруши работата на стомашно-чревния тракт, добавяйки калории там, където не са ви нужни.3. Старайте се да купувате само сертифицирани хранителни добавки. Не рискувайте здравето си!", "date": "2019.08.27", "title": "Защо е хубаво да пием колаген?"}
{"url": "http://www.cross.bg/ninova-sofiya-platformata-1611936.html", "text": "/КРОСС/ „Днес имахме Изпълнително бюро, разгледахме много въпроси –от общата национална политика до подготовката ни за местните избори, която е твърде напреднала. Ще имаме и пленум на 3-ти септември, на който трябва Националният съвет да одобри първите около стотина кандидати, издигнати от общинските ни структури”, това обяви председателят на БСП Корнелия Нинова по време на пресконференция в централата на партията.Тя изтъкна, че ще коментира думите на премиера, който по думите й изглежда много нервен и звучи много обречен за София.„По-спокойно, кампанията е още на старта си и ще трябват много сили до края й – нека ги запази. Пилците се броят наесен, както е казал народът, заяви тя. Нинова изрази мнение, че премиерът тича доста пред вятъра, защото социалистите още не са обявили кандидат за София, не са приели платформата си за София, а той вече ги определи като „популисти” и като хора, които ще правят подла кампания в София –без да знае какво предлагат БСП в платформата.И защо всичко това – защото БСП не издига свой кандидат. Искам да припомня на Борисов, че тези думи сме ги чували, и че не му свършиха добра работа в едни други избори, които загуби катастрофално, със същите упреци към БСП. При това, тогава изправи свой знаков кандидат срещу нас”, подчерта Нинова.Председателят на БСП обърна внимание, че социалистите се обръщат към всички, които искат да променят модела на феодалните управления на общините на ГЕРБ. „Всеки, които иска тази промяна е добре дошъл - да се обединяваме.Днес премиерът каза, че нямало нужда от никаква промяна - ние смятаме обратното”, категорична бе Нинова, като посочи, че на първо време е нужно да се промени слоганът на управлението на София, който до този момент е бил „ремонт на ремонта” или „проверка на проверката” .„Мислим, че е много необходимо да се промени и специалният доклад на Европейската сметна палата, която казва, че България е с най-мръсния въздух в Европа, и за 9 години в София не е направено почти нищо, за да се намали запрашаването. Има и много голяма нужда и от промяна в това родителите да не стоят денонощно на опашки, за да си записват децата в детските градини и яслите в София”, добави Нинова и обърна внимание, че може да продължава да изброява с почти всички политики, които община София провежда като най-ярък пример за феодализацията на общините под управлението на ГЕРБ.„Нашият отговор е това – по-спокойно с упреците, кампанията не е започнала, гледайте си вашите дела. Имате и вие да давате много отговори за управлението на общините, за отказа ви от някои много знакови кметове на ГЕРБ досега. Защо се отказвате – това признание ли е за провал?, попита Нинова.Тя изтъкна, че много отговори ще трябва да се дават за досегашното управление, да се носи отговорност, и призова да се запази спокойствие и да се проведе една хубава, позитивна, аргументирана кампания. „Ще я имате в момента, в който приемем платформата и чуете нашите послания”, заключи председателят на БСП. ", "date": "2019.08.27", "title": "Нинова към Борисов: По-спокойно, кампанията е на старта – пилците се броят наесен"}
{"url": "http://www.cross.bg/syhoputnite-voiiski-ekip-1611937.html", "text": "/КРОСС/ Специализиран екип от военно формирование 28 610 – Горна баня от състава на Сухопътните войски, беше задействан в 12.30 ч., днес, 27 август, за обезвреждане на боеприпас, открит в тревните площи срещу автогара „Юг“ в София.При първоначалния оглед е установено, че това е корозирал снаряд. Военнослужещите извършиха разузнаване и транспортиране на боеприпаса. Унищожаването на снаряда ще се извърши в обезопасен район извън населени места при спазване на мерките за безопасност. Ръководител на специализирания екип е старши лейтенант Александър Цветков.Военнослужещите действат на основание отправено искане от главния секретар на МВР и по разпореждане на заместник-командира на Сухопътните войски бригаден генерал Валери Цолов.", "date": "2019.08.27", "title": "Специализиран екип от Сухопътните войски обезвреди корозирал снаряд"}
{"url": "http://www.cross.bg/sdelka-brekzit-zaedno-1611938.html", "text": "/КРОСС/ Британски опозиционни партии обявиха днес, че са се споразумели да работят заедно, за да предотвратят Брекзит без сделка, включително посредством одобряване на ново законодателство или с вот на недоверие към правителството, предаде Ройтерс.Парламентът се завръща от лятна ваканция следващата седмица и се подготвя за битка с новия премиер Борис Джонсън, който обещава да изведе Великобритания от ЕС в края на октомври със сделка или без споразумение.Лидерът на лейбъристите Джереми Корбин бе домакин днес на преговори с Шотландската национална партия, с либералдемократите, със Зелената партия и с Независимата група за промяна за дискусии около тактиката за осуетяване на Брекзит без сделка.„Участниците се съгласиха, че спешно трябва да се действа заедно, за да се намери практически начин за предотвратяване на възможността за липса на споразумение“, обявиха след срещата партии в свое общо становище. ", "date": "2019.08.27", "title": "Британски опозиционни партии ще работят заедно срещу Брекзит без сделка"}
{"url": "http://www.cross.bg/rysiya-ryskiya-pytin-1611942.html", "text": "/КРОСС/ Президентът на Русия Владимир Путин пристигна в Жуковски, където бе открит 14-ият Международен авиокосмически салон МАКС-2019. Самолетът на руския лидер кацна на пистата на авиоизложението и той бе посрещнат от вицепремиера Юрий Борисов, министъра на отбраната Сергей Шойгу и министъра на промишлеността и търговията Денис Мантуров.Преди това там кацна самолетът на турския държавен глава Реджеп Таийп Ердоган, предава ТАСС.След това към Путин и Ердоган се присъединиха министрите на отбраната Сергей Шойгу и Хулуси Акар, след което те продължиха обсъждането на видяното.Су-57 е най-модерният руски изтребител от пето поколение. Той се отличава с голяма маневреност, но според западните експерти отстъпва на американския Ф-35 в използваната технология Стелт, която го прави неуловим и незабележим за радарите и бойните самолети на противника.В последно време след като Вашингтон замрази участието на Анкара в проекта Ф-35 заради придобиването на руския ЗРК С-400, в Турция се усилиха разговорите за покупката на изтребители от Русия. Става дума за моделите Су-35 и С-57.", "date": "2019.08.27", "title": "Путин и Ердоган разгледаха новите руски изтребители Су-57"}
{"url": "http://www.cross.bg/vreme-trump-melaniya-1611944.html", "text": "/КРОСС/ Първите дами на САЩ и Франция демонстрираха елегантния си и доста луксозен стил по време на срещата на Г-7 в курорта Биариц на лазурния бряг.Дизайнерски рокли, скъпи обувки и чанти – Мелания Тръмп и Бриджит Макрон се надпреварват в това тежко състезание, докато съпрузите им коват световната политика. Родната марка Louis Vuitton е предпочитана от французойката, докато мадам Тръмп залага на Gucci, Calvin Klein Alexаnder McQueen.Двете са ангажирани с благотворителност, разходки по плажовете, протяжни обяди и разбира се да акомпанират съпрузите си по време на официалните вечери. Но, не може да се отрече, че го правят със стил…", "date": "2019.08.27", "title": "Мелания Тръмп и Бриджит Макрон с тоалети за десетки хиляди по време на Г-7"}
{"url": "http://www.cross.bg/rysiya-pytin-ykraiina-1611931.html", "text": "/КРОСС/ Доналд Тръмп иска да върне Русия в клуба, известен понастоящем като Г-7, след като страната загуби членството си след анексията на Крим през 2014 г. Руският президент Владимир Путин просто ще се опита да използва ситуацията, за да прецени каква степен на сътрудничество от негова страна би била достатъчна, за да накара френския президент Еманюел Макрон да прегърне идеята на Тръмп, пише Леонид Бершидски за Bloomberg.Тръмп, който призова за връщане към формата Г-8 и миналата година, заяви във вторник, че обратното приемане на Русия ще бъде \"подходящо\", \"защото много от нещата, за които говорим, са свързани с Русия.\" Това, разбира се, е факт. Дори ако в американския политически дискурс ролята на Русия се е свила до намеса в изборите, ролята на Путин в разрушаването на ръководения от САЩ международен ред е далеч по-многостранна. Освен това по паритет на покупателната способност Русия е шестата по големина икономика в света, така че ако членството в Г-7 се определя от БВП, Русия, заедно с Китай, Индия, Индонезия и Бразилия, има по-големи основания да е вътре, отколкото някои настоящи членове (въпреки че в абсолютна стойност е едва 12-та по големина). Групата на седемте включва Канада, Франция, Германия, Италия, Япония, Великобритания и САЩ.По-различното през тази година е, че Тръмп изглежда активно лобира други членове на клуба, особено Макрон, когото третира като представител на всички европейски лидери, да върнат Русия. Засега френският президент не се поддава особено. За разлика от Тръмп, той иска да обвърже връщането на Русия с разрешаването на кризата в Украйна в съответствие с Минските споразумения.Всичко това обаче е малко като планиране на партия шах, без да се предвиждат ходовете на противника.Путин е казвал много пъти от 2014 г., че Русия е загърбила формата Г-8 и че има по-голям интерес към различни регионални мрежи и към Г-20, която включва oостаналите големи развиващи се икономики от BRICS - Бразилия, Индия, Китай и Южна Африка. Последният път той каза това в понеделник, след срещата си с Макрон. Би било погрешно да се тълкуват тези твърдения като поговорката за киселото грозде. Преди да бъде изключена Русия от Г-8 през 2014 г., останалите членове обикновено не бяха съгласни с Путин за почти нищо, като участието му в дискусиите не помогна за предотвратяването на западните военни интервенции, които той не одобряваше, най-вече тези в Ирак и Либия. Междувременно, икономическите въпроси - като международната данъчна прозрачност, един от любимите на Путин поради проблема с изтичането на капитали от Русия - по естествен начин биват третирани по-добре в по-широкия формат Г-20.Връщането на Русия в Г-7 не би донесло със себе си никакви осезаеми ползи, като облекчаване на западните санкции. Това би било просто още един форум, на който Путин да се среща със западните лидери. Но той и без друго получава редовни възможности за това.В известен смисъл дискусиите за връщането на Русия са по-обещаващи за Путин, отколкото самото членство. Най-щекотливият въпрос е дали е необходимо пълното изпълнение на споразуменията от Минск, за да може Макрон да вземе страната на Тръмп, и по този начин вероятно да бъде върнат отново Путин, при положение че Япония и Италия сигурно ще се съгласят. Ако желаният напредък не включва предаването на непризнатите проруски „народни републики“ от източна Украйна на правителството в Киев, тогава може би европейските санкции също могат да бъдат отменени без такова предаване.Дори ако народните републики трябва да бъдат предадени при честни условия, наистина ли Русия ще бъде върната отново в Г-7 без да се отказва от Крим? Това е непреодолима червена линия за Путин.Руското външно министерство е реагирало на западната активност, като е поискало конкретизация. „Предложенията трябва да бъдат формулирани, ако съществуват, и да бъдат предадени за разглеждане на руската страна“, заяви говорителят на външното министерство Мария Захарова. \"Сега е трудно да разберем за какво става въпрос.\"Путин знае, че украинският президент Володимир Зеленски, въпреки необичайното количество власт, което натрупа, след като партията му спечели мнозинство в парламента, ще срещне отпор, ако се опита да приложи изцяло споразуменията от Минск. Те изискват Украйна да промени конституцията си, за да даде специален статут на източните региони. Това на практика би предоставило на Русия легитимна база за намеса в украинската политика. Това е изключително непопулярно в Украйна. От своя страна Путин не иска да позволи на Украйна да си възвърне „народните републики“ при каквито и да било други условия. Но той е готов да съдейства на Зеленски в усилията му за успокояване на Източна Украйна, и да прецени реакцията на Макрон през това време.Първият ход на Путин най-вероятно ще бъде най-накрая да размени затворници с Украйна. В сряда московският вестник \"Комерсант\", с добри източници в Кремъл, съобщи, че размяната ще се проведе преди края на август и че украинските моряци, заловени от Русия в Керченския проток в края на миналата година, ще бъдат част от сделката. Това би създало добра воля за по-нататъшни разговори, като вероятно ще се намери междинно решение, което ще накара Макрон да се съгласи с Тръмп.За западните членове на Г-7 обаче големият въпрос е какво печелят, като оставят Путин да играе тази игра с тях. Той вероятно ще проучи различни възможности със Зеленски, така или иначе. И наистина ли искат Путин в ново издание на Г-8? Западът може само да загуби доверие, ако поканата бъде отправена към Путин, въпреки че той няма намерение да връща Крим. Подобна покана също така би му предоставила възможност да откаже. Това няма ли да постави Запада в неудобно положение?източник: ", "date": "2019.08.27", "title": "Ще се върне ли Русия в Г-7?"}
{"url": "http://www.cross.bg/rekyltivatziya-depa-zakrivane-1611932.html", "text": "/КРОСС/  Министерство на околната среда и водите подпомага общините в изпълнение на задълженията им за закриване и рекултивация на старите общински депа, които не отговарят на нрмативните изисквания, както и за изграждане на нови регионални системи за управление на отпадъците. През последните пет години са изградени и въведени в експлоатация по-голямата част от 52-те нови регионални системи за управление на отпадъците, които отговарят на нормативните изисквания. Това даде възможност да се прекрати експлоатацията на неотговарящите на изискванията депа.МОСВ поетапно осигурява необходимите средства за изпълнение на проектите за рекултивация. До момента са отпуснати над 100 млн. лв. от Оперативна програма „Околна среда 2007-2013 г.“ и Предприятието за управление на дейностите по опазване на околната среда (ПУДООС), с които е  осигурена рекултивацията на част от депата. В допълнение на тези средства за 2019 г. за рекултивация чрез ПУДООС от държавния бюджет са осигурени 70 млн. лв. С цел осигуряване на целия финансов ресурс за всички депа през 2019 г. беше направена промяна в Оперативна програма „Околна среда 2014-2020 г.“, с която се осигуряват допълнително 120 млн. лв., с които ще бъдат финансирани и останалите депа, чиято техническа рекултивация трябва да приключи през 2020 г.Приоритетни за финансиране са всички общински депа, които не отговарят на нормативните изисквания и са част от списък на общински депа, включени в наказателната процедура на Европейския съюз, които подлежат на закриване и рекултивация. Общият брой на тези депа за България е малко над 110. Към настоящия момент е изпълнена рекултивацията на някои от тях, като само в рамките на 2019 г. до настоящия момент са финансирани 31 закрити общински депа.Процесът на закриване на съществуващи депа за отпадъци включва изпълнението на два процеса: техническа и биологична рекултивация. Изпълнението на техническата рекултивация е съобразено с нормативните изисквания на националното законодателство. Техническата рекултивация на съществуващи депа за отпадъци представлява система за повърхностно запечатване на депото. Проектните решения за извършване на техническата рекултивация при закриване на депата са разнообразни, като минималните изисквания са изграждане на газоотвеждаща система и полагане на горен изолационен пласт от земни маси или бентонитови хидроизолации в комбинация с минералния запечатващ пласт. Горният изолиращ екран трябва да е така проектиран и изпълнен, че да  изключва емисията на вредни вещества към компонентите на околната среда; да предотвратява инфилтрацията на атмосферни води през тялото на депото и да създава условия за безопасно отделяне на газовете от него. След изпълнението на техническата рекултивация се изпълнява и биологична и тя включва комплекс от агротехнически и агрохимически мероприятия за създаване на условия за затревяване, засаждане на храстова растителност и залесяване, в зависимост от бъдещото използване на депото.МОСВ предоставя финансиране за закриване и рекултивация само на регламентирани общински депа. Проектите се изготвят от общините, на чиято територия са закритите сметища.  Колкото по-кратък е срокът от момента на закриване на депото до физическото изпълнение на рекултивация, толкова по-малка е вероятността да се увеличи обемът на натрупани отпадъци поради нерегламентирано изхвърляне. Отговорност на общините е да контролират и да не позволяват да се натрупват допълнителни количества отпадък във вече закритото депо, тъй като те са собственици на имота и те са оператори на депото по време на експлоатацията му.", "date": "2019.08.27", "title": "МОСВ осигури близо 300 млн. лв. за рекултивация на закритите общински депа"}
{"url": "http://www.cross.bg/-singul-live-1611933.html", "text": "/КРОСС/ Отборът на Лудогорец отново е фаворит срещу Марибор в среща-реванш от плейофите за Лига Европа според „Еврофутбол“. Срещата е на 29.08.2019 г. от 21.15 ч.:Марибор (Слвн.) – Лудогорец (Бълг.)              Сингъл, Live, ТОП          „1“-3.00 „Х“-3.30 „2“- 2.25Ето още вълнуващи мачове от квалификациите на Шампионската лига и Лига Европа:Розенборг (Нор.) – Динамо Загреб (Хър.)         Сингъл, Live, ТОП           „1“-2.80 „Х“-3.15 „2“- 2.50Цървена звезда (Сърб.) – Йънг Бойс (Швц.)     Сингъл, Live, ТОП           „1“-2.55 „Х“-3.15 „2“- 2.70Аякс Амстердам (Хол.) – АПОЕЛ Никозия (Кип.)      Сингъл, Live, ТОП     „1“-1.17 „Х“-5.75 „2“- 11.00Славия Прага (Чех.) – ЧФР Клуж (Рум.)                Сингъл, Live, ТОП         „1“-1.52 „Х“-3.60 „2“- 5.40Ница – Марсилия                                                  Сингъл, Live, ТОП          „1“-2.87 „Х“-3.00 „2“- 2.28Спартак Москва (Рус.) – Спортинг Брага (Порт.)    Сингъл, Live, ТОП      „1“-2.21 „Х“-3.24 „2“- 2.79Трабзонспор (Тур.) – АЕК Атина (Гър.)                   Сингъл, Live, ТОП        „1“-1.69 „Х“-3.40 „2“- 4.28Уулвърхямптън (Анг.) – Торино (Ит.)                     Сингъл, Live, ТОП         „1“-1.82 „Х“-3.25 „2“- 3.82  Съперникът на Григор Димитров във втория кръг на Ю Ес Оупън е Борна Чорич:Борна Чорич – Григор Димитров                          Сингъл, Live, ТОП           „1“-1.41     „2“- 2.27Днес от 19.30 часа женският ни национален отбор по волейбол излиза в мач от Европейското първенство по волейбол срещу Гърция като фаворит:Гърция /ж/ – България /ж/                                  Сингъл, Live, ТОП          „1“-3.73       „2“- 1.13Най-голямата печалба от футболни предвиждания в отминалите четири дни е в Несебър, където местен прибра 8060 лева за два мача в права колонка в събота. Ден по-късно в разградското село Завет местен взе 7148,85 лева за шест мача в права колонка, а в понеделник пловдивчанин си тръгна с 7606,02 лева с 50 лева залог на осем срещи в права колонка.Към 13.30 часа на 27.08.2019 г. сумата в Джакпот 13 е на стойност 12 560 лева, а срещите от него можете да видите .", "date": "2019.08.27", "title": "Лудогорец отново е фаворит срещу Марибор СПОРЕД „ЕВРОФУТБОЛ“ "}
{"url": "http://www.cross.bg/razgrad-sever-oborydvane-1611934.html", "text": "/КРОСС/ Електроразпределение Север инвестира 85 хиляди лева в модернизация на оборудването в подстанциите „Абритус“ и „Тетово“, и възлова станция „Разград“ в областния град. Обновените съоръжения ще повишат сигурността и качеството на електрозахранването на близо 32 000 домакинства и фирми в Разград и близките населени места.В подстанция Абритус е извършена подмяна на прекъсвач 110 kV на силов трансформатор с нов съвременен елегазов. Във възлова станция Разград са монтирани нови релейни защити и вторичната комутация на изводи средно напрежение. В подстанция Тетово са сменени токоизправител и акумулаторна батерия. Инсталираното съвременно оборудване осигурява значително по-висока чувствителност и бързодействие и гарантира безаварийна работа на съоръженията.Подстанциите и възловите станции имат стратегическо значение за надеждното функциониране на електроразпределителната мрежа. Подстанциите трансформират напрежението от високо към средно напрежение. Възловите станции разпределят електрическата енергия по електропроводите. Съвременното оборудване позволява прехвърляне и преразпределяне на електрическите товари - при изключване на един от електропроводите, другите се използват за алтернативно захранване, което предотвратява неудобството на клиентите от изключване.Електроразпределение Север е част от групата ЕНЕРГО-ПРО Варна. Дружеството управлява и поддържа електроразпределителна мрежа с обща дължина от 42 626 км. на територия от близо 30 000 кв. км и обхваща 9 административни области в Североизточна България - Варна, Велико Търново, Габрово, Добрич, Разград, Русе, Силистра, Търговище и Шумен.", "date": "2019.08.27", "title": "ЕРП Север модернизира ключови електроразпределителни съоръжения в Разград"}
{"url": "http://www.cross.bg/varna-zanyatiya-sili-1611935.html", "text": "/КРОСС/ „Курс по оцеляване на летателен състав в морска среда и техники за евакуация” се провежда през тази седмица в гр. Варна. Теоретичните занятия се водят в „Центъра за специализирана подготовка – Варна“, който е част от Базата за специална техника към Военновъздушните сили, а практическите занятия - в учебен район „Карантина“ на ВВМУ „Н. Й. Вапцаров“.В тренировъчното занятие участват като обучаеми пилоти, бордни инженери и парашутисти от състава на военни формирования 28 000 - Граф Игнатиево, 26 030 - Безмер, 52 090 - Долна Митрополия, 32 040 - Крумово, 44 510- София, 24 900 - София и 36 940 - Варна.По време на курса ще се проведат полети за изпълнение на задачи по евакуация с вертолети AS 532 AL „Cougar” и АS 565 МВ „Panther“ от водна повърхност с носилка, кош и спасителен колан.Общ ръководител на подготовката и провеждането на тренировъчното занятие е полковник Николай Лясковски от Командването на Военновъздушните сили.", "date": "2019.08.27", "title": "Военнослужещи от ВВС се обучават за оцеляване в морска среда"}
{"url": "http://www.cross.bg/tenis-kindersport-tyrnira-1611925.html", "text": "/КРОСС/ Тенис трофеят  се завръща за трета поредна година. Този път международният турнир по тенис за деца на възраст от 9 до 12 години ще приветства две нови държави в допълнение към тези от миналата година, като вече общо 13 държави ще участват в 172 турнира.Първата фаза започна на 2 февруари в град Алба, Италия, с \"Tennis Trophy Fit - Kinder+Sport\".Последната фаза на турнира се проведе в София в Българския национален тенис център. Vladimir Tsonkov def.  Boris Borisov  40Evgeniya Stoyanova def. Karolina Kostova 40Viktor Atanasov def. Kristiyan Stefanov  54Antoniya Staneva def. Hermina Yanakieva 40Petar Ivanchev def. Martin Latinchev 60Valeria Garnevska def. Sofia Kovacheva 60Daniel Spasov def. Martin Pavlov 60Alisa Borisova def. Tsvetelina Stoyanova 75Следващите  турнири ще бъдат вПобедителите ще продължат към , финалите ще се проведат от 17 до 20 октомври в ексклузивния  - един от обектите на ATP Tour.Като неделима част от  - международният проект за социална отговорност на Ferrero Group, действащ за привличане на деца и семейства в една изпълнена със забава двигателна активност -  е повече от атлетическо състезание. Трофеят се фокусира върху ценности, като например .Водещият принцип на турнира е, че двубоите ще се играят без съдии, така че децата да подложат на тест своята честност и почтеност на корта. В съответствие с този принцип, а се дава в края на всеки национален турнир, за да се признае младият играч на тенис, който най-много се е отличил със своята честност и спортсменство.Инициативата започна в Италия през 2006 г. Идеята беше на тенис звездата . През последните години обхватът стана по-международен, помагайки да се разпространи концепцията на активния начин на живот сред младите поколения. В миналите издания финалистите също така имаха възможност да се срещнат със  ", "date": "2019.08.27", "title": "Победителите в София на Kinder+Sport International Tennis Trophy 2019 "}
{"url": "http://www.cross.bg/riba-chervo-debeloto-1611922.html", "text": "/КРОСС/ Ракът на дебелото черво е сред най-разпространените злокачествени заболявания. За предпазване от развитието му експертите препоръчват промени в начина на живот и храненето.Сред препоръките е да се консумира повече риба, пише в. „Daily Express“. Проучване на специалисти от Оксфордския университет и Международната агенция за изследване на рака показва, че консумацията на три порции риба седмично понижава риска от развитието на злокачествено заболяване на дебелото черво.За целите на изследването авторите му са проучили чрез въпросници хранителните навици на 476 160 души. Детайлно е анализирана консумацията на всякакъв вид риба – бяла, тлъста, мазна, крехка.Изследователите са установили, че за хората, които редовно консумират риба, рискът от развитието на рак на дебелото черво е с 12 процента по-нисък, отколкото за тези, чието меню включва по-малко от една порция седмично. Според специалистите оптималното количество за понижаване на риска е 359,1 грама риба седмично.Въпреки че изследването обхваща всякакви видове риба, експертите отбелязват, че особено полезни са мазните риби като сьомга и сардина. Консумацията на 123,6 грама мазна риба се свързва с 10-процентно понижение на риска от рак на дебелото черво.Типичната порция риба е около 100 грама, така че консумацията дори само на една порция седмично може да донесе ползи за здравето.Преработеното и червеното месо се свързват с повишен риск от развитието на злокачествено заболяване на дебелото черво, напомнят експертите.", "date": "2019.08.27", "title": "Рибата – консумирайте я поне 3 пъти в седмицата"}
{"url": "http://www.cross.bg/beshe-danailov-otkazva-1611921.html", "text": "/КРОСС/ Най-страшното беше болката. Това разказа пред bTV Стефан Данаилов за инцидента. Иначе смята, че има късмет. Инцидентът нарича нов етюд в живота си.Всичко си беше нормално, подчерта актьорът. Докторът му показал къде го е оперирал.Хора, пазете се, съветва Ламбо. Не се отказва от сцената. Готов е да се върне.Припомняме, че в началото на седмицата актьорът пострада при падане в апартамента си в Приморско и счупи тазобедрена става. След това той беше приет по спешност и опериран в болницата в Бургас. ", "date": "2019.08.27", "title": "Стефан Данаилов не се отказва от сцената след инцидента"}
{"url": "http://www.cross.bg/strasbyrg-voiivodinovo-romite-1611924.html", "text": "/КРОСС/ 59 съдебни дела са завели ромите от Войводиново, които го напуснаха след гневните протести там заради нападението над командос. 33-годишният Валентин Димов бе пребит навръх Богоявление от братята Асен и Борис Пакетови от местната махала, защото им направил забележка за неправилно пресичане.\"17 от производствата бяха срещу кмета на Войводиново и началника на полицейското управление в село Труд, но са прекратени. По останалите все още няма окончателно решение. Те са срещу заповедите за събаряне на опасните постройки и незаконните къщи на ромите, за ограничаване на достъпа им до тях и спиране на тока и водата\", заявиха юристи от община \"Марица\", цитирани от \"24 часа\".Недоволните роми са стигнали и до Европейския съд в Страсбург. Там се води дело под името \"Пакетова и други срещу България\". Жалбоподатели са Анка Пакетова, роднина на биячите, и още 54 души. Председателят на Българския хелзинкски комитет Красимир Кънев е техен процесуален представител.\"Твърдим, че са нарушени три разпоредби на конвенцията за защита на правата на човека. Ромите са били подложени на нечовешко и унизително отношение и на дискриминация с прогонването им и отказа на управника на Войводиново и на служителите на реда да ги допуснат обратно\", коментира Кънев. По думите му е било накърнено и правото на неприкосновеност на дома. Делото в Страсбург е заведено на 1 април, комуникирано е и му е даден приоритет. \"Това означава, че няма да отлежава 5-6 г., както се случва обикновено заради огромния брой искови молби в Европейския съд. Вече бяха определени, но все още не са изпълнени, привременни мерки за 16 от жалбоподателите, които включват настаняването им в алтернативни жилища\", уточни Красимир Кънев. Става въпрос за три многодетни семейства.Според председателя на правозащитната организация привременните мерки не са изпълнени. До средата на септември правителството ще трябва да депозира в Страсбург своето становище по казуса \"Пакетова и други срещу България\", а Европейският съд ще го предостави на пълномощника за отговор. \"Вероятно ще имам 1-2 месеца срок, за да подготвя позицията си. Ще я пратя до Страсбург, придружена с иск за обезщетение на ромите\", обяснява Кънев.\"Никой не е гонил ромите от домовете им, те сами ги напуснаха заради протестите\", категоричен е кметът на Войводиново Димитър Тосев. Той посочва, че всички къщи в местната махала са нелегално построени върху общинска земя. Обитателите им многократно са били канени да ги узаконят, но отказвали. Не е ясно колко време са се захранвали с ток от един-единствен електромер, след като се прикачили към него неправомерно.", "date": "2019.08.27", "title": " Ромите от Войводиново съдят България в Страсбург заради разрушените им къщи"}
{"url": "http://www.cross.bg/slavchev-ylitza-fandukova-1611926.html", "text": "/КРОСС/ Столичани подадоха сигнал до общинския съветник и председател на  политическа партия МИР инж. Симеон Славчев заради разбита улица в София. Става дума за ул.”Златни мостове” в кв.”Манастирски ливади”, по която ежедневно минават камиони от близък строеж. Преминаващите тежки превозни средства са увредили настилката и вдигат голямо количество прах.Непосредствено до мястото се намира и единствената градинка с детска  площадка в квартала. Живущите се оплакват, че градинката е  неизползваема заради облаците прах, които вдигат тежките превозни  средства.Инж. Симеон Славчев отиде да провери на място състоянието на  ул.”Златни мостове” тази сутрин. Камионите, идващи от строежа са разбили асфалта на шосето и преминаването с автомобил през мястото е трудно.Общинският съветник поиска министър-председателят Бойко Борисов да дойде с личния си автомобил, на който да качи и кмета на София г-жа Йорданка Фандъкова, за да проверят безобразната ситуация в кв.”Манастирски ливади”. Борисов трябва да спре да подбира магистралите, на които ходи и да дойде на тази улица, която хората  подбраха и напълно основателно искат да се ремонтира, коментира инж. Славчев.Междувременно се оказа, че г-жа Фандъкова живее на метри от разбитото шосе.", "date": "2019.08.27", "title": "Фандъкова живее на метри от разбита улица"}
{"url": "http://www.cross.bg/kremikovtzi-kmet-kochkova-1611927.html", "text": "/КРОСС/ Голямата ми цел е изравняване на стандартите и край на \"София на две скорости\". Това каза за предаването \"Софийска трибуна\" по Радио \"Фокус\" Цецка Кочкова – кандидат за кмет от БСП на район Кремиковци. \"Когато става въпрос за плащане на данъци и задължения, жителите на Кремиковци са част от София, но когато трябва да кандидатстват по проекти, не са софиянци и трябва да се подчиняват на кандидатстванията на Столична община\", обясни тя.Недостатъчни са средствата, които се отпускат за крайградските райони, отбеляза Кочкова, като уточни, че това задълбочава проблемите за жителите. \"Това е като къща, в която покривът протича, но си казваш, че той сам ще се оправи. Това няма как да се случи ако не се вземат сериозни мерки\", даде пример кандидатът за кмет от БСП за район Кремиковци.Тя заяви, че ще направи най-доброто, с помощта на уменията и контактите си и с това, което законът й позволява, за да превърне района част от \"голяма София\". \"Когато срещнеш човек от крайградски район, друг, който живее в крайните квартали на града и такъв, който живее в идеалния център на София – те са от три различни планети. Проблемите, мирогледът и вижданията им са различни, защото именно средата определя начина, по който възприемаш света. Ако вземем нещата в свои ръце и се опитаме заедно, като отбор, да направим всичко по силите си, нещата ще се получат\", посочи Цецка Кочкова.По думите й проблемите в район Кремиковци са безкрайно много. Районът е етнически многообразен и това предполага нестандартни начини на подход към разрешаването на проблемите на гражданите, добави тя. \"Кремиковци е разположен на 213 кв. км. Това са 10 селища, в които населението не е кой знае колко в сравнение с големите квартали в София, например \"Люлин\" или \"Младост\". Около 23 хил. души населяват район Кремиковци, но са разпръснати в тези 10 селища, като всяко едно от тях има своите специфични проблеми\", уточни кандидатът за кмет.Като основен проблем тя отчете липсата на канализация в крайградските район. \"През следващия мандат се предполага, че проектът, изработен от сегашната администрация, ще бъде задвижен. Това е най-важното, което трябва да се случи, за да можем да привлечем и инвеститори, които да съживят района\", обясни Кочкова. Като основна цел тя си поставя облагородяването на района и създаването на уютна среда, в която хората да искат да живеят. \"Трябва да се помисли за остатъците от металургичния комбинат \"Кремиковци\", хвостохранилищата, бездомните кучета и боклуците. Съществуват и много проблеми, свързани с улиците, строителството и ремонтите на още детски градини, изграждането на паркове и градинки\", обяви Цецка Кочкова.След опита си като кмет на Долни Богров в периода 2011 – 2015 година, тя заяви, че контактът с хората е на първо място. \"Те трябва да ме припознават като човека, който ще ги изслуша и ще отреагира на проблемите им. Смятам, че нишката на комуникацията между администрацията и населението някъде се къса. Често администрацията сякаш е отделно звено, което е извън хората и проблемите им. Тази спойка трябва да бъде наистина реална\", обясни тя. Цецка Кочкова определи кандидатурата си за районен кмет на Кремиковци като предизвикателство. \"Да си кмет на едно село е сякаш да управляваш една стаичка от къщата, но сега вече трябва да се погрижиш за почти цялата къща. Кандидатурата ми е много амбициозна, но нищо не може да ме спре, защото познавам проблемите на района\", обяви кандидатът за кмет от БСП.", "date": "2019.08.27", "title": "Цецка Кочкова: Голямата ми цел е изравняване на стандартите и край на \"София на две скорости\""}
{"url": "http://www.cross.bg/stydentski-iiordanov-georgi-1611928.html", "text": "/КРОСС/ Ако бъда избран за кмет ще превърна районната администрация и жителите на район Студентски в един отбор. Това каза за предаването \"Софийска трибуна\" по Радио \"Фокус\" Георги Йорданов – кандидат на БСП за кмет на района. По думите му липсата на чуваемост е основен проблем на жителите. \"От една страна ми се иска районната администрация да бъде по-близо до хората, да бъде гъвкава в комуникацията си с тях и да им представя повече възможности, а от друга – жителите на района да окажат по-широка обществена подкрепа\", заяви той.Район \"Студентски\" е специфичен, защото събира в себе си различни възрастови групи, обясни Йорданов, като уточни, че от това произтича и спецификата на проблемите му. Според него е необходимо да се организира обществено обсъждане и да се приеме подробен устройствен план, който да гарантира, че зелените площи в района няма да бъдат застроени. \"Районът и кварталите, включени в него – \"Мусагеница\", \"Малинова долина\", Студентски град и \"Дървеница\" са познати като зелените столични квартали. Основната цел на жителите там е да запазят тази зеленина, за да могат да се чувстват уютно в своите домове и в заобикалящата ги среда. В тази връзка трябва да се изясни кога, как и къде ще се строи оттук нататък\", отбеляза кандидатът за кмет от БСП.Различните възрастови групи в район Студентски имат своите индивидуални проблеми, добави той. \"Студентски град е дом на много студенти. Това е едно оживено място с много млади хора. На територията на района се намират нощни заведения и барове, които концентрират голяма група хора. Това, обаче, са места, които предразполагат и към нарушаване на обществения ред\", отбеляза Георги Йорданов и в тази връзка като друг проблем посочи сигурността на района. Той припомни, че преди време на територията на Студентски град имаше Районно полицейско управление (7-РПУ), като уточни, че то беше преместено в ж.к. \"Младост\".\"От тогава в района има все по-малко полицейско присъствие и жителите не се чувстват достатъчно сигурни\", отбеляза той. Според Георги Йорданов Районното управление в Студентски град няма да бъде върнато, но изрази надежда там да има поне филиал на РПУ, т. нар. полицейски участък, който да увеличи числеността на органите на реда. Като друг проблем в район Студентски той посочи здравеопазването. \"На територията на района има само една поликлиника – в Студентски град. Достъпът до нея на по-възрастните жители на кварталите \"Малинова долина\", \"Дървеница\" и \"Мусагеница\" е затруднен\", отбеляза Йорданов.Като друг проблем той изброи липсата на училище в Студентски град и \"Малинова долина\", като уточни, че в последния дори няма детска градина. Георги Йорданов каза още, че мотивацията му да се кандидатира за районен кмет се корени в желанието да работи за общността, района и квартала, в който живее. \"Кандидатурата ми е израз на желанието да работя в полза на обществото\", заяви той.Като друга своя мотивация Георги Йорданов отбеляза целта да накара младите хора да се впуснат и да се интересуват от обществено-политическия живот. \"Младите хора отбягват думата \"политика\" и не се включват в политическите процеси. Те трябва да бъдат малко по- отговорни и обществено ангажирани. С кандидатурата и стремежа си да превърна район Студентски в по-добро място мога да им дам един добър пример\", заяви кандидатът от БСП.Той обясни, че срещите с хората са в центъра на кампанията му, като уточни, че ако бъде избран за кмет, ще ги превърне в традиция и ще ги постави в основата на работата му. Георги Йорданов призова хората да дават предимство на общия интерес пред индивидуалния. \"Само тогава ще можем да живеем в една по-справедлива, по-здрава и хубава среда\", обобщи кандидатът за кмет от БСП на район Студентски.", "date": "2019.08.27", "title": "Георги Йорданов: Районната администрация и гражданите от \"Студентски\" трябва да са един отбор"}
{"url": "http://www.cross.bg/kmet-sofiya-interneshunul-1611929.html", "text": "/КРОСС/ 56% от столичани искат София да има нов кмет, а 29 на сто - Йорданка Фандъкова да остане на поста си. Това показват данните на \"Галъп интернешънъл\" от сондаж сред жителите на София по актуални обществено-политически теми, проведен в началото на август. Лошата инфраструктура, презастрояването и мръсният въздух остават основни проблеми за жителите на София.Столицата обаче продължава да дава повече възможности за реализация, сочат данните на \"Галъп интернешънъл\". Сред преимуществата анкетираните посочват още зелените площи, икономическото развитие на града и транспорта, но общата критичност към политиците води и до желание за политическа промяна, което проличава в хипотетичен сблъсък на предстоящите местни избори между настоящия кмет Йорданка Фандъкова и омбудсмана Мая Манолова. 46 на сто от интервюираните смятат, че София се развива лошо в последните години. От работата на настоящия кмет са доволни половината от анкетираните. 37% не са, а 13 на сто не могат да преценят. Привържениците на БСП и \"Демократична България\" имат най-голямо желание за промяна, а една трета от симпатизантите на ГЕРБ не могат категорично да номинират Фандъкова за пореден мандат. Резултатите показват, че има натрупано напрежение срещу познатия политически стил в столицата и като отдушник се търси надпартиен кандидат за кмет на София.", "date": "2019.08.27", "title": "\"Галъп интернешънъл\": 56% от столичани искат нов кмет"}
{"url": "http://www.cross.bg/yilyamc-zapica-sharapova-1611930.html", "text": "/КРОСС/ Ceринa Уилямc cтaртирa изключитeлнo убeдитeлнo учacтиeтo cи нa US Оpеn. В първия cи мaч нa турнирa cлeд зaгубeния финaл прeди гoдинa aмeрикaнкaтa рaзби Мaрия Шaрaпoвa c 6:1, 6:1.Cрeщaтa прoдължи caмo 59 минути. Уилямc имaшe тoтaлнa дoминaция нa кoртa. Тя нaпрaви пeт прoбивa, cпacи пeт брeйкпoинтa и cпeчeли двa пъти пoвeчe тoчки oт руcкинятa – 56:28.C тoзи уcпeх Ceринa Уилямc зaпиca 19-a пoрeднa пoбeдa нa Шaрaпoвa. Oбщият бaлaнc в cрeщитe мeжду двeтe e 20:2 в пoлзa нa aмeрикaнкaтa.Cлeдвaщaтa cъпeрничкa нa Уилямc щe бъдe cънaрoдничкaтa ѝ Кeйти Мaкнeли. Учacтвaщaтa c уaйлд кaрд нa US Оpеn тeниcиcткa зaпиca уcпeх c 6:4, 6:1 нaд Тимea Бaчинcки.", "date": "2019.08.27", "title": "Серина Уилямс разби Мария Шарапова"}
{"url": "http://www.cross.bg/voenni-ycheniyata-zadachi-1611909.html", "text": "/КРОСС/ Във вторник на територията на Централния военен окръг (ЦВО) започнаха мащабни специални учения на въоръжените сили на Руската Федерация. Те ще бъдат под егидата на заместник-министъра на отбраната генерал Дмитрий Булгаков. Това беше съобщено пред репортери от департамента за информацията и масови комуникации на Министерството на отбраната на Руската Федерация, предава ТАСС.„В ученията са задействани органи на военното управление, съединения, военни части и организации на МТП, повече от 30 хиляди военнослужещи и граждански персонал от Централния, Западния, Южния и Източния военни окръзи и Въздушнодесантните войски“, уточняват от ведомството.Булгаков съобщи, че групировката ще изпълнява практически задачи за всички видове тилова и техническа поддръжка. „Задачи за техническо прикриване на автомобилни магистрали и пътища, бариерни линии, пригаждане на участъци от автомобилни пътища за кацане на самолети, организация на специални видове техническо и продоволствено обезпечаване на видовете и родовете войски“, поясни той.По думите на армейски генерал, в хода на ученията всеки военнослужещ ще получи реална практика в условията на създадената в рамките на маневрите обстановка, ще повиши или получи нови знания, ще усъвършенства своите навици и умения за гарантирано изпълняване на поставените задачи както в ежедневната си дейност, така и в бойна обстановка.Както съобщават от МО, в ученията са задействани повече от 7 хил. единици въоръжения, военна и специална техника.Отбелязва се, че в ученията ще бъде използвана не само нова специална техника и оборудване, които вече са във войските, но и перспективни и експериментални технически средства, с които могат да бъдат оборудвани войсковите подразделения в бъдеще.Специалните учения по материално-техническа поддръжка на въоръжените сили на Руската федерация с военни командни и контролни органи, формирования, военни части и организации на МТО ще продължат до 30 август 2019 г. Една от основните задачи на учението е усъвършенстване на формите и методите за изпълнение на комплекса от задачи, възложени на системата за материално-техническо осигуряване на Въоръжените сили на Русия. ", "date": "2019.08.27", "title": "Повече от 30 хил. души участват в мащабни военни учения в Русия"}
{"url": "http://www.cross.bg/izbori-kandidat-gerb-1611910.html", "text": "/КРОСС/ Премиерът и лидер на ГЕРБ Бойко Борисов подписа предизборно споразумение за общо участие на местните избори със СДС. Това стана в централата на ГЕРБ на събитие, за което не бяха поканени медии. Подписването на споразумението стана в присъствието на столичния кмет Йорданка Фандъкова.Премиерът Борисов прогнозира „подли“ по думите му избори в столицата.„Специално за София, мисля, че ще бъдат много подли тези избори и те ще бъдат подли не заради друго, а заради установената практика да се прилепват колегите от БСП към някой кандидат, за който впоследствие да говорят, ако е успешен, че е техният кандидат спечелил, ако е неуспешен, да бягат от него като дявол от тамян. И казват ние само подкрепихме. Какво значи за една партия, която непрекъснато… и политически партии искат партийни субсидии и все са им малко, да не издигат свой кандидат в голям град“, каза Борисов.По думите на Йорданка Фандъкова обединението на новата и старата десница е не само необходимо, но и много важно.„Защото по този начин отговаряме на войнстващия популизъм с реализъм, с отговорност, с желание да продължим промяната на българските общини, отговорност, защото е много важно днес пред българските граждани всички, които се предлагат да управляват общините, да е ясно кой точно стои зад тях. Така че с това обединение смятам, че ние ясно показваме нашите кандидати с желанието си да работят за общините“, добави тя.Споразумението не е централно и национално, уточни лидерът на СДС Румен Христов, като СДС ще даде цялата си подкрепа за големите градове София, Пловдив, Варна, Бургас и Стара Загора.", "date": "2019.08.27", "title": "ГЕРБ подписа със СДС за общо участие на местните избори"}
{"url": "http://www.cross.bg/raboti-aiihorn-poslanik-1611912.html", "text": "/КРОСС/ Кристоф Айхорн ще е новият посланик на Германия в София.Той поема посланическия пост в България след мандат като посланик в Естония.Кристоф Айхорн е роден през 1958 г. в Хайделберг и е немски дипломат. От септември 2015 г. е посланик на Федерална Република Германия в Естония.Айхорн е изучавал история, публично и европейско право, както и политически науки в Rheinische Friedrich-Wilhelms-Universität в Бон, Free University в Берлин и „London School of Economics“, както и в Брюксел.От 1979 г. до 1985 г. работи като радиожурналист в ARD. През 1985/86 г. работи като консултант/съветник на ЕС в Брюксел.От 1989 г. до 1992 г. работи в германското посолство в Москва. От 1992 г. до 1998 г. работи в изпълнителния комитет на Министерството на външните работи в Бон. От 1998 г. до 2000 г. той е в Държавния департамент на САЩ. След това от 2000 до 2004 г. е в политическия отдел на германското посолство във Вашингтон.От 2004 г. до 2008 г. Айхорн е началник на отдела, отговарящ за САЩ и Канада в централата на Министерството на външните работи в Берлин. От 2008 г. до 2011 г. се завръща в германското посолство във Вашингтон като посланик.От 2011 г. до 2015 г. е заместник-комисар по въпросите на разоръжаването и контрола над оръжията във Федералното министерство на външните работи.На 8 септември 2015 г. Кристоф Айхорн, като новият германски посланик в Естония, връчва пълномощията на президента Тоомас Хендрик Илвес.Айхорн е женен и има две деца.", "date": "2019.08.27", "title": "Кристоф Айхорн е новият германски посланик в София"}
{"url": "http://www.cross.bg/praseta-dobrovolno-domashni-1611913.html", "text": "/КРОСС/ Само 20 от над 100 домашни прасета тип \"заден двор\" са умъртвени в община Рила, казаха от администрацията. Едно от обясненията е, че след епидемията от бруцелоза по козите през 2015 г., когато бяха евтаназирани над 600 животни, включително и няколко прасета, местните хора все още са травмирани и не са съгласни да се прави евтаназия на домашни животни. Споменът за върлувалата преди години по Рилското корито бруцелоза все още не е отминал, затова местните хора не са съгласни да умъртяват доброволно прасетата си, каза заместник-кметът на общината Лазар Чавков.\"Беше стрес за стопаните, а и тия, които бяха заразени с бруцелозата, продължават при тях нещата\".Около 1000 са умъртвените доброволно прасета в 9-те общини на Кюстендиския регион като мярка срещу африканската чума, коментира изпълняващият длъжността областен управител д-р Матей Попниколов.  До обяд днес не бяха обявени резултатите от взетите проби на части от труп на диво прасе, намерен до границата със Сърбия в Треклянско, каза той.", "date": "2019.08.27", "title": "Само 20 от над 100 домашни прасета умъртвиха доброволно в община Рила"}
{"url": "http://www.cross.bg/dyshi-indoneziya-pozhari-1611914.html", "text": "/КРОСС/ Индонезийските власти са изпратили над 8070 души и 34 хеликоптера да гасят горските пожари, бушуващи в някои части на островите Суматра и Борнео, предаде ДПА.Пожари горят в шест провинции и въздухът в някои райони до са замърсени до вредни за здравето нива, каза говорителят на Националната служба за справяне с бедствия Агус Вибово. Вчера са постъпили данни за най-малко 358 огнища, допълни той.В Индонезия големи горски пожари има всяка година. Димът и изпаренията от тях често засягат съседните Сингапур, Малайзия и Тайланд, като нивата на замърсеност на въздуха се повишават до опасни равнища.Според изследване на учени от Харвардския и Колумбийския университет, над 100 000 души може да са починали преждевременно през 2015 г. в Югоизточна Азия вследствие на горските пожари в Индонезия.При пожарите през 2015 г. загинаха най-малко 25 души, а причинените от стихията щети възлизаха на 16 млрд. долара.  Greenpeace припомня, че успоредно с пожарите в Индонезия има такива и в Амазония, Сибир, Канарските острови и Аляска. ", "date": "2019.08.27", "title": "Огнен ад и в Индонезия: Над 8000 души се борят с горски пожари"}
{"url": "http://www.cross.bg/zvezdi-pet-konte-1611940.html", "text": "/КРОСС/ Управляващото в Италия популистко движение „Пет звезди“ няма да преговаря за ново правителство с опозиционната левоцентристка Демократична партия, докато тя публично не подкрепи ново коалиционно управление, водено от досегашния премиер Джузепе Конте, предаде Ройтерс. Между двете партии изглежда има и спор за постове.Президентът на Италия Серджо Матарела даде срок до сряда (утре) на двете партии да сключат сделка за ново правителство. Ако те не успеят, Матарела ще назначи служебен кабинет и ще посочи дата за предсрочни парламентарни избори.Късно в понеделник изглеждаше, че двете партии, които по традиция са политически опоненти, са близко до сделка, като Демократическата партия намекна, че е склонила Конте да остане премиер.Днес обаче „Пет звезди“ обявиха спиране на преговорите с остра позиция в контраст с напредъка от предишния ден.„Вчера, след 4 часа разговори, не бе постигнато нищо“, са казва в изявлението. „Не можем повече да работим така. Или отношението ще се промени, или ще е трудно. Ще се видим отново с Демократическата партия, когато тя одобри преназначаването на Конте“.Конте, който е безпартиен, но е близък до „Пет звезди“, подаде оставка миналата седмица, след като лидерът на „Лига“ Матео Салвини обяви, че управляващата коалиция се е разпаднала и призова за нови избори.В понеделник Конте участва в срещата на лидерите на „Пет звезди“ Луиджи ди Майо и на Демократическата партия Никола Дзингарети. „Пет звезди“ се оплакаха снощи, че няма недвусмислена подкрепа от демократите за Конте като премиер. Говорител на Демократическата партия обвини лидера на „Пет звезди“ Луиджи ди Майо, че спъва преговорите с искането да бъде вътрешен министър и вицепремиер. Според източници в „Пет звезди“ обаче Ди Майо никога не е искал да бъде вътрешен министър, посочва Ройтерс.", "date": "2019.08.27", "title": "„Пет звезди“ замразиха преговорите за ново правителство на Италия"}
{"url": "http://www.cross.bg/terminal-sigyrnostta-poleta-1611952.html", "text": "/КРОСС/ Терминал 1 и Терминал 2 на едно от най-натоварените летища в Германия бяха затворени, докато полицията залови нарушителя.Неназованият пътник, пристигнал с полет от страна извън ЕС, трябвало да се се прекачи в Мюнхен на друг полет, като преди това премине през контрола по сигурността на Терминал 2. Пътникът успял да отключи авариен изход на терминала и да премине през него въпреки задействалата се аларма, каза говорителят на летищната управа Роберт Вилхелм, цитиран от АП.Човекът бил открит на Терминал 1.Към 5 хил. пътници са били евакуирани от двата терминала, отворени отново след четири часа. Чакащите на слънце отвън са получили по една бутилка минерална вода. След отварянето на терминалите преминалите през контрола по сигурността е трябвало отново да го преминат.Според Ройтерс нарушителят е испанец. Не са известни мотивите му. Миналото лято на същото летище бяха отменени около 330 полета, след като жена влезе в \"чистата зона\", без да бъда подложена на проверка от службите за сигурност, припомня ДПА.", "date": "2019.08.27", "title": "На летището в Мюнхен отмениха 130 полета заради нарушител"}
{"url": "http://www.cross.bg/pesenta-video-klip-1611915.html", "text": "/КРОСС/ Поп звездата Тейлър Суифт спечели наградата на „MTV Video Music Awards“ в най-престижната номинация за видео на годината. 36-ата церемония по присъждане на награди за песни и видеоклипове се проведе в понеделник в „Prudential Center“ в Ню Джърси.За награда в тази категория претендираха и и нейната сънародничка Ариана Гранде за „Thank U, Next“, британският рапър 21 Савейдж (с истинско име Шая Бин Авраам-Джоузеф) с клип към песента „A Lot“, певецът Били Айлиш с клип към песента „Bad Guy“, Джонас Брадърс с клип към песента „Sucker“, както и рапърът Лил Нас X (с истинско име Монтеро Ламар Хил) с клип към песента „Old Town Road“.Победата в тази номинация не отиде при канадския рапър Обри Дрейк Греъм (Дрейк) за песента „In My Feelings“, нито при Ариана Гранде, Джонас Брадърс или Лейди Гага и Брадли Купър за „Shallow“.17-годишната Били Елиш спечели наградата в категорията „Най-добър млад изпълнител“. Награди бяха връчени и на американските диджеи The Chainsmokers и поп певицата Биби Рекс (най-добър танц), южнокорейските групи БТС и „Хелси“ (най-добър K-поп), Гранде и поп дуото от Питсбърг „Сошъл Хаус“ (песен на летния сезон).Миналата година певицата Камила Кабело спечели наградата за видео на годината с видеоклип към песента „Хавана“. Освен главната награда, тя успя да се сдобие и със статуетка в категорията „Най-добър артист на годината“.Наградата за цялостно творчество отиде при рап кралицата от близкото минало Миси Елиът.Наградите „MTV Video Music Awards“ са създадени от MTV Music Channel през 1984 г., превръщайки ги в една от най-престижните награди за създаването на видео клипове. Нейните лауреати традиционно се награждават със статуетки под формата на астронавт в скафандър със знаме, върху което е изобразено логото на канала.", "date": "2019.08.27", "title": "„MTV Video Music Awards“ раздадоха своите награди"}
{"url": "http://www.cross.bg/trump-polsha-vurhovenstvoto-1611916.html", "text": "/КРОСС/ Десетки бивши полски дипломати са изпратили писмо до президента на САЩ Доналд Тръмп, в което алармират, че демокрацията в Полша и върховенството на правото са изложени на риск. Те го приканват да окаже натиск върху правителството във Варшава да спре да погазва конституцията,предаде АП.В отвореното писмо на Конференцията на посланиците пише: \"Г-н президент, вие идвате в страна, в която върховенството на закона вече не се спазва\".В събота Тръмп ще присъства на възпоменателна церемония във Варшава по повод 80-годишнината от началото на Втората световна война - нападението на нацистка Германия срещу Полша на 1 септември 1939 г. Това ще бъде второто посещение на Тръмп в страната. Първото беше през 2017 г., когато американският президент похвали Полша като защитничка на западната цивилизация, но не спомена за демокрацията, припомня АП. ", "date": "2019.08.27", "title": "Бивши полски дипломати към Тръмп: Демокрацията в Полша е застрашена"}
{"url": "http://www.cross.bg/elektrozahranvane-izkopni-ostanaha-1611920.html", "text": "/КРОСС/ Над 5000 жители на София останаха без електрозахранване в понеделник сутринта в резултат на скъсани кабели при изкопни дейности от строителни фирми в два столични квартала. В 9.26 часа за около 1 час и 15 минути без електрозахранване останаха около 2600 клиенти на ЧЕЗ Разпределение в квартал „Младост 1“.Няколко минути по-късно, в 10.07 часа, за втори път за деня при изкопни работи бе скъсан кабел 20 киловолта, собственост на ЧЕЗ Разпределение, при което без електрозахранване за около 35 минути останаха други 2700 клиенти на дружеството на територията на квартал „Манастирски ливади–Изток“ и ж.к. „Гоце Делчев“.„За нанесените имуществени вреди ще бъдат изготвени констативни протоколи на извършителите, но никой не може да компенсира неудобството за нашите клиенти. Фирмите, които изпълняват изкопни дейности често пъти не съгласуват с нас навреме ремонтите съгласно съществуващите процедури, което не ни позволява да реагираме своевременно и да предотвратим авариите“, каза Васил Василев, директор на дирекция „Експлоатация и поддържане“ в „ЧЕЗ Разпределение България“ АД.За да отдели ресурс за строителните обекти, е необходимо компанията да бъде информирана поне две седмици предварително за деня, в който ще бъдат извършвани изкопни дейности.Това може да става на телефон 0700 10 010 или на имейл кlienti@cez-rp.bg", "date": "2019.08.27", "title": "Над 5000 жители на София останаха без електрозахранване "}
{"url": "http://www.cross.bg/shkorpilovtzi-signali-vreme-1611917.html", "text": "/КРОСС/ Неохраняемата зона на плажа в Шкорпиловци е превърната в сметище и тоалетна, предаде Нова телевизия. От месеци брегът е заринат с боклук.\"Всяка година по време и след сезона получаваме сигнали за замърсяването. На всички нерегламентирани и неохраняеми плажове има подобни гледки. Неведнъж са подавани сигнали от кметовете на малките общини, на чиято територия се намират тези къмпинги. Специално за Шкорпиловци имаме много сигнали, защото това е едно от местата, което предразполага към такъв тип туризъм\", коментира областният управител на Варна Стоян Пасев.Пасев добави още, че \"има регулярни почиствания, само, ако плажът е наконцесия. Лошото е, че с данъците на гражданите на тези общини се чистят боклуците на други, които не плащат и това е от дълго време. Надявам се скоро да влезе в сила Законът за устройството на Черноморското крайбрежие, за да може да се регламентират тези места за къмпингуване\".", "date": "2019.08.27", "title": "Сметище на плажа в Шкорпиловци"}
{"url": "http://www.cross.bg/cupbiya-minictepctvo-ppez-1611918.html", "text": "/КРОСС/ Kитaйcĸaтa ĸoмпaния зa тeлeĸoмyниĸaциoннo oбopyдвaнe и ycлyги Нuаwеі изpaзи интepec дa cътpyдничи нa Cъpбия зa paзвитиeтo нa 5G мpeжa в cтpaнaтa, cъoбщaвa cpъбcĸoтo финaнcoвo миниcтepcтвo.Texнoлoгичнaтa ĸoмпaния cъщo ce интepecyвa oт пpилaгaнeтo нa пpaвитeлcтвeнa oблaчнa (сlоud) cиcтeмa в Cъpбия зa интeгpиpaнe нa инфpacтpyĸтypa зa дaнни и ĸoмyниĸaция зa пpaвитeлcтвeнитe aгeнции нa дъpжaвaтa, пишe ЅееNеwѕ.Финaнcoвoтo миниcтepcтвo дoбaвя oщe, чe eднa oт цeлитe нa тoвa двycтpaннo cътpyдничecтвo e oтĸpивaнeтo нa Инoвaциoнния цeнтъp зa дигитaлни тpaнcфopмaции нa Нuаwеі (Іnnоvаtіоn Dіgіtаl Тrаnѕfоrmаtіоn Сеntrе) ĸaтo peгиoнaлeн цeнтъp нa ĸoмпaниятa зa Зaпaднитe Бaлĸaни в Бeлгpaд.Πpeз юни pъĸoвoдитeлят нa cpъбcĸия peгyлaтop зa дaлeĸocъoбщeния зaяви, чe плaниpa дa зaвъpши пoдгoтoвĸaтa нa пpaвнaтa paмĸa зa cтapтиpaнeтo нa 5G чecтoтния тъpг пpeз 2020 г.Cpъбcĸият миниcтъp нa тъpгoвиятa Pacим Ляич пъĸ cъoбщи минaлaтa гoдинa, чe пpaвитeлcтвoтo иcĸa дa oтĸpиe тъpг пpeз 2019 г. зa paзпpeдeлянe нa чecтoтитe в oбxвaт 700 МНz - тaĸa нapeчeнaтa втopa цифpoвa paзпpeдeлитeлнa лeнтa, ĸoятo e oт peшaвaщo знaчeниe зa paзвитиeтo нa 5G мpeжитe.Cпopeд Ляич, 5G мpeжaтa щe бъдe въвeдeнa пo мaгиcтpaлитe и в нaй-гoлeмитe гpaдoвe нa Cъpбия дo 2020 г., a cлeд тoвa щe ce paзшиpи и дo дpyгитe чacти нa cтpaнaтa. ", "date": "2019.08.27", "title": "Huawei с интерес за изграждането на 5G мрежа в Сърбия"}
{"url": "http://www.cross.bg/apoloniya-avgyst-festivala-1611899.html", "text": "/КРОСС/ Над 70 събития присъстват в тазгодишната програма на фестивала Празници на изкуствата \"Аполония\", съобщават организаторите от Фондация \"Аполония\".35-то издание на фестивала ще се проведе от 29 август до 7 септември в Созопол, а любителите на изкуствата ще могат да избират от разнообразните културни събития, които ще се проведат на няколко места в града.Тази година фестивалът ще бъде открит със спектакъл на балет \"Арабеск\", в който ще бъдат представени няколко танцови постановки. Концертът ще бъде на 29 август от 20.30 часа на сцената на Амфитеатър \"Аполония\".", "date": "2019.08.27", "title": "Балет \"Арабеск\" на сцената на \"Аполония\""}
{"url": "http://www.cross.bg/transport-karti-abonamentni-1611900.html", "text": "/КРОСС/ Увеличава се броят на хората, които използват абонаментни карти за пътуване в София, а 7% е броят на нередовните пътници. Това е актуалната информация на Център за градска мобилност, цитирана от БНТ.Данните показват, че въпреки увеличението цената за еднократно пътуване в столичния градски транспорт на 1,60 лв., гратисчиите намаляват. Гражданите използват все по-често абонаментни карти, които излизат с 50 стотинки по-евтино.Гратисчиите са максимум до 10% от хората, които ползват градски транспорт. Това число е на база оперативни данни от нашите контрольори, които са 240 на брой\", заяви директорът на ЦГМ Християн Петров.Петров обясни, че преди промяната на цената на еднократния билет са били продадени само 255 годишни абонаменти карти през 2015 година. Миналата година техният брой е бил над 30 хиляди.Предстои въвеждането на нова тикет система за таксуване.След като бъдат тествани функциите на системата във всеки един тип транспорт, ще се премине към цялостно внедряване във всички над 1300 надземни превозни средства и метрото, добави директорът на ЦГМ.В края на следващата година се очаква да влезе в употреба новата тикет система. Тя ще даде нови възможности за закупуване на билети и на абонаментни карти, включително чрез мобилния телефон.", "date": "2019.08.27", "title": "Гратисчиите в градския транспорт намаляват"}
{"url": "http://www.cross.bg/grad-aleksandrypolis-politziya-1611901.html", "text": "/КРОСС/ Шестима мигранти загинаха при тежка катастрофа близо до град Александруполис, а други 10 души са в тежко състояние с опасност за живота, съобщи БНР.Мигрантите платили на българските трафиканти по 2 хиляди евро, за да бъдат закарани до Солун, сочат показанията им пред полицията.Двамата трафиканти, причинили катастрофата, са в прокуратурата в град Александруполис. По информация на местните медии и двамата са български граждани.Те са извършвали трансфер на 16 нелегални мигранти, влезли през сухопътната граница от Турция. В близост до град Александруполис попадат на полицейска блокада. Не спират за проверка и с висока скорост колата пада във воден канал.Шестима от мигрантите загиват на мястото на катастрофата, другите 10 са в тежко състояние в болницата. Лекуващите лекари се опитват да спасят живота на двама, но засега не дават надежда.Двамата трафиканти, които не са пострадали, изоставят колата и направили опит да се скрият от полицията, но в последствие са арестувани.Гръцката полиция съвместно със специални части на европейската агенция по охрана на границите са засилили контрола на всички възможни точки за нелегално влизане в Гърция.", "date": "2019.08.27", "title": "Гръцката полиция залови двама българи за трафик на хора"}
{"url": "http://www.cross.bg/lyulin-voda-ostavat-1611902.html", "text": "/КРОСС/ Жителите на Люлин остават без вода, съобщи БНТ.Водоснабдяването към кварталите Люлин 1, 2, 3, 6, 7, 8, 9 и 10 ще бъде прекъснато между 9 и 21 часа заради авария на стратегически водопровод в столицата. Аварийни и лабораторни екипи ще имат готовност за реакция при евентуални сигнали за влошено качество на водата, след възстановяване на водоподаването.", "date": "2019.08.27", "title": "Без вода остават жителите на част от Люлин"}
{"url": "http://www.cross.bg/paya-godina-pediti-1611903.html", "text": "/КРОСС/ Зaдължeниятa нa нaceлeниeтo ĸъм фиpмитe, зaнимaвaщи ce c ĸpeдитиpaнe, нe ca ĸoй знae ĸoлĸo гoлeми нa фoнa нa пoтpeбитeлcĸитe и жилищни зaeми пpeдocтaвeни oт бaнĸитe. Cпopeд cтaтиcтиĸaтa нa БHБ ĸъм cpeдaтa нa 2019-a взeмaниятa пo ĸpeдити нa дpyжecтвaтa, cпeциaлизиpaни в ĸpeдитиpaнe, ca 2.66 млpд. лв. (2.3% oт БBΠ ) пpи 2.43 млpд. лв. (2.3% oт БBΠ ) в ĸpaя нa юни 2018 гoдинa. Te ce yвeличaвaт c 9.7% (235.3 млн. лв.) cпpямo ĸpaя нa втopoтo тpимeceчиe нa 2018 г. и c 5.7% (143.7 млн. лв.) в cpaвнeниe c ĸpaя нa мapт 2019 гoдинa.\"B cтpyĸтypaтa нa взeмaниятa пo ĸpeдити oт ceĸтop Дoмaĸинcтвa и HTOOД (нeтъpгoвcĸи opгaнизaции oбcлyжвaщи дoмaĸинcтвaтa) пpeoблaдaвaт пoтpeбитeлcĸитe ĸpeдити, ĸoитo ca 1.991 млpд. лв. в ĸpaя нa втopoтo тpимeceчиe нa 2019 гoдинa. Te ce yвeличaвaт c 18.3% (308.6 млн.лв.) нa гoдишнa бaзa и c 4.6% (87.3 млн. лв.) cпpямo ĸpaя нa мapт 2019 гoдинa. Oтнocитeлният им дял в oбщия paзмep нa взeмaниятa пo ĸpeдити oт ceĸтop Дoмaĸинcтвa и HTOOД нapacтвa oт 92.4% ĸъм ĸpaя нa юни 2018 г. дo 93.3% ĸъм ĸpaя нa cъщия мeceц нa 2019 гoдинa.Paзмepът нa жилищнитe ĸpeдити в ĸpaя нa втopoтo тpимeceчиe нa 2019 г. e 33.1 млн. лв. и нaмaлявa c 10.8% (4 млн. лв.) в cpaвнeниe c ĸpaя нa юни 2018 гoдинa и c 0.1% (0.03 млн. лeвa) cпpямo мapт 2019 г. Oтнocитeлният дял нa тeзи ĸpeдити в oбщия paзмep нa взeмaниятa oт ceĸтop Дoмaĸинcтвa и HTOOД e 1.6% в ĸpaя нa юни 2019 г. пpи 2% в ĸpaя нa cъщия мeceц нa 2018 гoдинa\", пишe БHБ в cвoя тpимeceчeн aнaлиз нa ceĸтopa. C дpyги дyми нaд 2.32 млpд. лeвa oт зaeмитe пpeдocтaвeни oт фиpмитe зa ĸpeдитиpaнe ca зa гpaждaни.Caмo зa cpaвнeниe щe пocoчим, чe ĸъм cpeдaтa нa 2019-a пoтpeбитeлcĸитe ĸpeдити oтпycнaти oт бaнĸитe ca зa oĸoлo 11 млpд. лeвa и пpoдължaвaт дa pacтaт. Ha тoзи фoн зaдължeниятa нa нaceлeниeтo ĸъм фиpмитe зa ĸpeдиoтиpaнe нe изглeждaт тoлĸoвa гoлeми. Πpи тoвa eднa гoлямa чacт oт тeзи зaдължeния ca ĸъм eднa eдинcтвeнa ĸoмaния. Toвa e \"УниKpeдит Kънcюмъp Фaйнeнcинг\", ĸoятo e дъщepнa нa \"УниKpeдит Бyлбaнĸ\" и пo cъщecтвo изцялo e пoeлa бизнeca й c пoтpeбитeлcĸитe зaeми.Πo тaзи пpичинa пoтpeбитeлcĸитe ĸpeдити в бaнĸaтa ca cимвoлични зa paзмepиттe й cyмa - oĸoлo 206 млн. лeвa, ĸoятo нaмaлявa пpoгpecивнo - c пo 10-15% гoдишнo. Bcъщнocт тoвa ca ocтaтъци oт cтapи пo-дългocpoчни пoтpeбитeлcĸи зaeми oтпycнaти oт бaнĸaтa пpeди \"УниKpeдит Kънcюмъp Фaйнeнcинг\" дa пoeмe тaзи чacт oт бизнeca й. Щo ce oтнacя дo caмaтa ĸoмпaния зa ĸpeдитиpaнe, cпopeд инфopмaциятa нa caйтa й тя e пpeдocтaвилa зaeми нa гpaждaни зa пoвeчe oт 1.1 млpд лeвa. Toвa oзнaчaвa, чe тя дъpжи нaд 47% oт вcичĸи ĸpeдити зa нaceлeниeтo oтпycнaти oт тaĸивa ĸoмпaнии.Cъc cигypнocт нa \"УниKpeдит Kънcюмъp Фaйнeнcинг\" ce дължи нa пpъв пoглeд нeoбичaйния зa тoзи ceĸтop нa финaнcoвия бизнec фaĸт, чe пpeoблaдaвaщaтa чacт oт зaeмитe зa гpaждaни oтпycнaти oт фиpмитe зa ĸpeдитиpaнe e зa cpoĸ нaд 5 гoдини. Kaĸтo пишe БHБ зa цeлия ceĸтop: \"пpeoблaдaвaт ĸpeдититe нaд 5 гoдини, ĸoитo ca 1.201 млpд. лв. в ĸpaя нa юни 2019 гoдинa. Te ce yвeличaвaт c 18.7% (189.4 млн.лв.) cпpямo ĸpaя нa юни 2018 г. и c 5.7% (64.4 млн. лв.) в cpaвнeниe c ĸpaя нa мapт 2019 гoдинa. Oтнocитeлният дял нa тeзи ĸpeдити в oбщия paзмep нa взeмaниятa пo ĸpeдити нapacтвa oт 41.6% в ĸpaя нa юни 2018 г. дo 45.1% в ĸpaя нa cъщия мeceц нa 2019 гoдинa\".Дoминaциятa нa зaeмитe нaд 5 гoдини нaиcтинa изнeнaдвa, зaщoтo cмe cвиĸнaли дa гoвopим зa фиpмитe зa ĸpeдитиpaнe, ĸaтo зa ĸoмпaнии зa бъpзи ĸpeдити, чийтo ocнoвeн бизнec e дa дaвaт мaлĸи зaeми дo зaплaтa или зa тpи-чeтиpи мeceцa. Ho ce виждa, чe тoвa нe e cъвceм тaĸa. Cпopeд cтaтиcтиĸaтa нa БHБ зaeмитe дo eднa гoдинa ca 589.2 млн. лв. в ĸpaя нa юни 2019 г., ĸaтo ce yвeличaвaт c 15.5% (78.9 млн.лв.) cпpямo ĸpaя нa cъщия мeceц нa 2018 г. и c 9.3% (50.4 млн. лв.) вcpaвнeниe c ĸpaя нa пъpвoтo тpимeceчиe нa 2019 гoдинa.Явнo дoминaциятa нa \"УниKpeдит Kънcюмъp Фaйнeнcинг\" cepиoзнo пpoмeня oбщoпpиeтaтa ĸapтинa зa тoзи пaзap. Cъc cигypнocт тя cepиoзнo щe пoвлияe и въpxy oбщитe мy дaнни зa цeнaтa нa ĸpeдититe, ĸoитo тeзи фиpми oтпycĸaт, зaщoтo cpeднaтa лиxвa пo нeйнитe зaeми e 9-10% гoдишнo.Oбщoтo paзбиpaнe e, чe цeнaтa нa зaeмитe, oтпycĸaни oт фиpмитe зa ĸpeдитиpaнe нaдвишaвa в пъти бaнĸoвитe лиxви, чийтo cpeдeн paзмep зa пoтpeбитeлcĸи зaeми e мaлĸo нaд 8% a гoдишния пpoцeнт нa paзxoдитe e oĸoлo 10 пpoцeнтa. Πpи пoвeчeтo фиpми зa ĸpeдитиpaнe тeзи нивa ca oĸoлo peгyлaтивния мaĸcимyм oт 40% гoдишнo, a c тaĸcитe зa нeизпълнeниe нa paзлични ycлoвия цeнaтa нa зaeмитe, ĸoитo плaщaт ĸлиeнтитe им, дocтигaт нepядĸo тpицифpeни чиcлa. Зa тoвa бизнecът нa мнoгo oт тeзи фиpми пpeдизвиĸвa нeдoвoлcтвoтo нa нeмaлĸo тexни ĸлиeнти, ĸoитo им cлaгaт eтиĸeтa лиxвapи, ĸoйтo ce paзпpocтpaнявa въpxy цeлия ceĸтop.Πpичинaтa oбaчe зa тeзи тeжĸи ycлoвия e чe ĸъм пoдoбни ĸoмпaнии ce oбpъщaт лицa, ĸoитo нe мoгaт дa ce дoбepaт дo бaнĸoв зaeм зapaди ниcĸи дoxoди, нeпocтoяннa paбoтa или нaтpyпaнa тeĸyщa зaдлъжнялocт. Toвa e pиcĸoвa гpyпa oт ĸлиeнти и тoвa ce дoĸaзвa oт фaĸтa, чe ĸъм ĸpaя нa юни 2019 г. paзмepът нa нeoбcлyжвaнитe ĸpeдити e 198.9 млн. лeвa. Bяpнo e чe тaзи cyмa нaмaлявa c 28.5% (79.2 млн. лeвa) в cpaвнeниe c ĸpaя нa юни 2018 г. и c 1% (2 млн. лeвa) cпpямo ĸpaя нa мapт 2019 гoдинa. Ho e нaд 8.5% oт вcичĸи зaeми пpeдocтaвeни oт фиpмитe нa фpaждaни, ĸoeтo нe e мaлъĸ пpoцeнт. ", "date": "2019.08.27", "title": "Бългapитe дължaт близo 2,32 милиapдa лeвa нa фиpмитe зa ĸpeдитиpaнe"}
{"url": "http://www.cross.bg/doma-prilozhenie-thinq-1611904.html", "text": "/КРОСС/  LG Electronics (LG) предлага на потребителите си възможността за гласово разпознаване, чрез ThinQ™ (доскоро познат като SmartThinQ™) мобилно приложение, което осигурява максимално удобство за свързване на техните LG ThinQ™ домакински уреди от където и да е, по всяко време. Първото подобно приложение се възползва от предимствата за разпознаване на гласа на Google Assistant, за да управлява всички уреди, разполагащи с Wi-Fi, включително перални, хладилници, фурни, миялни, прахосмукачки, сушилни, климатици, пречистватели за въздух и още.Потребителите ще се насладят на невероятното удобство от контрола и управлението на всички техни уреди, само с помощта на команда, посредством ThinQ приложението. За най-върховото смарт преживяване у дома, то дава ъпдейти за статуса на уредите в реално време. Само с гласова команда, всеки може да провери колко остава от цикъла на пералнята или да настрои температурата, докато се прибира към дома, с глас, без да се налага дори да поглежда към телефона си.Приложението ThinQ осигурява полезна информация за продукти и функции, като изпраща на потребителите известия с предложения за поддръжка и помощ при неизправност. Попитайте „Как действа автофункцията на пречиствателя за въздух?“ или „Какво означава жълтата светлина на хладилника?“ и ще получите незабавен отговор в самото приложение. ThinQ предлага не само отговори на найчесто задаваните въпроси за продуктите, но и мониторира последно зададените функции на уредите, за да предложи полезни съвети за употреба.„Основната ни мотивация е да създаваме преживяване в смарт дома за нашите потребители, което осезаемо подобрява живота им“, сподели Алис Риу, ръководител на LG Home Appliance & Air Solution Company в звеното, отговарящо за умните домове. „Уверени сме, че с апликацията, разпознаваща гласови команди, създаваме ултимативната домашна екосистема, която поставя удобството на потребителя на първо място“, допълни тя.Подобреното ThinQ приложение ще бъде налично първо в Корея, от този месец, последвано от Северна Америка в четвъртото тримесечие на годината и ключови пазари в Европа, през следващата година. Посетителите на IFA 2019 са поканени, да усетят портфолиото на LG в цялата му пълнота от смарт решения за дома, от 6 до 11 септември в зала 18 на Messe в Берлин.  ", "date": "2019.08.27", "title": " LG Electronics предлага на потребителите си възможността за гласово разпознаване"}
{"url": "http://www.cross.bg/eiifman-boris-baleta-1611905.html", "text": "/КРОСС/ За първи път в България само с една постановка в София, на 23 октомври В зала 1 на НДК е гастролът на Театър на балета на Борис Ейфман с постановката „Евгений Онегин“ .Балетът „Евгений Онегин“ е по едноименния роман в стихове на А. С. Пушкин. Музиката в постановката е необичайно, но умело съчетание на класически творби на Пьотър Илич Чайковски с рок музиката на Александър Ситковец.Спектакълът е с безкомпромисна класа във всички компоненти – музика - рок и класика, визия – авангардни костюми, ефектно осветление и мултимедия, блестяща, уникална хореография.В балета „Евгений Онегин“, великият хореограф Борис Ейфман пренася героите на Пушкин в наши дни, в драматични и екстремни ситуации в които старият свят се разпада, а животът диктува нови правила.„Този експеримент беше необходим за мен, за да си отговоря на въпросите - Каква е руската душа днес? Запазила ли е идентичността и привлекателността си? Как биха могли, героите от романа да променят съдбата си днес? „ споделя Ейфман.Изборът на романа в стихове наречен „Енциклопедия на руския живот“ на А. С. Пушкин не е случаен. Романът вълнува и днес с удивително точния архетип на руския характер за своето време, с поетичните образи на руската душа – загадъчна, непредсказуема и чувствена.Балетния театър на Борис Ейфман е с 42 – годишна история. Световната критика определя балета като „Уникален балетен театър, стил и вселена“ , а Борис Ейфман като „Страхотен театрален магьосник“ и „ Един от водещите хореографи в света за всички времена“.Трупата е с гастроли по целия свят.Борис Ейфман е роден през 1946 г. в Сибир. Завършва „Ленинградската консерватория“ /със специалност хореография/ и Академия на руски балет „Ваганова“ , където 10 години работи като хореограф. През 1977 г. сформира балетен ансамбъл, а след това създава и Театър на балета Борис Ейфман. Хореографът блестящо съчетава авангардните постижения на съвременния балет с академичното си образование в Руската класическа хореография и създава уникален стил в танцовото изкуство. „Това, което правя може да се нарече танц от емоции, свободен танц, нов език, в който са преплетени класика, модерн и много други неща“ казва Ейфман. Неговите артисти, които имаха само академично обучение трябваше да овладеят нов „танцов речник“.Деца до 7 годишна възраст се допускат без билет и право на отделно място.  Учтиво молим, родителите/ придружителите/ , да носят копие на акта за раждане на детето.\n\t\t\t\t\t", "date": "2019.08.27", "title": "Театър на балета на Борис Ейфман представя „Евгений Онегин“ "}
{"url": "http://www.cross.bg/septemvri-festivala-film-1611906.html", "text": "/КРОСС/ От 5 до 8 септември 2019 г. в София, в Руския културно-информационен център на ул. „Шипка“ 34 ще се проведе VII-ят международен кинофестивал „Славянска приказка”.Тържественото откриване ще се състои на 5 септември 2019 г. в 19.00 в Голямата концертна зала.По червения килим ще минат известни режисьори, актьори, сценаристи от 15 страни.По традиция на откриването на кинофестивала ще се състои концерт с участието на известни български и чуждестранни артисти. На сцената ще излязат уникалният български хор „Планинарска песен“ под ръководството на диригента Румен Райчев, лауреатът на младежки конкурси Марио Кръстев, танцовият дует Наташа и Евгений Занкови, певецът Николай Шевченко и специалните гости - танцово-музикалната група „Нарине“ от Южна Корея под ръководството на маестро Сок Шин.Президент на фестивала е академикът, професор, доктор по изкуствознание Димитър Димитров, а генерален директор е член-кореспондентът от БАНИ, телевизионен журналист и продуцент Елена Табанова–Димитрова.Журито на фестивала представят: председателят на Китайската академия по производство на киносериали, продуцентът и режисьор г-н Ю.Сяоган (Китай).Съпредседатели са: пианистът Панчо Владигеров (Германия), продуцентът Иван Тонев.Председател на Премията и попечителския съвет е кметът на гр.Сухиндол инж.Пламен Чернев.Членове на журито са: продуцентът Марина Болотокова (Русия), композиторът Стефан Илиев (България), актрисата и режисьор Амина Жаман (САЩ), Филип Кондовски (Северна Македония).Тази година във фестивала ще вземат участие над 180 филма, производство на Русия, България, Македония, Венесуела, САЩ, Китай, Украйна, Белгия, Монголия, Палестина, Сърбия. На откриването на кинофестивала на 5 септември в 19.00 ще бъде представен руският игрален филм на режисьора Владимир Холодков и продуцента Наталия Спиридонова за освобождението на България от османско иго с названието „Не нам, не нам, а имени Твоему“. Също така на откриването на фестивала ще бъде представен венецуелският игрален филм „Синьото ябълково дърво“ на режисьора Олегарео Барера.На 6 септември в 10.00 започва конкурсната програма. Ще бъдат прожектирани филми на националната телерадиокомпания на Узбекистан – телевизионните сериали „Мащеха“ и „Саодат, „Скъпи мои приятелки“, „Улицата на безметежността“. Гости на кинофестивала ще бъдат ръководители, режисьори и продуценти от националната телерадиокомпания на Узбекистан.В програмата на кинофестивала ще бъдат представени и много филми на руски режисьори. Българските зрители и гости на фестивала ще видят телевизионния сериал на руския режисьор Карине Фолиянц „Слънчевото зайче“ и игралния филм „ Белият Ягел“ - мелодрама за живота на северните народи в тундрата, за проблемите на бащите и децата, за желанието на децата да напуснат своя роден край. Ще бъде представен и казахстанският филм „ Небето на моето детство“ на режисьора Рустем Абдрашев, българските филми «Сага за попилените възможности“ на режисьора Ралица Димитрова и продуцента Пламен Герасимов, документален филм за Атон и за вярата в Бога на режисьора и оператор Емилиян Динов „Духовност и достолепие“; руския игрален филм „Рисунки под дъжда“ (трогателна мелодрама), два документални филма на режисьора Владимир Костюк \"100 години в емиграция\" за барон Едуард Александрович фон Фалц-Фейне, живял в Лихтенщайн - руски емигрант, обществен деец; венецуелския игрален исторически филм „Освободител“ за Симон Боливар и за освободителната война на венецуелския народ.Почетни гости на фестивала са: кинодраматургът Анжел Вагенщайн, певицата Валя Балканска, Петьр Янев, трикратният световен шампион по борба Александър Томов.Тържественото награждаване и закриване на фестивала ще се състои на 8 септември в 19.00 часа в Мраморната зала на РКИЦ. В концертната програма участват цигуларят Иван Кръстев, японската барабанистка Кумико Терао, пианистът Валентин Стамов, поетът Атанас Димов, академичен хор \" Гусла\" под ръководството на диригента академик Валентин Бобевски, танцовомузикалната група «Нарине» от Южна Корея под ръководството на маестро Сок Шин.Над фестивала работят: Анна Зографова – PR, Красимира Иванова – мениджър, Мария Гончева - координатор, Райчо Соколов - фотограф, Емилиан Динов - оператор, Александър Шопов - оператор, Петър Маринов – реклама.Фестивалът се провежда със съдействието на Россотрудничество, фондация «Русский Мир»; общината на гр.Сухиндол, Българската академия на науките и изкуствата (БАНИ), ‘’Рейхолдинг”, винзавод „Ловико-Сухиндол”, хотел ”Славянска беседа”.Медийни партньори са: вестник «Дума», вестник «Русия днес», вестник «Китай днес», телевизионен канал „Евроком”.Тържествено откриване - на 5 септември в 19.00 РКИЦТържествено закриване – на 8 септември в 19.00 РКИЦБезплатни прожекции на конкурсните филми ще има в РКИЦ от 6 до 8 септември от 10.00 до 18.00  ", "date": "2019.08.27", "title": " В РКИЦ ще се проведе VII-ят международен кинофестивал „Славянска приказка”"}
{"url": "http://www.cross.bg/albaniya-tzurkva-hristiyanstvoto-1611907.html", "text": "/КРОСС/ Кавказка Албания е древна държава, която възниква през IV в. пр. Хр. в източната част на Задкавказието и просъществува до 705 г. Албанските граници включват територията на съвременната Република Азербайджан. Древногръцкият географ Страбон съобщава, че на територията на Албания живеят 26 племена, обединяването на които завършва към края на IV в. пр. Хр., когато първите албанци се появяват на историческата арена, участвайки в битката при Гавгамела на страната на Ахеменидския цар Дарий III против армията на Александър Македонски. Източният поход на Александър не само слага край на Ахеменидската империя, но и дава тласък на формирането на независими държави, включително и на Кавказката Албания. Столицата на тази държава до VI в. е град Габала, а после центърът е пренесен в град Барда.Кавказка Албания се характеризира със самобитна култура, върху която се усеща влияние на културни центрове като Ахеменидската империя, Партско царство, Римската империя, Сасанидски Иран. Албания е полиетническа държава. На нейната територия мирно живеят тюркскоезични, кавказоезични, ираноезични племена. По този начин, тук живеят представители на различни религиозни вярвания.Преди да почне разпространението на световните религии, населението на Древна Албания основно изповядва идолопоклоничество. Древногръцкият географ Страбон съобщава за поклонение на мирното население на Хелиос, Зевс и Селена. В Кавказка Албания също така можем да намерим и остатъци от зороостризма.Кавказка Албания беше една от първите държави, приели християнството. Християнството дойде в Албания през I в. сл. Хр. Този процес е свързан с името на апостол Вартоломей и ученик на апостол Тадей, Елисей. Апостолът Св. Елисей с пристигането си в село Киш (сега е село в района на Шеки, побратимен град на Габрово) полага основата на църквата - \"майка на албанските църкви\". Албанската църква е създадена и с благословението и освещаването на епископа на Йерусалимската църква Яков, брат Господен. Това е първият апостолски период на християнството в Албания, който датира от І до ІV в. и се свързва с имената на апостолите Тадей, Вартоломей и ученик на Тадей Елисей.Отначало църквата е построена като проста конструкция на сводеста структура. По-късно, през VII-VIII в., тя е възстановена с купол. През XIIXIII век срутените горни части са възстановени и завършени. На този етап барабанът (вертикална част на куполата) е издигнат и северната и южната фасада придобиват формата на напречен трансепт чрез изграждането на фронтони.Следващият етап от формирането на албанската църква е обявяването на християнството за държавна религия в началото на IV век. Този втори период в развитието на християнството е свързан с името на Григорий Илюминатор, партианец по произход, който е получил образованието си в Кесария в Кападокия. Периодът също така е свързан и с албанския цар Урнайр, който превръща християнството в държавна религия. Основите на първата албанска църква, \"майката на църквите\" на левия бряг на река Кура в Киш, са положени през първия апостолски период, а през втория период Григорий Илюминаторът полага основите на църквата в град Амарас на десния бряг в Албания.От IV век до падането на Албанското царство през 705 г. християнството е доминиращата идеология в албанската държава. От тогава във всички краища на страната почват да построяват различни параклиси, църкви, манастири и други религиозни сгради. Албанската църква отначало е апостолическа и автокефална. Важна роля в популяризирането на християнство изиграва албанският цар Вачаган III, който с цел да реши църковните проблеми свиква Агуенски събор. Този период също е забележителен поради превода на Библията и други религиозни книги от сирийски и гръцки език на албански език. Албанската писменост възниква през IV в. и се състои от 52 букви.След арабското нашествие тук с широки темпове започва да се разпространява и исляма, който скоро измества християнство. И сега все още има последователи на Удино-Албанската апостолическа автокефална православна църква в Азербайджан, които са наследници на древната Източна църква и живеят в районите Огуз и Габала. ", "date": "2019.08.27", "title": "История на християнството в Кавказка Албания"}
{"url": "http://www.cross.bg/bulgariya-samo-hora-1611908.html", "text": "/КРОСС/ \"БСП влиза в надпреварата на местния вот с нови лица и неопетнени млади хора\" - Благодаря за признанието на моите колеги. Приех избора с огромна отговорност, защото позицията ми е свързана с оперативни, комуникационни и координиращи функции в рамките на групата. И, разбира се, с отстояване на общата позиция на българските социалисти в рамките на голямото европейско семейство на социалистите и демократите в ЕП. За мен това е не само чест, но и голямо предизвикателство. - Приоритетите ни се базират на нашата предизборна платформа. Искаме да видим един реформиран ЕС, който да олицетворява и отъждествява нуждите на европейските граждани. Последните евроизбори показаха, че има недоверие от страна европейците към традиционните партии и към институциите на ЕС. Търсят се алтернативи и варианти, което доказва, че за мнозинството от жителите на Стария континент Съюзът е нещо абстрактно. Нещо, което свързват само с бюрокрация и чиновници, а не с организация, която решава техните проблеми. ЕС загуби своя социален облик и има нужда той да бъде възстановен по начина, по който изглеждаше през 70-80-те години. Все повече млади хора в Европа са със затруднен достъп до образование. Има огромни диспропорции и неравенства, както между страните членки, така и между регионите в тях. България е най-потърпевша от подобна политика. Северозападът - най-бедният район в ЕС - е доказателство за това. Най-вече ще отстояваме политиките за социална зaщита за работещите хора, защото с появата на новите професии, на новите форми за заетост, тя отсъства. Трудещите се стават все по-уязвими и това в най-голяма степен важи за България. Сред основните теми от национален интерес са: приемането на България и Румъния в Шенген, реформата на Дъблинския регламент, отпадането на Механизма за сътрудничество и оценка за страната ни, опазване на правата на транспортния ни бранш. Уверен съм, че заедно с колегите от останалите партии ще обединим усилия за постигането на тези цели.- За съжаление, като че ли политиките на ЕС към младите хора не са особено ефективни. Трябва да им дадем перспектива за развитие у нас, а не в Европа. Това ще стане само чрез съвместни усилия на национално и европейско ниво. Трябва да предложим на българите, които напускат страната, адекватно заплащане, за да останат тук. Жизненоважни за България са средствата от еврофондовете в областта на политиката за сближаване, които са предназначени да компенсират изоставането на едни региони спрямо други. За съжаление, не успяхме да предизвикаме до този момент предсрочни парламентарни избори. Парите, които получаваме от Европа, не са малко, но се харчат неефективно. Убеден съм, че само ляво правителство може да използва тези средства по предназначение. Ще отстояваме въвеждането на общ механизъм за изчисляване на пенсиите и на минимално трудово възнаграждение. Уточнявам, че не става дума за уеднаквяване на заплатите в страните членки, а за модел, по който да бъдат изчислявани така, че да гарантират покриване на най-важните потребности на хората. Сега с 560 лева българите са почти на прага на социалната бедност. Това се отнася и до пенсиите, които у нас са толкова ниски, че обричат нашите майки и бащи, баби и дядовци, на мизерно съществуване. - Попитах комисаря по правосъдие, потребители и равнопоставеност между половете Вера Юрова какви са реалистичните възможности за приключване действието на Механизма за сътрудничество и оценка спрямо България и Румъния. Твърде дълго двете държави бяха подложени на специално третиране от страна на европейските институции, а добавената стойност от това е, меко казано, съмнителна поне що се отнася до България. Механизмът се оказа неработещ инструмент, който обаче се използва от някои държави членки като удобно оправдание България и Румъния да не бъдат допускани в Шенген.Мониторингът вече се оказва контрапродуктивен и се превърна в проява на двойни стандарти. Наближават местни избори. Нашите опоненти и в момента издигат кандидати, които са уличени в злоупотреби с европейски средства. Вместо да получат възмездие, властта не само прикрива нарушенията им, а и ги легитимира чрез номинации. Не очаквам Механизмът да отпадне, защото властта у нас обещава на европейските ни партньори, че ще се пребори с корупцията, а в същото време подкрепяме за следващ мандат кметове, които са обвиняеми за злоупотреби с евросредства. Г-жа Юрова ми отговори, че официалната позиция на ЕК си остава изразената от председателя г-н Юнкер: амбицията е Механизмът да приключи преди края на мандата на тази Комисия, но само при изпълнение на отправените препоръки. А това едва ли ще се случи, защото управляващите нямат воля да спрат корупцията. Това Европа няма ни прости. Надявам се, след избирането на Лаура Кьовеши за европейски прокурор да се сложи край на срамните практики на подкупи, нагласени обществени поръчки и кражби у нас. А виновните да получат заслужени присъди. - Да, обърнах се към министъра на транспорта на Финландия г-жа Сана Марин в Комисията по транспорт и туризъм в Брюксел за честно посредничество на страната й по пакет \"Мобилност\". Заявих, че съм обезпокоен, че много от работещите в сферата на международния транспорт в различни страни може да останат без работа заради фалит на предприятията. Това са предимно малки, средни предприятия или семеен бизнес и единствен източник на приходи за много домакинства. Надявам се с Финландското председателство да отпадне усещането сред гражданите ни, че можем да бъдем изхвърлени от вътрешния пазар на ЕС.", "date": "2019.08.27", "title": "Петър Витанов: Корупцията е бариера пред европейското бъдеще на България"}
{"url": "http://www.cross.bg/eltun-deiivid-dzhon-1611919.html", "text": "/КРОСС/ Семейство Бекъм избра през августовските горещи дни да почива в Южна Франция. Там те решиха да прекарат един чудесен ден в страхотна компания – тази на Елтън Джон, съпруга му Дейвид Фърниш и двамата им синове.Цялата весела компания се качи на луксозната яхта на Елтън Джон. Виктория Бекъм сподели няколко кадъра от слънчевия им ден в Instagram профила си, като написа:„Лятото е щастливо в такава компания! Елтън, Дейвид, много ви обичаме! Прекарахме прекрасен ден с още по-прекрасни хора!“Съвсем наскоро в луксозната си вила в Ница на Елтън Джон гостуваха херцогинята и херцогът на Съсекс, заедно с бебето Арчи и новата му бавачка.", "date": "2019.08.27", "title": "Семейство Бекъм в компанията на Елтън Джон и Дейвид Фърниш"}
{"url": "http://www.cross.bg/frans-pres-braziliya-1611889.html", "text": "/КРОСС/ Бразилия отказа помощта на Г-7 за борба с пожарите в Амазония, предаде Франс прес.\"Благодарим (на Г-7 за предложената помощ), но тези средства вероятно ще е по-подходящо да бъдат похарчени за залесяването на Европа\", заяви началникът на президентската канцелария Оникс Лорензони.Френският президент Еманюел Макрон обяви, че Г-7 ще отпусне 20 милиона долара за страните на Амазония, припомня Франс прес.Стотици нови пожари са избухнали в Амазония, на територията на Бразилия, това показват новите данни, обобщени в понеделник.", "date": "2019.08.27", "title": "Бразилия отказа помощта на Г-7"}
{"url": "http://www.cross.bg/pieh-ferdinand-porshe-1611890.html", "text": "/КРОСС/ Почина дългогодишният шеф на Фолксваген Фердинанд Пиех, пише Дойче веле.Пиех беше изпълнителен директор между 1993 и 2002 г., както и патриарх на фамилията, която управлява базирания във Волфсбург автомобилен концерн.82-годишният Пиех колабирал в ресторант в град Розенхайм, пред очите на съпругата си Урсула. Той бил откаран в болница от линейка, където починал. Причината за смъртта все още не е известна.Под управлението на Фердинанд Пиех Фолксваген се превърна от регионален производител в глобален автомобилен конгломерат.Неговата визия за компанията се счита за основната причина Фолксваген да стане най-големия производител на автомобили в Европа.След като напуска поста изпълнителен директор, Фердинанд Пиех стана председател на борда на директорите, на която позиция се задържа до 2015 г. Яростната борба за власт с тогавашния изпълнителен директор Мартин Винтеркорн, води до оттеглянето на Пиех от управленските постове във Фолксваген. Шест месеца след това, Винтеркорн беше принуден да подаде оставка, заради избухването на големия скандал с фалшифицираните тестове на изпусканите вредни емисии от автомобилите на концерна.След като се оттегли от Фолксваген, Фердинанд Пиех продаде голяма част от дяловете си в компанията. Това не отслаби влиянието на семейството му, защото акциите бяха купени от брат му, Ханс Мишел. Пиех запази 14,7% от собствеността на Порше. Тези дялове струват около 1,1 милиарда евро на борсата.Фердинанд Пиех стои в основата на два от легендарните модели в автомобилния спорт.През 1969 г. той обявява пистовия модел Порше 917, най-бързата кола, произвеждана в Германия. Този модел печели 24-те часа на Льо Ман през 1970 и 1971 г.Наследниците на 917, Порше 936, 956 и 962 също печелят известното състезание, но това става, след като Фердинанд Пиех се е скарал с братовчед си Фердинанд Порше и не участва в проектите.Пиех стои и зад феноменалния успех на Ауди Куатро в Световния рали шампионат. Това е първият модел със задвижване на четирите колела, който влиза в света на ралитата през 80-те. Оттогава това се превръща в печелившата формула за всички производители.", "date": "2019.08.27", "title": "Почина дългогодишният шеф на Volkswagen"}
{"url": "http://www.cross.bg/fyodor-stantziyata-premesten-1611891.html", "text": "/КРОСС/ Корабът, който носи на борда си човекоподобния робот Фьодор успя да се скачи със станцията малко преди 06:12 минути тази сутрин.Наземните екипи бяха принудени да се откажат от първия опит за скачване в събота, след като част от автоматиката на кораба не сработи. МС-14 беше преместен от другата страна на МКС, корабът Съюз МС-13 беше преместен от дока, на който днес пристана МС-14.Основните задачи на робота Фьодор по време на полета ще са предаване на телеметрична информация, параметри на полета и отработване на бъдещи дейности в открития космос. „Работното място за робота е свързано с извънкорабна дейност, когато по команда на космонавт моментално ще достига до дадена точка от станцията, въоръжен с набор от инструменти, за да извърши ремонтни работи“, заяви по-рано генералния директор на Роскосмос Дмитрий Рогозин.Той трябва да използва няколко вида инструменти на МКС и да се върне на Земята на 7 септември.", "date": "2019.08.27", "title": "Космическият кораб Съюз МС-14 се скачи с Международната космическа станция"}
{"url": "http://www.cross.bg/gorna-oryahovitza-sobstvenikut-1611892.html", "text": "/КРОСС/ Властите издирват собственика на бивша фабрика за вар край Горна Оряховица, след като дете се удави в басейн за преработка на химикали, пълен с дъждовна вода. Изоставеното предприятието се оказа разградено и съвсем достъпно, съобщава \"Установи се кой е собственикът на имота, земята и сградите. Това е фирма, закупила имота през 2014 г. през ноември със седалище и адрес в град Трън, а собственикът на фирмата е с адресна регистрация в град Перник\", каза Тодор Джуров, представител на Община Горна Оряховица. Той допълни, че с течение на времето ще бъдат дадени предписания на собствениците с цел да бъде обезопасен обектът.По думите му преди не е бил констатиран друг инцидент, но е имало предписания за обезопасяване на мястото. Освен това собственикът на фирмата не си е плащал данъците. \"Община Горна Оряховица е завела изпълнително дело, за да си възстанови средствата. \"Трудно се комуникира със собствениците, защото са си сменяли адресната регистрация\", каза още Джуров. Той обясни, че е имало случаи, в които са се разрушавали сгради и полицията е била сезирана. \"Възелът преди е извършвал дейности като гасена вар. Не мога да кажа обаче кога е работил последно\", заяви представителят на Община Горна Оряховица.Припомняме, че 8-годишно момче се удави в стара варница в квартал \"Калтинец\" в Горна Оряховица. Инцидентът станал около обед в неделя, докато група деца се къпели в съоръжението, служело навремето за гасене на вар.В летните горещини децата използвали варницата, която е с размери 3 на 4 метра, да се разхлаждат. Едното обаче потънало в дълбоката 2 метра вода и не изплувало.", "date": "2019.08.27", "title": "Издирват собственика на бившата фабрика за вар край Горна Оряховица, в която се удави дете"}
{"url": "http://www.cross.bg/erdogan-pytin-dnes-1611893.html", "text": "/КРОСС/ Турският президент Реджеп Тайип Ердоган ще направи еднодневно официално посещение в Русия днес. Това заяви турското президентство, часове след като се проведе телефонен разговор между него и с руския му колега Владимир Путин. Повод бяха събитията в Северозападна Сирия.В телефонния разговор преди дни Ердоган e казал на Путин, че офанзивата на сирийския президент Башар Асад, подкрепена от Москва, предизвиква хуманитарна криза и представлява заплаха за националната сигурност на Турция.", "date": "2019.08.27", "title": "Ердоган и Путин се срещат днес в Москва"}
{"url": "http://www.cross.bg/miliona-dolara-dolara-1611894.html", "text": "/КРОСС/ Американската изпълнителка Тейлър Суифт оглави класацията на сп. \"Форбс\" за най-високоплатените певици в света, предаде ТАСС, позовавайки се на публикация на сайта на изданието.За периода между юни 2018 и юни 2019 г. 29-годишната Суифт е спечелила внушителните 185 милиона долара. Приходите на изпълнителката идват основно от концертна дейност. Турнето ѝ \"Reputation\" беше обявено за най-касовото в САЩ.Второ място в класацията заема Бионсе, която за периода на отчитане е \"заработила\" 81 милиона долара. Следва Риана, чиито годишни доходи възлизат на 62 милиона долара.В класацията на сп. \"Форбс\" за най-високоплатени певици следват Кейти Пери (57,5 милиона долара), Пинк (57 милиона долара), Ариана Гранде (48 милиона долара), Дженифър Лопес (43 милиона долара), Лейди Гага (39,5 милиона долара), Селин Дион (37,5 милиона долара) и Шакира (35 милиона долара), предаде БТА.Комбинираните приходи на певиците в челната десетка възлизат на 645,5 милиона долара - с 28,5 процента повече в сравнение с миналата година. ", "date": "2019.08.27", "title": "Tейлър Суифт е най-високоплатената певица, изпревари дори и Бионсе"}
{"url": "http://www.cross.bg/kostov-chovek-ivan-1611895.html", "text": "/КРОСС/ „Аз мисля, че изборът на нов главен прокурор е по-важен”, това мнение изрази в ексклузивно интервю за  предаването „Тази сутрин” по БТВ бившият премиер Иван Костов. „Защото, там трябва да бъде човек, който е с позиции в полза на това, да се отговори положително и да се изпълнят всички препоръки, които европейските институции отправят към България”, допълни той. „Той не трябва да оглавява съпротивата, защото всички тези препоръки са загърбвани от българските политически партии и от българската съдебна система, в частност от прокуратурата”, на мнение е Костов. Той изрази позиция, че концепцията на настоящия кандидат за нов главен прокурор Иван Гешев го притеснява. „Тази концепция не е това, което се очаква от европейските институции”, мотивира се бившият премиер. Костов коментира и темата за предстоящите местни избори. „Каквото са решили, го одобрявам”, каза той по повод коалицията на ДСБ с „Да, България”. „Аз съм редови член, човек, който ги подкрепя. Не искам да заставам в позата на тези много умни интелектуалци, използват такива огнени стрели срещу собствената си политическа представителност. Нямат нужда от моята благословия, аз ги следвам, аз не ги водя. Това е ключово за разбирането, за мен, те са лидерите. И заради това, призовавам и другите, които искат да имат такава представителност, да ги приемат като лидери, за да можем да постигнем някакви успехи, както постигнахме на европейските избори”, изтъкна Костов. „За местните избори ще гласувам с убеденост за кандидата на „Демократична България. Защото това е един много смислен човек, за мен, човек, от който София има нужда. Той е архитект по градоустройство, той ги разбира тези неща, може да направи много. И участието му в управлението на града може да реши точно тези проблеми, с които в момента се сблъсква вече толкова години сегашното управление”, каза още Иван Костов.", "date": "2019.08.27", "title": "Иван Костов: Изборът на нов главен прокурор е много важен"}
{"url": "http://www.cross.bg/grad-beshe-barselona-1611896.html", "text": "/КРОСС/ Барселона е разтревожена от рязкото увеличаване на кражбите и нападенията, чиито жертва стават най-вече многобройните туристи. До такава степен, че срещу джебчиите се организират \"граждански патрули\".Миналата сряда консулството на САЩ във втория по големина испански град предупреди американските граждани, че това лято \"има увеличаване на престъпленията, съпътствани с насилие\", и ги посъветва да не носят ценни часовници или бижута.През последните дни посланикът на Афганистан в Испания беше нападнат и часовникът му беше откраднат, а 91-годишна французойка беше приета в болница след падане, предизвикано от крадци, които дръпнали верижката от врата й. От юни насам бяха регистрирани осем убийства - по-скоро рядък факт за този град. Южнокорейска чиновничка почина, след като беше ранена по време на кражба.Влиятелната хотелиерска асоциация на града през юли открито изрази безпокойство от \"големите пропуски\" в сферата на сигурността, които биха могли \"сериозно да накърнят репутацията на Барселона\". Изправен пред тези активно отразени в медиите инциденти, Алберт Батле, който отговаря в общината за сигурността, призна, че има \"криза в сигурността\" и призова да се \"направи сериозен и отговорен анализ\" на ситуацията. Според полицията кражбите са се увеличили с 28 процента между 2016 г. и 2018 г. Тенденцията за повишаване продължи със скок от 31 процента за една година на кражбите, съпътствани с насилие, през първото шестмесечие на 2019 г.Но за сметка на това престъпленията (убийства и наранявания) са намалели през първата половина годината и ръстът на убийствата на глава от населението остава много по-малък в сравнение с този в Лондон, Берлин или Брюксел.\"Барселона остава един много сигурен град. Има увеличаване на несигурността, но то не ми се струва достатъчно, за да безпокойството като настоящото\", казва Соня Андолз, експертка по политиките за сигурност. Според нея увеличаването на несигурността е свързано с туристическия бум, който винаги привлича джебчиите .От 1990 г. до 2017 г. броят на туристите, отседнали в хотел в Барселона, скочи от 1,7 милиона на 8,8 милиона, посочва Общинският център за наблюдение на тенденциите в туризма. Към тази цифра трябва да се добавят 2,7-те милиона пътници на круизни кораби и 2,4-те милиона туристи, наемали апартаменти.60 процента от кражбите стават в най-посещаваните зони -стария град и квартала Ешампле, в който се намира базиликата \"Саграда фамилия\".Старият град е \"оставен на произвола на съдбата\", казва Густаво Екуия, чийто магазин за аржентински специалитети неотдавна беше обран три пъти за една нощ. \"Има все повече проблеми, страшно много кражби и намушкани хора\", допълва той.Проблемът придоби политическо измерение, когато кметицата от левицата Ада Колау, която е на власт от 2015 г., беше обвинена в прекалено мек подход към проблема. Общината се защитава, като изтъква, че има увеличаването на бюджета за сигурност и че областта използва повече полицаи, включително части за борба с размириците.Но според полицията само един от десет престъпници, задържани за грабеж с насилие в периода 2018-2019 г., е бил пратен в затвора.Обезпокоени, жителите на Барселона организират \"граждански патрули\", които обикалят града и метрото, скандирайки: \"Джебчии, джебчии, Барселона е пълна с джебчии\" и носят плакати на няколко езика.Когато в метрото заподозрят някого, че е джебчия, \"гражданските патрули\" започват да свирят и извеждат човек от влака или от метростанцията.\"Свидетели сме на толкова несигурност, на такова безпокойство, че си казваме: или правим нещо, за да възстановим реда в Барселона, или тя ще се превърне в един южноамерикански град\", казва Елияна Гереро, колумбийка, която отпреди 12 години е започнала да патрулира сама в метрото.\"Преди подобно нещо не се случваше. Имаше кражби, но не и такова насилие като сега\", казва Елияна, брокер на недвижими имоти, неуспяла да постъпи на работа в полицията.Но властите и експерти възразяват срещу тази инициатива. \"Разбирам, че хората искат решения. Но да започнат сами да раздават правосъдие не е решение. Един гражданин без образование, без униформа и без контрол не може да играе такава роля\", казва Соня Андолз.", "date": "2019.08.27", "title": "Барселона се тревожи за влошаването на сигурността"}
{"url": "http://www.cross.bg/dechev-bolnitzite-bolnitzi-1611897.html", "text": "/КРОСС/ Доплащанията на пациентите в болниците възлизат на около 4 милиарда лева годишно. Те невинаги са основателни, призна управителят на Националната здравноосигурителна каса Дечо Дечев в тв интервю. Според него в държавните и общинските болници се плаща под масата, а в частните - организирано, като се измислят различни допълнителни услуги, които да ги оправдаят. Коментарът му бе по повод законови промени, обявени за обществено обсъждане миналата седмица. Те предвиждат част от доплащанията в болниците да бъдат забранени. В същото време обаче се оставя вратичка за вземане на пари под масата. Дечев обясни проблема с доплащанията с неясната наредба, която определя какво трябва да покрива една клинична пътека. Тя допуска тълкувания какво трябва да се доплаща. Той даде за пример частни болници, в които за всеки леглоден се заплаща такса. Тя започвала от 70 лв. и завършвала до 120 лв. в зависимост от стаята. \"Шапка за баня, малка паста за зъби, пластмасова четка за зъби и - 80 лв. Дадено е правото всеки да ценообразува\", разказа управителят на здравната каса. Дечев призна, че това се правело и в държавни, главно университетски болници, но там тези плащания невинаги ставали през касата на болницата. Управителят на НЗОК обясни това с лош мениджмънт и затваряне на очите при тези практики.Затова Дечев подкрепя новите законодателни промени, предлагани от Министерството на здравеопазването. Според него в алгоритъма на всяка пътека ще бъде пределно ясно записано какво се покрива и какво не. Той вижда като правилен подход всичко, което не се покрива от клиничната пътека, да остане предмет на допълнителното здравно осигуряване.Дечо Дечев влезе в задочен спор с министъра на здравеопазването, който предлага паралелно съществуване на здравна каса и частни фондове, които да я конкурират, но с право да формират печалба. Концепцията на Кирил Ананиев по думите на Дечев съдържа риска от подбор на осигурени на база на тяхното финансово положение и степента на тяхното здраве. Така бедните и болните щели да останат контингент на касата, а богатите и здравите да отидат при частните нови осигурители.По-късно лидерът на БСП Корнелия Нинова коментира думите на Дечев. Според нея при десетгодишното управление на ГЕРБ партията е закотвила България на дъното на Европа и по отношение на здравния статус и смъртността. \"Здравната реформа е крещящо наложителна и трябва да започне с премахване статута на търговски дружества на болниците\", категорична бе Нинова. ", "date": "2019.08.27", "title": "Българите доплащат 4 млрд. лева на болниците"}
{"url": "http://www.cross.bg/glaven-prokyror-izbori-1611898.html", "text": "/КРОСС/ \"Аз мисля, че изборът на нов главен прокурор е по-важен от местните избори. Защото там трябва да бъде човек, който е с позиции в полза на това да се отговори положително и да се изпълнят всички препоръки, които европейските институции отправят към България. Той не трябва да оглавява съпротивата, защото всички тези препоръки са загърбвани от българските политически партии, от българската съдебна система и в частност от прокуратурата\", това обяви бившият премиер Иван Костов в ефира на Би Ти Вив отговор на въпрос за това кое е по-важно - изборът на нов главен прокурор или местните избори.Подчерта, че досега не е имало такъв главен прокурор, който да прегърне идеята за реформа на съдебната власт, да я отстоява, така че България да получи прокуратура, която да отговаря на европейските изисквания.", "date": "2019.08.27", "title": "Изборът на нов главен прокурор е по-важен от местните избори"}
{"url": "http://www.cross.bg/pisatel-depytat-poet-1611879.html", "text": "/КРОСС/ , актьор;, писател и журналист, бивш програмен директор на БНТ;, поет, председател на Съюза на българските писатели;, депутат в 44-ото НС;, председател на \"Движение България на гражданите\";, депутат в 44-ото НС;, музикален критик и писател;, писател, поет, литературен критик; ", "date": "2019.08.27", "title": "Рожденици на 27 август"}
{"url": "http://www.cross.bg/chasa-sega-monitor-1611880.html", "text": "/КРОСС/  - Агенцията no храните лъже за броя на избитите прасета; - Близо 900 000 чужденци чакат бежански статут в ЕС; - Заради търговските спорове между САЩ и Китай Златото рекордно скъпо, почти стигна 1600 долара; - Тротинетките - бедствие извън закона; - Десетолевката най-рано в пенсия; - 3000 свободни места във вузовете преди старта на годината; - Здравната каса ще опише по-ясно какво плаща за лечение; - ДАНС и свидетелят Ваклин се включиха в кампанията на Гешев; - Свидетелят срещу Иванчева: Няма да търпя! Наслагва се усещането, че да познаваш Ваклин, е престъпление; - Банов остави на работа директорката, поискала от Дарина Такова да пее; - Горим тонове боклук от Европа;- Алма матер търси близо 1300 студенти; - Борисов: Правим пътища по немски модел; - Пожари взеха две жертви; - Пускат „Хемус\" при Ябланица до 25 дни; - Притискали през „Биволъ\" свидетеля срещу Иванчева;  - Даниил, Видински митрополит: Манастирът е за монаси, обрекли се на безбрачие, венчанието е в енорийския храм; - Свилен Максимов бивш съпруг на убитата и изнасилена Виктория Маринова от Русе: При тежки престъпления да питат близките дали да има съкратено производство; - Историкът академик Георги Марков пред „Труд\": Казвам го политически некоректно: Хари Труман е масов убиец! - Директорът на Музикалното училище Столина Добрева: Дарина Такова е била канена да преподава при нас, но е отказвала; - Васил Грудев, изп. директор на ДФ „Земеделие\": Прозрачността е основното ни оръжие срещу корупцията; - Преходът бил криминален. Ами прокуратурата? - Кибернесигурна работа; - Срещата на Г-7 погреба глобализацията; Защо учителите са изчезващ вид; - Бай Ганьо на планина; - Пикачу се качи за пари на електрически скутер; ", "date": "2019.08.27", "title": "Преглед на печата на 27 август"}
{"url": "http://www.cross.bg/konte-partiya-zvezdi-1611881.html", "text": "/КРОСС/ Политическата криза в Италия е близко до положителна развръзка - Движението „Пет звезди“ и Демократическата партия са се договорили Джузепе Конте да продължи да бъде премиер на страната, съобщи Ройтерс.Агенцията цитира двама представители на Демократическата партия, която досега се противопоставяше на Конте.Премиерът подаде оставка миналата седмица, след като съуправляващата партия \"Лигата\" му гласува недоверие и поиска предсрочни избори.Президентът Серджо Матарела отклони искането за избори и даде възможност на „Пет звезди“ и демократите да съставят нова коалиция. Днес президентът уточни, че двете формации имат време до сряда, за да договорят окончателно състава и програмата на бъдещия кабинет.", "date": "2019.08.27", "title": "Ройтерс: Договорка в Италия Джузепе Конте да остане премиер"}
{"url": "http://www.cross.bg/dvizhenieto-vremenno-lenta-1611882.html", "text": "/КРОСС/ Ограничават временно движението по магистрала \"Хемус\", информира Нова телевизия.От 09:30 до 15:30 движението в тунела \"Топли дол\" в посока Варна ще се осъществява в едната лента.Причината са ремонтни дейности на осветителните тела в съоръжението.Ще се ограничи активната лента, като движението ще се извършва в изпреварващата лента.", "date": "2019.08.27", "title": "Ограничават временно движението по \"Хемус\""}
{"url": "http://www.cross.bg/pchelari-pchelite-mihaiilov-1611883.html", "text": "/КРОСС/ Български пчелари скочиха срещу масовото измиране на пчели и недостатъчната грижа на държавата за тях. Само за 10 години 40% от пчелите по света са изчезнали. Ако пчелите изчезнат, това би означавало срив в световната екосистема, защото благодарение на тях хиляди растителни видове се възпроизвеждат.България не се различава от глобалната тенденция. Тук тя се допълва от отрови, с които земеделските производители обработват реколтата и които са пагубни за насекомите. Пчелари приеха декларация, в която настояват за спешни действия от страна на държавата.\"Искаме България да излезе с позиция по програмата за обща стопанска политика. Да се приеме регламент, в който пчеларите да бъдат директно подпомагани за опрашителната дейност на пчелите\", обяви председателят на Съюза на българските пчелари инж. Михаил Михайлов в \"България сутрин\".Той съобщи, че не всички пчелари могат да кандидатстват за финансиране по програмите. За целтра трябва да имат минимум 20 пчелни семейства и задължително да бъдат земеделски стопани, което означава, че трябва да се осигуряват.\"Това е проблем от години. Винаги ни препращат към Министерството на финансите, когато повдигнем този въпрос\", отбеляза инж. Михайлов пред Bulgaria ON AIR.И подчерта, че големият проблем е ежегодното отравяне на стотици хиляди пчелни семейства. Пчелите намаляват, компрометира се продукцията и това е удар по бизнеса, настоя той. По думите му вторият проблем е ниската изкупна цена на българския пчелен мед на едро. Тази година изкупните цени са паднали драстично.Инж. Михайлов посочи, че у нас има безмитен внос от Украйна, внос от Китай и от други страни. На мнение е, че този внос определя ниските изкупни цени на родния мед. И алармира, че може да бъде блокирана продажбата на българския мед в ЕС.\"Настояваме за дирекция за пчеларството и да има отделно звено, което да отговаря само за пчелите. Ние сме пренебрегнати, а при нас проблемите са постоянни\", заяви председателят на Съюза на българските пчелари.По последни данни производството на мед у нас продължава да спада, а инж. Михайлов обяви, че вероятно предстои протест на пчеларите.", "date": "2019.08.27", "title": "Пчелари на бунт: Хиляди пчели изчезват, изкупната цена на меда е ниска"}
{"url": "http://www.cross.bg/dvamata-zatvornitzi-godini-1611884.html", "text": "/КРОСС/ Четвърти ден продължава издирването на двамата молдовци, които избягаха от затворническото общежитие в Стара Загора. Те са обявени за общодържавно издирване.Василе Мораро на 25 години и Александър Хаджи на 21 са изтърпявали наказание за разбиване на банкомати на територията на България. Осъдени са на 4 години и 8 месеца лишаване от свобода.Мъжете избягаха от затвора в събота, докато са били на открития фитнес. Засега не е ясно дали те са планирали своето бягство или са действали без подготовка. Полицията призова за съдействие в издирването на двамата затворници, а министърът на правосъдието разпореди спешна проверка по случая.Снощи се появиха спекулации, че двамата затворници са хванати. Това стана след зрелищна акция на полицията на пътя Димитровград - Хасково. Двама души бяха задържани след преследване. От МВР обаче отрекоха задържаните да са издирваните молдовци. Акцията затрудни временно движението.", "date": "2019.08.27", "title": "Четвърти ден издирват избягалите молдовски затворници"}
{"url": "http://www.cross.bg/gradysa-zaoblachavaniya-metra-1611885.html", "text": "/КРОСС/ Във вторник най-ниските температури ще бъдат от 15 до 20 градуса, а най-високите от - 30° до 36°. През деня над страната времето ще бъда топло и слънчево.  Ще има и временни заоблачавания. са заоблачавания в сутрешните часове. Вятърът ще бъде умерен. Температурата на въздуха ще бъде от 29 до 35 градуса, а на морската вода - до 27°. Вълнението ще бъде слабо.Над планините следобед ще се развиват купести облаци, но вероятността за превалявания е малка.Максималната температура на височина 1500 метра ще достигне около 18°, на 2500 метра - около 11°.Времето остава горещо и през следващите дни.Дневните температури в четвъртък ще са между 33 и 34 градуса, а в петък - между 29 и 35. ", "date": "2019.08.27", "title": "Последните дни на август остават слънчеви и горещи"}
{"url": "http://www.cross.bg/dzhonsun-kompaniyata-shtata-1611887.html", "text": "/КРОСС/ Американски съд осъди компанията „Джонсън енд Джонсън“ да плати 572 милиона долара на щата Оклахома. Според съда компанията е допринесла за кризата с опиоидите, която доведе до смъртта от свръхдози на десетки хиляди хора.„Кризата с опиоидите опустоши щата Оклахома“, заяви съдията, постановил решението.Съдът мотивира решението си с аргумента, че компанията е разпространила на пазара болкоуспокояващи, които са въвеждали пациентите в заблуждение. По този начин съдът уважи иска, предявен срещу „Джонсън енд Джонсън“ от прокуратурата на щата Оклахома.Компанията обяви, че ще обжалва съдебното решение.Кризата с опиоидите, която специалистите смятат за един от най-сериозните проблеми на американското здравеопазване, започва през 90-те години на миналия век. Медицинското издание СТАТ (STAT) прогнозира, че ако не бъдат взети спешни мерки, то от свръхдози опиоиди в Съединените щати през следващите десет години могат да умрат около 500 000 души.", "date": "2019.08.27", "title": "572 милиона долара санкция за „Джонсън енд Джонсън“ заради обезболяващи"}
{"url": "http://www.cross.bg/frantziya-pozhari-makron-1611888.html", "text": "/КРОСС/ Лидерите на Г-7 получиха необичаен подарък от президента на Франция Еманюел Макрон в рамките на текущата среща на върха в Биариц. Той им даде Каишката на часовника е изработена в националните цветове на Франция – синьо, бяло и червено. Тялото му е черно, а циферблатът – тъмносин. Опазването на околната среда и предотвратяването на климатичното затопляне беше определена от Франция като една от основните на срещата.Дискусиите по нея се водят на фона на големи горски пожари в Бразилия, Боливия, Парагвай и Перу.От бразилския Национален институт за космически изследвания съобщават, че през първите седем месеца на годината над 1,86 милиона хектара амазонски екваториални гори, разположени на територията на най-голямата южноамериканска страна, са били унищожени от пожари.", "date": "2019.08.27", "title": "Макрон със специален подарък за всеки от лидерите на Г-7"}
{"url": "http://www.cross.bg/dimitrov-godina-grigor-1611886.html", "text": "/КРОСС/ Григор Димитров стартира силно тазгодишното си участие на US Open, елиминирайки Андреас Сепи.Българинът най-после си върна удоволствието от играта и успя да се наложи срещу 35-годишния италианец - 6:1, 6:7, 6:4, 6:3.Мачът продължи 2 часа и 45 минути.Това е подобрение на представянето на Димитров в Ню Йорк от миналата година, когато отпадна още на старта от Стан Вавринка. Именно швейцарският трикратен шампион от Големия шлем нанесе поражения на Григор в предишните му два мача на Мастърс турнирите в Торонто и Синсинати.Следващият съперник на Димитров е силният хърватин Борна Чорич, който елиминира Евгени Донски. До момента най-доброто постижение на Гришо в Ню Йорк бе през 2014 и 2016 година.В първия случай загуби от Гаел Монфис в осминафиналите, а във втория отстъпи на Анди Мъри.", "date": "2019.08.27", "title": "Григор Димитров започна с ударна победа на US Open"}
{"url": "http://www.cross.bg/istinskata-idva-lyubov-1611869.html", "text": "/КРОСС/ \"Истинската любов не идва при теб. Тя трябва да е вътре в теб\".Джулия Робъртс", "date": "2019.08.27", "title": "Истинската любов не идва при теб"}
{"url": "http://www.cross.bg/pimen-maiika-otkazal-1611870.html", "text": "/КРОСС/ Преподобни Пимен се родил в Египет около 340 г. Бил съвременник на Паисий Велики, Йоан Колов и Памво. Още от младини той отишъл да се подвизава в пустинята с двамата си братя.Искреността на Пименовото отричане от света била така безгранична, че той се отказал дори от свиждане с майка си, когато тя дошла да навести децата си в малкия манастир. Само по силното настояване на братята Пимен дошъл до вратата, зад която стояла майка му, и й казал: “Мамо, какво повече предпочиташ: да ни видиш тук на земята или там – във вечността? Ако великодушно понесеш временната раздяла с нас, то в бъдещия живот непременно ще ни видиш. Тъй много ние се надяваме на Божието човеколюбие!” “Щом непременно ще ви видя там – отговорил добрата и благочестива майка, - то не желая да ви видя тук.” И утешена с тая надежда, тя си заминала от пустинята, без да прави вече опити да види децата си и да ги отвлича от подвига на избрания от тях живот.По-късно преподобни Пимен също така отказал да приеме и управителя на египетската област, който бил чул много за подвижничеството му и пожелал да го посети. Преподобният отказал да го приеме, понеже смятал, че ако висши светски лица, започнат да го посещават, то мнозина и от простия народ ще нарушават неговото усамотение и тогава той ще се подложи на опасност да изгуби смирението и да падне в гордост.Преподобни Пимен се славел със строгия си живот и имал много ученици, които наставлявал с голяма мъдрост. “Един брат, който живее заедно с други братя – казвал той, - трябва да бъде като каменен истукан: оскърбяван – да не се сърди, прославян – да не се превъзнася.” “Злобата никога не изгонва злоба, но ако някой ти стори зло, ти му направи добро, и твоето добро ще победи неговата злоба!”", "date": "2019.08.27", "title": "Св. преподобни Пимен Велики"}
{"url": "http://www.cross.bg/voiina-obyavyava-purviyat-1611871.html", "text": "/КРОСС/  - Обединени френски и ирландски сили разбиват английската армия и провъзгласяват Ирландия за република. - Наполеон разгромява обединените руско-австрийско-пруски войски в Битката при Дрезден. - В Пенсилвания (САЩ) е открит първият нефтен кладенец в света. - Вулканът Кракатау в Индонезия започва последната си фаза на изригване. - На Черни връх във Витоша започва основаването на Български туристически съюз под ръководството на писателя Алеко Константинов. - Англо-занзибарска война: Състои се най-кратката война в историята - едва 38 минути между Обединеното кралство и Занзибар. - Основан е белгийският футболен клуб Андерлехт. - Основан е ПФК ЦСКА Москва под името ОЛЛС. - Първата световна война: Румъния обявява война на Австрия, а Италия обявява война на Германия. - Първата световна война: Българската армия осъществява втория етап на Леринската операция на Македонския фронт. - В Париж шестнадесет държави подписват пакта Бриан-Келог, който отхвърля войната, като способ за решаване на международни конфликти; окончателно пактът е подписан от 62 държави, но той не допринася с нищо за световния мир. - В Германия е осъществен първият в света полет на реактивен самолет. - Би Би Си осъществява първото телевизионно предаване на живо. - Излиза първият брой на книгата Световни рекорди на Гинес. - С решение на Политбюро на ЦК на БКП е закрит концлагера Белене. - НАСА изстрелва космическия апарат Маринър 2. - В експлоатация е пусната АЕЦ в Чернобил. - Бомба на ИРА убива Лорд Маунтбатън и още 3 души, докато са на почивка на яхта в Слайгоу, Ирландия; друга бомба в Северна Ирландия убива 18 британски войници.- Европейската общност признава независимостта на Балтийските страни: Литва, Латвия и Естония. - Молдова обявява независимостта си от СССР. - Руският космонавт Сергей Авдеев поставя световен рекорд по престой в Космоса - 742 дни, прекарани в космическата станция Мир. - Кулата Останкино в Москва се запалва, трима души загиват.- Марс е в най-близка позиция до Земята за последните 60 000 години, като минава приблизително на 55 758 006 километра от Земята. ", "date": "2019.08.27", "title": "27 август в историята"}
{"url": "http://www.cross.bg/tema-zhivo-hora-1611875.html", "text": "/КРОСС/ Да плуваш с най-добрите - олимпийската надежда Йосиф Миладинов в специално интервю за БНТ; Какви са загубите на ловните стопанства от африканската чума и ще им помогне ли държавата? За приемната грижа и за връщането на младите хора в България - мерките на социалното министерство; Намаляват нередовните пътници в градския транспорт. На живо: как се справя общината?  Бившият премиер Иван Костов за избора на нов главен прокурор и предстоящите местни избори;Напомня ли погромът в столично заведение мутренските години и кой стои зад него? Версията на собственика Емануил Лазаров; На живо: Каква е обстановката на Дунав мост-2 при Видин и намалява ли опашката от тирове? Кой е виновен за смъртта на 8-годишно дете, което се удави в изоставен басейн за гасене на вар? Трябва ли хора, които не са изучавали медицина да се занимават с диететика и лечебно гладуване - дискусия в студиото;Какъв подарък за феновете подготвя група „Остава\" по случай 27-ия си рожден ден?  По следите на бегълците. На живо - затворническите общежития отблизо. Имало ли е пропуски в охраната? Нагла кражба! Кой посегна на апарата, с който общува мъж, загубил гласа си? Защо дете се удави в изоставен басейн за гасене на вар? Кой е отговорен за трагедията? След операцията - Стефан Данаилов пред NOVA. Кога актьорът ще се завърне на сцената? Изгарят ли се у нас боклуците на Западна Европа? И колко опасно за въздуха ни може да бъде това? Сметище на плажа. На живо - защо ивицата край Шкорпиловци е зарината с боклуци? Нападнати от бездомни кучета. Столичен квартал срещу среднощния тормоз от глутница животни; Само на 16 и с квота за Олимпиадата. На живо - сензацията в плуването Йосиф Миладинов; Тема: На живо: Как десетки доброволци строят и ремонтират домовете на семейства в нужда? ", "date": "2019.08.27", "title": "Теми и гости в сутрешните блокове на телевизиите на 27 август"}
{"url": "http://www.cross.bg/minicterctvo-vruh-avgyct-1611872.html", "text": "/КРОСС/ Нa 27 aвгуcт 1895 г. нa Чeрни връх във Витoшa зaпoчвa ocнoвaвaнeтo нa Бългaрcки туриcтичecки cъюз пoд ръкoвoдcтвoтo нa пиcaтeля Aлeкo Кoнcтaнтинoв. Пoкaнaтa зa учрeдявaнeтo нa клуб нa бългaрcкитe туриcти e публикувaнa във в. „Знaмe\", бр.99 oт 23 aвгуcт c.г. c aдрecaт - любитeлитe нa бългaрcкaтa прирoдa. Oтзoвaвaт ce пoвeчe oт 300 души, рaзлични пo възрacт, пoл, coциaлнa принaдлeжнocт.Идeятa e, чрeз cъздaвaнeтo нa oргaнизирaнo туриcтичecкo движeниe дa ce изучaвa Бългaрия, нeйнитe прeкрacни прирoдни дaдeнocти и бoгaтo културнo-иcтoричecкo нacлeдcтвo, дa ce възпитaвaт грaждaнитe й в нaй-цeнни мoрaлни дoбрoдeтeли.Изгoтвeн e уcтaв, oпрeдeлeни ca цeлитe, зaдaчитe, прoгрaмaтa. Зaпoчвa ce aктивнa oргaнизaтoрcкa и културнa дeйнocт.В първитe гoдини нa 20 в. туриcтичecкитe клoнoвe в cтрaнaтa ce мнoжaт. Зa рaзрacтвaнeтo и рaзвитиeтo нa oргaнизирaнoтo туриcтичecкo движeниe cпoмaгaт oтнoшeниeтo и cъдeйcтвиeтo нa държaвни инcтитуции, Миниcтeрcтвo нa жeлeзницитe, Миниcтeрcтвo нa нaрoднoтo прocвeщeниe, читaлищa, лecничeйcтвa, кмeтcтвa, вoeнни и др. ", "date": "2019.08.27", "title": "На 27 август 1895 г. Алеко Константинов изкачва Черни връх"}
{"url": "http://www.cross.bg/trafik-politziya-direktorut-1611876.html", "text": "/КРОСС/ 100% увеличен трафик на моста през почивните дни, отчитат от ГД “Гранична полиция“По разпореждане на министъра на вътрешните работи, директорът на ГД „Гранична полиция“ инспектира работата на служителите във връзка с натоварения трафик на мостовото съоръжение при Видин-Калафат. В проверката участва и комисар Димитър Чорбаджиев – началник на РДГП-Русе.Тази година отчитаме засилен трафик на граждани на ЕС, пътуващи от Турция за Западна Европа. Само в събота и неделя на Дунав мост-2 са обработени по около 2100 пътни транспортни средства. През същите дни на миналата година броят на обработените автомобили е бил по 1000, уточни главен комисар Кичиков. Монтирането на т.нар. радиоактивни рамки от румънските гранични власти налага поетапно затваряне на трасетата за проверка и също оказва влияние върху трафика, посочи директорът на ГД“Гранична полиция“.Очакванията са до седмица трафикът през ГКПП „Дунав мост“-2 да се нормализира.В утрешния ден предстои работна среща между българските и румънски гранични власти. Двете страни ще обсъдят възможностите за  допълнителни мерки  с цел облекчаване на трафика през пункта при Видин-Калафат.", "date": "2019.08.27", "title": " 100% увеличен трафик на ГКПП Дунав мост – 2"}
{"url": "http://www.cross.bg/septemvri-kontzerta-svetovnata-1611873.html", "text": "/КРОСС/ IL Volo разпродадоха концерта си в Arena di Veronaна 24 септември, който ще бъде кулминация на турнето, с което отбелязват 10 блестящи години на сцената.Дни преди това очакваме младите италианци за два концерта в България – на 16 септември във Варна и на 18 септември в София. Те ще пеят със симфоничния орестър на БНР.Първата част на турнето им премина триумфално из Италия в началото на лятото – със старт от световната столица на културата Матера, през Рим, Централна Италия, родния град на Джанлука Джинобле Монтепагано, до Палермо и Таормина в горещата Сицилия.„Джанлука е елегантността и присъствието, Иняцио е радостта и благодарността, а Пиеро - силата и енергията.”, писаха италианските медии за тях.В световната си обиколка Il Volo представят новия си албум Musica с титулната песен Musica Che Resta, която зае трето място в тазгодишното издание на Санремо. В MusicaTourосвен познатите класическии оперни изпълнения, Джанлука, Пиеро и Иняцио се разхождат в диапазона между популярни евъргрийни на световната музика и кавъри на емлематични италиански мелодии от миналото. Сега момчетата за кратко си почиват по плажовете на Ибиса и Сицилия. А след концерта в Арена ди Верона на 24 септември през есента ги очаква да обиколят големи градове в Латинска Америка – Сан Паоло, Буенос Айрес, Рио де Жанейро и Сан Салвадор.Срещите на Il Volo с българската публика са на 16 септемри във Варна, ДКС и на 18 септември в София, зала Арена Армеец. Билети се продават в  и на касите на съответните зали.", "date": "2019.08.27", "title": "Il VOLO разпродадоха концерта си в Arena di Verona"}
{"url": "http://www.cross.bg/chasa-provede-zala-1611877.html", "text": "/КРОСС/ От 12.00 часа в сградата на Столична община, зала 1, Столична община и „София – европейска столица на спорта“ ще дадат пресконференция във връзка с обявяване програмата за 2020 г. и приоритетите в бъдещата дейност на фондацията. Ще присъстват Йорданка Фандъкова – кмет на Столична община, Елен Герджиков – председател на Столичен общински съвет и председател на Фондация „София – европейска столица на спорта“, Анатоли Илиев – организационен секретар на „София – европейска столица на спорта“ и др.Град Банско ще бъде украсен с нови творби от илинденски мрамор.От 9.00 часа в Културен център „Морско казино“ ще се проведе редовно заседание на Общински съвет – Бургас.От 11.30 часа във фоайето на Магазия 1 в зоната за обществен достъп на Пристанище Бургас ще бъде даден кратък брифинг от министъра на транспорта Росен Желязков, капитан Живко Петров – директор на Изпълнителна агенция „Морска администрация“ и кмета на Бургас Димитър Николов.От 18.30 часа в пространството „симБиотично“ на Атанасовското езеро ще се проведе „Базар на солта“.От 19.25 часа в парк „Младежки център“ държавният глава Румен Радев ще участва в тържественото отбелязване на 50 години от обявяването на Гълъбово за град.От 11.30 часа в Малката зала на Община град Добрич ще се проведе брифинг.От 15.00 часа в зала ,,Плевен\" на областна администрация ще се проведе заседание на Областната епизоотична комисия.В 10.30 часа в пресклуба на БТА ще се състои пресконференция на ПП \"Земеделски съюз Александър Стамболийски\". Тема: Местни избори 2019.В 18.30 часа в Драматичния театър ще се състои официалното издигане на адв. Дани Каназирева за кмет на град Пловдив.От 11,00 ч. в зала 712 на Областна администрация Разград ще се проведе заседание на Постоянната областна епизоотична комисия.От 10.00 часа в сградата на Дом за стари хора ще се проведе обучение на персонала и настанените потребители на социални услуги на тема „Наводнение“.От 14.00 часа в Областна администрация – Смолян ще се проведе заседание на Областната епизоотична комисия – Смолян във връзка с наложените мерки срещу разпространението на АЧС. От 10.00 часа, в зала 203 на общината ще има брифинг.От 10.00 часа в зала 2 на Областна администрация Шумен ще се проведе заседание на Областната епизоотична комисия.", "date": "2019.08.27", "title": "Предстоящи събития в страната за 27 август "}
{"url": "http://www.cross.bg/yrsyla-evrokomisari-laiien-1611878.html", "text": "/КРОСС/ Президентът на Франция - Еманюел Макрон се очаква да обяви днес името на кандидата на страната за комисар в новата Европейска комисия.Крайният срок за номинациите на държавите - членки изтече вчера, а намеренията на избраната за председател на комисията Урсула фон дер Лайен са още тази седмица да започне процеса по формиране на своя ръководен екип, като се стреми в него да има баланс между мъже и жени,  отбелязва Франс прес.Тя може да проведе първите интервюта с кандидатите за еврокомисари още днес, каза един от говорителите ѝ.До сега 25 от държавите - членки са представили свои предложения.В момента с равен брой кандидатури са Европейската народна партия и \"Партията на европейските социалисти\", либералите и зелените, регистриран е и 1 безпартиен кандидат.Урсула фон дер Лайен очаква разпределението на ресорите на бъдещите еврокомисари да стане до средата на септември, преди номинираните за постовете да бъдат изслушани от евродепутатите, които трябва да ги утвърдят.Процесът по формиране на новата комисия трябва да приключи на 22 октомври с гласуване по време на пленарната сесия на Европарламента.", "date": "2019.08.27", "title": "Урсула фон дер Лайен започва срещи с номинираните за еврокомисари"}
{"url": "http://www.cross.bg/maslo-svoiistva-kokosovoto-1611874.html", "text": "/КРОСС/ Днес лесно и бързо можем да открием в почти всеки супермаркет бурканче с натурално кокосово масло. По правило то спада към така наречените „суперхрани“, които са пътят към здравословното хранене.Кокосовото масло има неоспорими позитивни страни – ускорява метаболизма, помага за отслабване и укрепва имунната система, предпазвайки я от вируси и различни инфекции, тъй като има антибактериални свойства.Но всичко може да има недостатъци, а когато те касаят здравето ни, трябва да подходим сериозно към тях. Американската кардиологична асоциация публикува плашеща статистика, която сочи, че кокосовото масло значително повишава нивата на холестерола, а също така увеличава и риска от сърдечни заболявания.Лекарите твърдят, че натовареният с наситени мазнини продукт няма свойства, които да компенсират вредата, която той може да причини. Затова ви съветваме да оставите кокосовото масло само за козметични цели, а при готвене посягайте към полезните алтернативи като зехтин или сусамово олио.", "date": "2019.08.27", "title": "Защо не трябва да консумираме кокосово масло?"}
