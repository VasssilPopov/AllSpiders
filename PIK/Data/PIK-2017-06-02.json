{"url": "http://pik.bg/%D1%80%D0%B5%D0%BA%D1%81-%D1%82%D0%B8%D0%BB%D1%8A%D1%80%D1%81%D1%8A%D0%BD-%D0%BE%D0%B1%D0%B5%D1%89%D0%B0-%D1%81%D0%B0%D1%89-%D0%B4%D0%B0-%D0%BF%D0%BE%D0%BD%D0%B8%D0%B6%D0%B0%D0%B2%D0%B0-%D0%B5%D0%BC%D0%B8%D1%81%D0%B8%D0%B8%D1%82%D0%B5-%D0%BD%D0%B0-%D0%BF%D0%B0%D1%80%D0%BD%D0%B8%D0%BA%D0%BE%D0%B2%D0%B8-%D0%B3%D0%B0%D0%B7%D0%BE%D0%B2%D0%B5-news663394.html", "text": "AFP, цитирана от \"Фокус\" Американският държавен секретар Рекс Тилърсън заяви, че страната му ще продължи да се стреми към понижаване на емисиите от парникови газове, съобщи . Думите на Тилърсън дойдоха въпреки решението на президента Доналд Тръмп да оттегли Съединените американски щати от Парижкото споразумение за клиата. Държавният секретар подчерта, че САЩ имат „страхотен рекорд“ в областта на понижаването на емисиите от газове, за които се твърди, че са причина за глобалното затопляне. Според доклади Тилърсън е бил един от съветниците, които са препоръчвали на Тръмп да не оттегля Вашингтон от международното споразумение.", "date": "2017.06.02", "title": "Рекс Тилърсън обеща САЩ да понижава емисиите на парникови газове"}
{"url": "http://pik.bg/%D0%BF%D1%80%D0%BE%D1%84-%D0%B8%D0%B2%D0%BE-%D1%85%D1%80%D0%B8%D1%81%D1%82%D0%BE%D0%B2-%D0%B0%D1%80%D0%BC%D0%B8%D1%8F%D1%82%D0%B0-%D0%BD%D0%B8-%D0%B5-%D0%B2-%D0%BA%D1%80%D0%B8%D1%82%D0%B8%D1%87%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-news663430.html", "text": "\"Българската армия е в трагично положение. Който е и екип да дойде, трябва да кърпи ситуацията\", каза депутатът от БСП проф. Иво Христов. Според него трябва да стане качествено превъоръжаване и ремонтиране на техниката, с която разполагаме. \"Който не храни собствената си армия, храни чужда. Това е всеизвестно\", каза проф. Христов. \"Парламентът не работи. Корнелия Нинова е лидер на партия в опозиция. Не можеш да бъдеш малков опозиция и малко на власт\", така проф. Христов обясни отказът на Корнелия Нинова да оглави парламента. За исканата от БСП оставка на парламентарния шеф Димитър Главчев той каза: \"Отърва се само с четири гласа\". \"Омерзен съм от езика на омразата в парламента. Войната за антикомунизма е примитивна. Езикът на омразата трябва да се прекрати в името на България. Докато ние сме се хванали гуша за гуша, страната ни изтича\", поясни проф. Христов.", "date": "2017.06.02", "title": "Проф. Иво Христов: Армията ни е в критично положение"}
{"url": "http://pik.bg/%D0%BF%D0%BA%D0%BA-%D0%BF%D1%80%D0%B8%D0%B7%D0%BD%D0%B0%D1%85%D0%B0-%D1%87%D0%B5-%D1%81%D0%B0-%D1%81%D0%B2%D0%B0%D0%BB%D0%B8%D0%BB%D0%B8-%D1%82%D1%83%D1%80%D1%81%D0%BA%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-news663395.html", "text": "The Daily Star (Lebanon), цитиран от \"Фокус\". От обявената за незаконна от властите в Анкара „Работническа партия на Кюрдистан“ (ПКК) заявиха, че те са свалили турския военен хеликоптер на 31 май, пише ливанското издание Хеликоптерът се разби в околия Улудере на провинция Шърнак, Югоизточна Турция, при което загинаха 13 военнослужещи. Първоначалната информация беше, машината е допряла електропровод с високо напрежение, вследствие на което е аварирала. „Хеликоптер от тип Cougar на нашественическата турска армия (…) беше свален, докато се придвижваше в района на (град - б.пр.) Сеноба“, гласи изявлението на ПКК.", "date": "2017.06.02", "title": "ПКК признаха, че са свалили турски хеликоптер"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%BB%D1%83%D0%B4%D0%BE%D1%81%D1%82-%D0%BD%D0%B0-%D0%BF%D1%8A%D1%82%D1%8F-%D0%BA%D0%BE%D0%BB%D0%B0-%D0%BE%D0%BF%D0%B8%D1%82%D0%B0-%D0%B4%D0%B0-%D0%BF%D1%80%D0%B5%D0%BC%D0%B8%D0%BD%D0%B5-%D0%BF%D1%80%D0%B5%D0%BB%D0%B5%D0%B7-%D0%BF%D1%80%D0%B8-%D1%81%D0%BF%D1%83%D1%81%D0%BD%D0%B0%D1%82%D0%B0-%D0%B1%D0%B0%D1%80%D0%B8%D0%B5%D1%80%D0%B0-%D0%B2%D0%BB%D0%B0%D0%BA-%D1%8F-%D1%83%D0%B4%D0%B0%D1%80%D0%B8-%D0%B8-%D0%B2%D0%BB-news663435.html", "text": "Тежък инцидент е станал привечер край село Труд. Шофьор на лек автомобил се е опитал да премине прелеза при спусната бариера и идващият влак го е помел и го е влачил около 200 метра по линията. Водачът на колата – 60-годишен търговец е жив, но е откаран в шокова зала в много тежко състояние, съобщи \"Трафик нюз\". Пострадалият е познат като стриктен шофьор и често пътувал по 6-7 часа до морето. Наложила се е намесата на хора от Гражданска защита, които са разрязали автомобила, за да бъде изваден човека.", "date": "2017.06.02", "title": "ПОРЕДНА ЛУДОСТ НА ПЪТЯ: Кола опита да премине прелез при спусната бариера, влак я удари и влачи 200 метра "}
{"url": "http://pik.bg/%D1%85%D0%B0%D1%88%D0%B8%D0%BC-%D1%82%D0%B0%D1%87%D0%B8-%D0%BF%D1%8A%D1%80%D0%B2%D0%BE-%D0%BA%D0%BE%D1%81%D0%BE%D0%B2%D0%BE-%D1%81%D0%BB%D0%B5%D0%B4-%D1%82%D0%BE%D0%B2%D0%B0-%D1%81%D1%8A%D1%80%D0%B1%D0%B8%D1%8F-%D0%B2-%D0%B5%D1%81-news663370.html", "text": "B92, цитиран от \"Фокус\". Косовският президент Хашим Тачи заяви, че не може да си представи Сърбия да бъде присъединена към Европейския съюз преди неговата страна, предава сръбското радио Тачи, който в четвъртък посети Загреб за преговори с хърватския си колега Колинда Грабар-Китарович, в петък коментира, че най-голямото опасение в Югоизточна Европа е предизвикано от „факта, че ЕС е прекалено бавен в сближаването на страните от региона, което отваря вратата за всякакви видове радикализъм, а също засилва руското влияние“. Именно затова косовският държавен глава смята, че ЕС следва да взема решения по-бързо и добави, че не може да си представи Сърбия да бъде в Общността преди Косово.", "date": "2017.06.02", "title": "Хашим Тачи: Първо Косово, след това Сърбия в ЕС"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D0%B8%D0%BC%D0%BF%D0%B5%D1%80%D0%B0%D1%82%D0%BE%D1%80-%D0%B0%D0%BA%D0%B8%D1%85%D0%B8%D1%82%D0%BE-%D1%81%D1%82%D0%B0%D0%B2%D0%B0-%D0%B5%D0%B4%D0%B8%D0%BD%D1%81%D1%82%D0%B2%D0%B5%D0%BD%D0%B8%D1%8F%D1%82-%D0%B0%D0%B1%D0%B4%D0%B8%D0%BA%D0%B8%D1%80%D0%B0%D0%BB-%D0%BA%D0%BE%D1%80%D0%BE%D0%BD%D0%BE%D0%B2%D0%B0%D0%BD-%D0%B2%D0%BB%D0%B0%D0%B4%D0%B5%D1%82%D0%B5%D0%BB-%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-%D0%BE%D1%82-200--news663399.html", "text": "The Mainichi, цитиран от \"Фокус\". Долната камара на парламента в Токио одобри закон за оттеглянето от власт на императора на страната - Акихито. Когато решението бъде изцяло одобрено от законодателния орган на 9 юни, Акихито ще стане първият японски император, абдикирал от поста си от 200 години насам, пише Обсъждането на абдикацията на императора в долната камара продължи само два дни. Очаква се дискусията в горната камара да започне в сряда. Въпреки че законопроектът е еднократна мярка, специално предвидена за 83-годишния император да се откаже от Хризантемовия трон, документът може да създаде прецедент, ако бъдещ император реши да абдикира. Причина за оттеглянето на Акихито е „дълбоко опасение“, че евентуално може да стане неспособен да изпълнява своите задължения.", "date": "2017.06.02", "title": "РЕКОРД! Император Акихито става единственият абдикирал коронован владетел на Япония от 200 г. насам"}
{"url": "http://pik.bg/%D0%BB%D1%8E%D0%B1%D0%BE%D0%B2%D0%B5%D0%BD-%D1%82%D1%80%D0%B8%D1%8A%D0%B3%D1%8A%D0%BB%D0%BD%D0%B8%D0%BA-%D1%81%D0%BF%D1%80%D1%8F%D0%B3%D0%B0%D0%BD%D0%B0%D1%82%D0%B0-%D0%B7%D0%B0-%D0%B8%D0%B7%D0%B3%D0%BE%D1%80%D0%B0-%D0%BD%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D0%BF%D0%BE%D0%BB%D1%83%D1%87%D0%B8%D0%BB%D0%B0-%D0%BA%D1%80%D0%B5%D0%B4%D0%B8%D1%82-%D0%BE%D1%82-%D0%B6%D0%B5%D0%BD%D0%B0-%D0%BC%D1%83-%D0%B7%D0%B0-%D0%B6%D0%B8%D0%BB%D0%B8%D1%89%D0%B5-news663276.html", "text": "Прелюбопитни факти станаха публични от декларацията за конфликт на интереси на една от най-младите и най-красиви депутатки в 44-ото Народно събрание Боряна Любенова Георгиева от „Воля”, пише сайтът Флагман.бг. 29-годишната Боряна Георгиева По-интересни са връзките между участниците Младата депутатка бе поставена на тясно от Жени Марчева в студиото на бТВ преди два месеца и трябваше да се обяснява за снимка, на която се вижда как интимно е прегърнала лидера на „Воля”, но според Боряна това били „нормални отношения между приятели”. Връзката на бившия модел с Веселин Марешки обаче е публична тайна не само в цяла Варна, но и в България. Веселин Марешки се жени за съпругата си Светлана, която е рускиня, още на 21 години Марешки е прехвърлил голяма част от фирмите на съпругата си, която практически е номинален преносител на бизнеса му. е декларирала, че е получила 251 хил.лева от юридическо лице, за да си закупи имот. Това е „Варнафарма М” ООД. Основен акционер в компанията е съпругата на Марешки Светлана Александрова Марешка, а управител е майка му Веска. . Боряна Георгиева е спрягана за любовница на Веселин Марешки, макар и самата тя да го отрича. . Сам разказва как се запознал с нея в заведение в Москва, където е следвал, и изведнъж се влюбил, а Светлана го подкрепяла и имала голяма роля в живота му. Тя му помогнала да отгледа двете им деца, които са изключително скромни със солидно образование и потенциал, споделя лидерът на „Воля” при едно от тв участията му преди няколко години. Тя обаче изглежда е широкоскроена и няма проблем да помогне било то на претендентка за сърцето на мъжа й.", "date": "2017.06.02", "title": "Любовен триъгълник! Спряганата за изгора на Марешки, получила кредит от жена му за жилище"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%E2%80%9E%D0%BC%D0%B5%D0%BD%D1%81%D0%B0%E2%80%9D-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B4%D0%B0-%D0%BC%D0%B0%D1%85%D0%BD%D0%B0%D1%82-%D1%82%D0%B0%D0%B1%D0%B5%D0%BB%D0%B8%D1%82%D0%B5-%D0%BF%D1%80%D0%B5%D0%B4%D0%B8-%D0%BA%D0%B0%D0%BC%D0%B5%D1%80%D0%B8%D1%82%D0%B5-%D0%BF%D1%80%D0%BE%D1%82%D0%B8%D0%B2%D0%BE%D1%80%D0%B5%D1%87%D0%B8-%D0%BD%D0%B0-%D1%87%D0%BB-32-%D0%BE%D1%82-%D0%BA%D0%BE%D0%BD%D1%81%D1%82-news663437.html", "text": "Премахването на предупредителните знаци за камери на пътя няма да доведе до по-малък брой на жертвите при катастрофи. В това е убеден председателят на МЕНСА в България Христо Радков. \"Искат да променят наредбата за взимането на проби за алкохол и наркотици. Махането на камерите противоречи на чл.32 от Конституцията\", посочи той в студиото на „България он ер” и добави, че очаква предложението на управляващите да падне в съда. \"За миналата година в следствие на превишена скорост са загинали 6 човека. Ако с премахването на този знак успеем да намалим скоростта, ще се борим да спасим тези 6 човека\", каза още Радков. Христо Радков посъветва премиера да смени своите съветници, които по думите му или са некомпетентни, или го вкарват в заблуда. Според председателя на МЕНСА те не четат статистиката. Радков посочи, че основният акцент трябва да е върху състоянието на пътищата и отбеляза, че около 270 човека годишно загиват заради пътни условия. Той е на мнение, че вторият акцент трябва да бъде отговорността на институциите. \"Водачът е длъжен да прави всичко, но не получава нищо\", настоя Радков. Той отчете като положителни данните на МВР, че са хванати 9 хил. души без шофьорски книжки. По думите обаче за март, април и май тази година има повишаване на жертвите. \"Ако са хванали 9 хил. неправоспособни водачи, защо не намаляват жертвите? Не ме интересува колко акта са написали и колко номера са свалили. Интересува ме утре като отида на море да се върна жив. \"Пътна полиция\" трябва да спомага движението да се изчиства, а не да пише актове\", обясни шефът на МЕНСА. \"Автопаркът в Германия е над 9-годишен. И там не карат нови коли, но жертвите са по-малко\", посочи още той.", "date": "2017.06.02", "title": "Шефът на „Менса”: Решението да махнат табелите преди камерите, противоречи на чл. 32 от Конституцията"}
{"url": "http://pik.bg/2500-%D0%BD%D0%B0%D0%B1%D0%BB%D1%8E%D0%B4%D0%B0%D1%82%D0%B5%D0%BB%D0%B8-%D1%89%D0%B5-%D1%81%D0%BB%D0%B5%D0%B4%D1%8F%D1%82-%D0%B7%D0%B0-%D1%87%D0%B5%D1%81%D1%82%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D0%BA%D0%BE%D1%81%D0%BE%D0%B2%D0%BE-news663436.html", "text": "Radio Television of Kosovo (RTK), цитиран от \"Фокус\". Ръководителят на неправителствената организация „Демокрация в действия“ заяви, че организацията ще наблюдава извънредните парламентарни избори на 11 юни в Косово, предава Той уточни, че изборния процес на територията на страната ще следят 2,5 хил. души от организацията, включително в общините с преобладаващо сръбско население в северната част на Косово.", "date": "2017.06.02", "title": "2500 наблюдатели ще следят за честността на изборите в Косово"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D1%83%D0%B1%D0%B8%D0%B5%D1%86%D1%8A%D1%82-%D0%BE%D1%82-%D1%81%D0%BD%D1%8F%D0%B3%D0%BE%D0%B2%D0%BE-%D0%BC%D0%B5%D1%85%D0%BC%D0%B5%D0%B4-%D1%83%D0%B1%D0%B8%D0%BB-%D0%BF%D1%80%D0%B8%D1%8F%D1%82%D0%B5%D0%BB%D1%8F-%D0%BD%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%B8-%D0%B6%D0%B5%D0%BD%D0%B0--news663402.html", "text": "Аз не исках да го убивам, а само да го осакатя! Ереджеб тръгна да буйства и просто така се получи. Направих го за децата си! А Айше я ударих с желязна пръчка, защото почна да вика и щеше да събуди дъщерите ми. Това каза в съда обвиненият в убийството на приятеля на бившата си жена в руенското село Снягово – Мехмед Юсеин, пише Флагман.бг. \"Както сега ми гледа децата, така и след време ще ги ч*ка\", казал по време на разпитите той. За укриването си близо седмица Мехмед се оправда с това, че е загубил телефона си. „Скрих се, защото разбрах, че ме търсят и не исках да плаша хората от моето село Рудина. Загубих си телефона и не можах да се свържа с МВР, иначе исках да се предам”, каза още той. През цялото време мъжът, който е с основно образование, говореше неразбираемо. Съдия Даниел Марков също не можеше да го разбере. На няколко пъти магистратът повтори на обвиняемия да говори по-бавно. След като го попита каква мярка иска от съда, Мехмед отговори: \"Искам по-лека такова, присъда, разбираш ли?!\" Съдът обаче днес ще определи дали той да остане в ареста или не. „Аз не ти определям присъдата, гледам ти мярката, затова те питам какво искаш от съда”, каза съдия Марков. Но очевидно Мехмед отново не схвана и поиска да му е по-леко. В крайна сметка, след като разбра смисъла на днешното заседание, обвиняемият посочи, че иска да е под домашен арест. Очаквано съдът го остави в ареста. Като мотив съдия Марков посочи, че Мехмед може да се укрие, или отново да посегне на бившата си жена.", "date": "2017.06.02", "title": "ОТ ПОСЛЕДНИТЕ МИНУТИ! Проговори убиецът от Снягово! Мехмед убил приятеля на бившата си жена, за да не насилва сексуално децата му"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B2-%D0%B8%D0%B3%D1%80%D0%B0%D0%BB%D0%BD%D0%B8%D1%82%D0%B5-%D0%BA%D0%B0%D1%80%D1%82%D0%B8-%D1%81%D0%B5-%D0%BA%D1%80%D0%B8%D1%8F%D1%82-%D0%BC%D0%B8%D1%82%D0%BE%D0%BB%D0%BE%D0%B3%D0%B8%D1%87%D0%BD%D0%B8-%D0%B8-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D1%84%D0%B8%D0%B3%D1%83%D1%80%D0%B8-news663330.html", "text": "Знаете ли, че всяка игрална карта представлява историческа или митологична фигура? Тези идентичности са им приписани през 15. век от френските производители на игрални карти. Така поп каро е Юлий Цезар; поп пика е библейският цар Давид; поп спатия е Александър Македонски; поп купа, наричан още „Кралят-самоубиец” (защото на традиционните изображения сякаш забива меча в сърцето си), е Карл Велики. Той е и единственият поп, който се изобразява традиционно без мустак. Поп каро е единственият, който държи не меч, а секира, докато поп пика е единственият, който гледа надясно. Дама купа пък е библейската Юдит (според английските производители от 16. век – съпругата на Хенри VII Елизабет Йоркска); дама пика – гръцката богиня Атина; дама каро – библейската Рахил; дама спатия пък е наричана Аргина – анаграма на латинската дума Regina, която означава „кралица”. Отново дама пика е единствената, която гледа надясно. Тя обикновено се изобразява със скиптър в ръка и е известна с прякорите „Черната дама” и „Кралицата на балдахина”. Дама спатия обикновено държи цвете (в Германия и Швеция – ветрило). Стандартното тесте за покер Bicycle обаче показва всички дами със цвете в ръка, пише \"Обекти бг\". Вале пика представлява Огир Датчанина (рицар от свитата на Карл Велики); вале купа е френският воин Ла Ир; вале каро (с прякора „Смеещото се момче”) е митологичният герой Хектор; вале спатия е рицарят Ланселот. Вале пика, вале купа и поп каро обикновено се изобразяват в профил. Тъй като се вижда само едното им око, в Англия често ги наричат „Едноокия Джак”. Символиката на съвременните карти не е напълно известна. Знае се, че 13-те карти от всяка боя представляват 13-те лунни месеца от всяка година. 52-те карти представляват 52-те седмици на годината. Четирите бои пък символизират четирите сезона. Асото представлява символично „алфа и омега”, т.е. началото и края – то може да бъде най-силната и най-слабата карта в боята.", "date": "2017.06.02", "title": "МИСТЕРИЯ! В игралните карти се крият митологични и исторически фигури"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BD%D0%B0-%D0%B4%D0%B5%D0%B9%D0%B2%D0%B8%D0%B4-%D0%BA%D0%B0%D0%BC%D0%B5%D1%80%D1%8A%D0%BD-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0-%D0%BE%D0%B1%D1%89%D0%B0-%D0%B8%D0%BD%D1%82%D0%B8%D0%BC%D0%BD%D0%B0-%D1%81%D0%BD%D0%B8%D0%BC%D0%BA%D0%B0-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news663365.html", "text": "Вече повече от 20 години продължава брака между Дейвид Камерън и Саманта. В чест на кръглата годишнина двамата известната двойка се отправи към Испания на романтична почивка. Именно по време на тази почивка Саманта направи и публикува и снимка със съпруга си в леглото. Но на кадъра се виждат само краката на известната двойка, останалото всеки може да си го представи. Семейство Камерън е образец на съпружеска идилия и затова снимката предизвика истински фурор в интернет. Към фотоса има и коментар от Саманта-„Вече 20 години сме заедно с Дейвид и продължаваме да сме невероятно щастливи”.", "date": "2017.06.02", "title": "ПЪЛЕН ШАШ! Съпругата на Дейвид Камерън публикува обща интимна снимка в леглото"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D1%83%D0%B1%D0%B8%D1%82%D0%B8%D1%8F-%D0%BD%D0%B8%D0%BA%D0%BE%D0%BB%D0%B0-%D0%BF%D1%80%D0%BE%D1%81%D1%8A%D0%BB%D0%B7%D0%B8-%D1%86%D1%8F%D0%BB%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81-%D0%B4%D1%83%D0%BC%D0%B8%D1%82%D0%B5-%D1%81%D0%B8-%D1%81%D0%BB%D0%B5%D0%B4-%D1%81%D0%BC%D0%B5%D1%88%D0%BD%D0%B0%D1%82%D0%B0-%D0%BF%D1%80%D0%B8%D1%81%D1%8A%D0%B4%D0%B0-news663279.html", "text": "Законът за движение по пътищата е уродлив. Не работи. Бейтула е направил колата си торпедо. Искаме промени в закона в частта му за пътните убийства. Това заяви през сълзи Анелия Терзиева, майката на 23-годишния Никола Терзиев, който през август 2016-а бе пометен с колата си на магистрала „Хемус“ от 28-годишния Бейтула Исмаил. Шофьорът убиец бе осъден от Варненския окръжен съд на 5 години и 6 месеца затвор, а книжката му бе отнета за срок от 8 години и 6 месеца. Исмаил от Дулово, който е шофирал конструктивно изменен автомобил със скорост 145 км в час, бе обвинен в причиняване на смърт по непредпазливост при управление на МПС с превишена скорост. Анелия Терзиева твърди, че колата на убиеца на сина й се е движела с 201 км/ч. „Ники се е движил с 60 км/ч, много под допустимите 80 км/ч., а убиецът му с 220 км/ч, като е успял да намали до 201 км/ч, а не както съобщиха от съда със 145 км/ч. Не мога да искам по-голяма присъда, докато не бъде променен законът. Това според настоящите обстоятелства е максимално възможната присъда. Не мога да бъда удовлетворена, защото детето ми вече го няма, но зная, че прокуратурата си свърши работата и вярвам, че дори Бейтула да обжалва и следващите съдии ще са обективни и справедливи“, каза почернената майка, цитирана от Варна24. Тя съобщи, че Варна ще се включи в Националния протест срещу жертвите на пътя на 19 юли от 12 до 13 часа. Той е организиран от Румяна Чобанова – вдовицата на втория загинал в кървавата катастрофа на АМ „Хемус“ на 17 април Иван Димитров. На 19 юли протести ще има в София, Пловдив, Велико Търново, Бургас, Благоевград и Мездра. „Законът ни е уродлив, не работи! Трябва да бъдат направени промени в Закона за движение по пътищата в частта му „Пътно убийство“. Бейтула е направил колата си като торпедо, като ракета. Този човек не може да не предвиди, че с такава модификация може да убие някой. Затова настояваме всеки, който направи подобно нещо, всеки, който седне зад волана пиян или след употреба на наркотици, да бъде третиран като престъпник, като убиец с предумисъл. Всяка проява, при която има прекрачване на закона, при която е налице смъртен случай, искаме да бъде третирана като предумишлено убийство. Ето затова ще настояваме“, категорична бе Анелия Терзиева. В момента НК предвижда наказание от 2 до 6 години затвор за непредумишлено убийство на пътя, а за предумишлено – от 3 до 10 години. „На българина трябва здраво да му се бръкне в джоба, за да спазва правилата. Знаете ли колко е страшна статистиката. От 1 януари тази година до 31 май в катастрофи у нас са загинали 220 човека, това са 220 почернени семейства, за ранените, които доживотно ходят по мъките после, просто не ми се мисли“, допълни майката на Никола.", "date": "2017.06.02", "title": "ТРАГЕДИЯ! Майката на убития Никола просълзи цяла България с думите си след смешната присъда на Бейтула!"}
{"url": "http://pik.bg/%D0%B2-%D1%80%D1%83%D1%81%D0%B5-%D1%89%D0%B5-%D0%BA%D0%BE%D0%BD%D1%81%D1%82%D1%80%D1%83%D0%B8%D1%80%D0%B0%D1%82-%D0%B4%D1%80%D0%BE%D0%BD%D0%BE%D0%B2%D0%B5-news663364.html", "text": "Модерен Център за конструиране на мултироторни летящи системи (дронове) беше официално открит днес в Профилирана математическа гимназия „Баба Тонка“-Русе. Гости на събитието бяха Наталия Кръстева – зам.-кмет на община Русе и председател на Училищното настоятелство, Димитър Райнов – началник на Регионално управление на образованието-Русе, проф. д-р Диана Антонова – зам.-ректор на РУ „Ангел Кънчев”, Елена Минкова – изп.директор на Общинската фондация „Русе – град на свободния дух”, Маринела Колева - председател на УС на Фондация „Еконт” и др. Центърът ще свърже учебния процес и извънкласната дейност в гимназията с най-новите компютърни технологии. Той е финансиран с бюджет от 17 100 лева, осигурени от Общинската фондация „Русе – град на свободния дух“, Фондация „Еконт”, Училищното настоятелство към МГ „Баба Тонка“ и Профилирана математическа гимназия „Баба Тонка“ - Русе. Проектът се осъществява с подкрепата на РУ „А. Кънчев“, факултет „Електротехника, електроника и автоматика“.", "date": "2017.06.02", "title": "В Русе ще конструират дронове"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B4%D0%B0%D0%BD%D1%81-%D0%B7%D0%B0%D0%B4%D1%8A%D1%80%D0%B6%D0%B0-%D0%BC%D1%8A%D0%B6-%D0%B7%D0%B0-%D0%B7%D0%B0%D0%BF%D0%BB%D0%B0%D1%85%D0%B8-%D1%81%D1%80%D0%B5%D1%89%D1%83-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news663408.html", "text": "Радио „Фокус“ – Пазарджик Служители на ДАНС са задържали лице от пазарджишко са отправени заплахи срещу президента Румен Радев и лидерът на БСП Корнелия Нинова, предаде . Според предварителна информация лицето е задържано пред молитвен дом. Корнелия Нинова отказа да коментира.", "date": "2017.06.02", "title": "ЕКСКЛУЗИВНО! ДАНС задържа мъж за заплахи срещу Румен Радев и Корнелия Нинова (ОБНОВЕНА)"}
{"url": "http://pik.bg/%D0%BA%D0%BE%D0%B2%D0%B0%D1%87%D0%B5%D0%B2-%D0%B8-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%BF%D1%80%D0%B8%D0%B7%D0%BE%D0%B2%D0%B0%D0%B2%D0%B0%D1%82-%D0%BC%D0%BE%D0%B3%D0%B5%D1%80%D0%B8%D0%BD%D0%B8-%D0%B7%D0%B0-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%83%D0%BA%D1%80%D0%B0%D0%B9%D0%BD%D0%B0-news663407.html", "text": "Българските представители в Европейския парламент Андрей Ковачев (ЕНП, ГЕРБ) и Ангел Джамбазки (ЕКР, ВМРО) изпратиха писмо до Върховния представител на ЕС по въпросите на външните работи и политиката на сигурност, Федерика Могерини с призив да бъдат взети спешни мерки да се идентифицират извършителите на нападението над Василий Кащи и да не се допуска в бъдеще напрежение на етническа основа. Българската общност съжителства мирно с други националности по тези земи, и по-специално на украинската държава, в продължение на повече от 250 години и винаги използва символите на българската държава, в комбинация с украинските държавни символи като свидетелство за приятелство, политическо взаимодействие и партньорски отношения между двете страни. Българите в Украйна са лоялни граждани и са за териториалната цялост на страната. На Вашето внимание предоставяме пълния текст на писмото:", "date": "2017.06.02", "title": "Ковачев и Джамбазки призовават Могерини за защита на българите Украйна"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%BF%D0%BB%D0%B0%D0%BC%D0%BD%D0%B0-%D0%B3%D0%BE%D1%80%D0%B0%D1%82%D0%B0-%D0%BA%D1%80%D0%B0%D0%B9-%D0%B0%D0%B2%D1%82%D0%BE%D0%B3%D0%B0%D1%80%D0%B0%D1%82%D0%B0-%D0%B2%D0%B8%D0%B4%D0%B5%D0%BE-news663411.html", "text": "Пожар пламна тази вечер в горичката край автогарата в Слънчев бряг, съобщи Флагман.бг, позовавайки се на информация от читатели. Пламъците са избухнали малко след 18:00 ч. Хората веднага са подали сигнал към 112. До няколко минути на място е пристигнал пожарникарски екип, който е потушил огъня. Бързата реакция на огнеборците и доброволците е спасила намиращата се в близост автосервиз и паркираните автомобили. Причините за инцидента се установяват, но най-вероятно огънят е пламнал заради изхвърлен фас.", "date": "2017.06.02", "title": "ОГНЕН АД В СЛЪНЧЕВ БРЯГ! Пламна гората край автогарата (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D1%82%D1%80%D0%B0%D1%88%D0%BD%D0%B0-%D0%B3%D1%80%D0%B0%D0%B4%D1%83%D1%88%D0%BA%D0%B0-%D1%83%D0%B4%D0%B0%D1%80%D0%B8-%D1%81%D0%BE%D1%84%D0%B8%D1%8F-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news663412.html", "text": "Страшна градушка връхлетя София тази вечер, разказват очевидци пред ПИК. Най-засегнати от бурята са северните квартали на столицата. Според читатели на медията ни ледените топчета са нанесли щети на леки автомобили в района. Потърпевши са кварталите \"Надежда\", \"Хаджи Димитър\" и \"Сухата река\". Пороен дъжд с градушка с големина на орех вали и в столичния кв. \"Бенковски\". Духа силен вятър, някои от улиците са наводнени, тъй като шахтите не могат да поемат голямото количество вода. Припомняме, че хиляди коли бяха засегнати от апокалиптична градушка в София през юли 2014 година. Тогава пороят дойде от запад и нанесе материални щети за стотици хиляди левове.", "date": "2017.06.02", "title": "ИЗВЪНРЕДНО В ПИК! Страшна градушка удари София (ОБНОВЕНА)"}
{"url": "http://pik.bg/%D0%B0%D0%BB%D0%B0%D1%80%D0%BC%D0%B0-%D0%B2-%D0%BF%D0%B8%D0%BA-%D0%BF%D1%80%D0%B8%D1%80%D0%BE%D0%B4%D0%BE%D0%B7%D0%B0%D1%89%D0%B8%D1%82%D0%BD%D0%B8%D1%86%D0%B8-%D0%B2-%D1%88%D0%BE%D0%BA-%D0%BE%D1%82-%D0%B1%D0%B5%D0%B7%D0%BE%D0%B1%D1%80%D0%B0%D0%B7%D0%B8%D1%8F%D1%82%D0%B0-%D0%BD%D0%B0-%D0%B7%D0%B5%D0%BB%D0%B5%D0%BD%D0%B8%D1%8F-%D0%BE%D0%BA%D1%82%D0%BE%D0%BF%D0%BE%D0%B4---%D0%B5%D0%BA%D0%BE%D0%BC%D0%B0%D1%84%D0%B8%D1%8F%D1%82%D0%B0-%D0%B4%D0%B5%D0%B9%D1%81%D1%82%D0%B2-news663413.html", "text": "Нов удар срещу природата в България с напълно неработеща програма нанасят псевдоеколозите от Зеления октопод. Това предупреждават природозащитници, които вече са изпратили две свои становища до Комитета за наблюдение на Оперативна програма „Околна среда“, както и до родното екоминистерство и медии. От сигнала им става ясно, че Зеленият октопод у нас е изградил програмата си по нацистки модел, а схемата им за източване на европари за природа трябва да действа миниум 433 години, за да има ефект. Според Национална асоциация „Българско Черноморие“ в методологията за оценка на проектни предложения по една от екопроцедурите, свързани със защитените местности и националните паркове и резервати, не е предвидено бенефициенти да бъдат и хора живеещи и притежаващи имоти в района. Асоциацията твърди, че подобен пропуск е в нарушение на самия европлан, по който вървят и проектите, според които целта е действия за подобряване на природата, в полза на хората и икономиката в подобни защитени зони.Като пример природозащитниците посочват факта, че миналия месец е излязъл официалният документ за развитието на зоните ,,Натура 2000\", в който председателят на ЕК докладва,че изграждането на сухоземната част от зоната е приключило. Статистката на Брюксел показва, че средно 18% от територията на ЕС е част от защитената зона. В България обаче тази зона е два пъти и повече по-голяма - 37,5% от територията на страната. Според НАБЧ подходът, с който псевдоеколозите действат у нас се оказва доста близък не до евронормите, а до принципите на нацистите от Третия райх. В исторически план всъщност първия екоактивист е Райхскомисарят на пруското външно министерство Херман Гьоринг. През 1933 г. той забранява лабораторните опити с всякакви видове животни, като всеки дръзнал да наруши забраната е изпращан в концлагер. Няколко месеца по-късно пък влязъл в сила първия Закон за защита на животните в световен мащаб. Според него защитата правата на животните е над нуждите и желанията на хората. Гьоринг може да се приеме и за бащата на съвременната зона „Натура“ като превърнал близката до Берлин Беловежката гора в резерват, а след това решил да го свърже със столицата на Германия. За да се освободи тази територия пък буквално били „пречистени нежеланите елементи“. Това станало чрез депортиране и разстрели на хората, населявали зоната. Според природозащитниците подобни методи използват в момента и псевдоеколозите у нас, които твърдейки, че се борят за опазването на околната сред всъщност пълнят само собствените си джобове. В друго становище на НАБЧ до Комитета за наблюдение на Оперативна програма „Околна среда“ се посочва, че за опазването на природата у нас ще са нужни 433 години, ако се спазват темповете на зеления октопод. От информацията за изпълнение на програмите, свързани с „Натура 2000“ и биоразнообразието, ясно се вижда, че за период от 7 години са подобрили състоянието на защитените видове, птиците и местообитанията им у нас с под 1 процент. В същото време за тези резултати се плащат над 101 млн. лв., извадени от джоба на европейските и българските данъкоплатци. ОТ НАБЧ изчисляват, че за да се постигне 100-процентово подобряване на екосредата у нас освен близо 500 години работа ще са нужни и около 30 млрд. евро, които да бъдат платени на псевдоеколозите.", "date": "2017.06.02", "title": "АЛАРМА В ПИК! Природозащитници в шок от безобразията на Зеления октопод - екомафията действа по хитлеристка програма"}
{"url": "http://pik.bg/%D0%B1%D0%B5%D1%81%D0%B5%D0%BD-%D1%80%D0%BE%D0%B3%D0%BE%D0%BD%D0%BE%D1%81%D0%B5%D1%86-%D0%BC%D1%8A%D0%B6-%D0%B7%D0%B0%D0%B2%D0%B0%D1%80%D0%B8-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D1%81%D0%B8-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-%D1%81-%D0%BB%D1%8E%D0%B1%D0%BE%D0%B2%D0%BD%D0%B8%D0%BA-%D0%B8-%D0%B3%D0%B8-%D0%BF%D1%80%D0%B5%D0%B1%D0%B8-%D1%81-%D0%BC%D0%B5%D1%82%D0%B0%D0%BB%D0%B5%D0%BD-%D0%BF%D1%80%D1%8A%D1%82-%D0%B2%D0%B8%D0%B4-news663377.html", "text": "Съпруг, върнал се от командировка завари еночаквана картина в дома си - жена му и любовникът й полуголи се търкалят в семейното легло. Това вбеси рогоносецът, той скочи на леглото и започна да рита двамата. През цялото време невярната съпруга се мъчи с тялото си да прикрие своя любовник. Тази история, заснета на видео, разказва британският The Sun. Работата взима лоша посока, след като съпругът взе отнякъде метален прът и отново се нахвърли върху любовниците. Дори приятелите на съпруга, които са с него не успяват да го накарат да престане. Инцидентът е станал в Китай, в малък провинциален град, а видеото и снимки от екшъна са качени в интернет от приятелите на измамения съпруг.", "date": "2017.06.02", "title": "БЕСЕН РОГОНОСЕЦ: Мъж завари съпругата си в леглото с любовник и ги преби с метален прът (ВИДЕО)"}
{"url": "http://pik.bg/%D0%B3%D0%BD%D0%B5%D0%B7%D0%B4%D0%BE-%D0%BD%D0%B0-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8-%D0%B5%D1%81-%D0%B2%D0%BB%D0%B0%D0%B3%D0%B0-%D0%B5%D0%B4%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D0%B5%D0%B2%D1%80%D0%BE-%D0%B2-%D0%B1%D1%80%D1%8E%D0%BA%D1%81%D0%B5%D0%BB%D1%81%D0%BA%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%D0%BC%D0%BE%D0%BB%D0%B5%D0%BD%D0%B1%D0%B5%D0%BA-news663371.html", "text": "Квартал \"Моленбек\" в Брюксел, който се прочу като \"гнездо на джихадисти\" покрай миналогодишните атентати в града, получава от ЕС един милион евро за приобщаване, съобщи Европейската комисия. Следващата седмица еврокомисарят по регионалното развитие Корина Крецу ще посети квартала - рядък жест на внимание към местната имигрантска общност от арабски произход. Крецу ще посети няколко места, създадени и развити с европейски средства, където местните жители могат да получат допълнително образование и да се заемат с предприемачество. Отпуснатите от ЕС средства бяха поискани от белгийското правителство в края на миналата година, няколко месеца след атентатите. Жители на \"Моленбек\" бяха сред основните извършители на терористичните нападения в Брюксел и Париж от 2015 г. насам. Изследване, представено днес в местни медии, отчита, че за белгийците най-важно е здравето, но на второ място са поставени доходите. Жителите на Белгия се чувстват най-потиснати, ако са болни или ако не могат да си позволят средния за страната стандарт. Квартали като \"Моленбек\" са сред най-бедните райони в Белгия, където мнозина са безработни и преживяват на социални помощи, без подходящо образование и без големи перспективи за лично развитие, посочва БТА.", "date": "2017.06.02", "title": "Гнездо на джихадисти! ЕС влага един милион евро в брюкселския квартал \"Моленбек\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BA%D0%B0%D1%80%D0%BB%D0%BE%D0%B2%D0%BE-%D0%BA%D0%B0%D1%80%D0%B0%D1%82-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BA%D1%8A%D0%BC-%D0%BF%D0%BB%D0%BE%D0%B2%D0%B4%D0%B8%D0%B2-news663400.html", "text": "Тежка катастрофа стана на Подбалканския път в района между село Васил Левски и Карлово, съобщи „Трафик нюз”. Ударът е между 3 автомобила, като от сблъсъка единият се е преобърнал настрани. Ранени са и тримата водачи на превозните средства, както и пътник от едната кола. Екипи на Бърза помощ са откарали тримата водачи и пътника в Университетската болница в Пловдив за прегледи. На този етап няма данни за състоянието им. На мястото има полицейски екипи, движението е спряно, до приключване на огледа на местопроизшествието то ще се осъществява по обходен маршрут през село Марино поле. Служители на РУ - Карлово регулират трафика.", "date": "2017.06.02", "title": "ИЗВЪНРЕДНО: Тежка катастрофа край Карлово! Карат четирима ранени към Пловдив"}
{"url": "http://pik.bg/%E2%80%9E%D0%BB%D0%B8%D1%87%D0%BD%D0%B8%D1%8F%D1%82-%D1%83%D0%B1%D0%B8%D0%B5%D1%86-%D0%BD%D0%B0-%D1%80%D0%B0%D0%BC%D0%B7%D0%B0%D0%BD-%D0%BA%D0%B0%D0%B4%D0%B8%D1%80%D0%BE%D0%B2-%D1%81%D1%82%D1%80%D0%B5%D0%BB%D1%8F-%D1%81%D1%80%D0%B5%D1%89%D1%83-%D1%87%D0%B5%D1%87%D0%B5%D0%BD%D0%B5%D1%86-%D0%B2-%D0%BA%D0%B8%D0%B5%D0%B2-news663374.html", "text": "Човекът, който стреля срещу чеченеца Адам Осмаев е Артур Дениссултанов-Куркмакаев, известен и като Динго, съобщи украинската телевизия „Еспресо”. Осмаев бе обвинен от руските власти, че е подготвял покушение срещу Владимир Путин. Динго е договорил среща между Осмаев, неговата съпруга и френски журналист за разговор на адрес в украинската столица Киев, явил се е вместо журналиста и е стрелял в гърдите на чеченеца. В отговор съпругата на Осмаев е извадила пистолет и е простреляла убиеца три пъти. На съвеста на Динго лежат много убийства на чеченци, оказали се в списъка с врагове на Кадиров, разказва съпругата на простреляния Осмаев. Според нея, става дума за около 300 души, служили преди години в чеченския батальон „Джохар Дудаев”, които са напуснали Чечня и се намират в изгнание.", "date": "2017.06.02", "title": "„Личният убиец\" на Рамзан Кадиров стреля  срещу чеченец в Киев"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D1%80%D0%B0%D1%81%D1%82%D0%B5-%D0%BE%D1%80%D0%B1%D0%B0%D0%BD-%D0%B8%D0%B7%D0%B1%D1%83%D1%85%D0%BD%D0%B0-%D1%81%D0%BE%D1%80%D0%BE%D1%81-%D0%BE%D0%B1%D1%8F%D0%B2%D0%B8-%D0%B2%D0%BE%D0%B9%D0%BD%D0%B0-%D0%BD%D0%B0-%D1%83%D0%BD%D0%B3%D0%B0%D1%80%D0%B8%D1%8F-news663334.html", "text": "Унгария ще продължи неотклонно с приемането на законодателство, за да постави финансираните от чужбина неправителствени организации (НПО) под по-голям контрол, тъй като тези, финансирани от милиардера Джордж Сорос, работят като наподобяваща мафията мрежа. Това обяви унгарският премиер Виктор Орбан, цитиран от \"Ройтерс\". Орбан, който е десен популист, отдавна критикува организациите на гражданското общество, финансирани от родения в Унгария Сорос, обвинявайки ги, че се противопоставят на неговите твърди миграционни политики и работят като платени политически активисти, застъпващи се за целите на Сорос. Унгарският премиер, който ще се яви на парламентарни избори през 2018 г., изтъкна, че изявлението на Сорос от вчера, че се възхищава на \"смелия начин, по който унгарците се противопоставиха на заблудата и корупцията на мафиотската държава, която Орбан създаде\", било ни повече, ни по-малко, а обявяване на война. \"Това е обявяване на война, без съмнение\", подчерта Орбан пред държавното радио, допълвайки: \"Единствената мрежа, която функционира по мафиотски начин, която не е прозрачна... в Унгария е мрежата на Сорос.\" \"Ето защо ние трябва да настояваме, и аз лично настоявам да има решение на парламента, което да направи тези организации прозрачни\", отбеляза още Орбан. Съгласно законодателството, внесено в парламента от правителството, неправителствени организации с чуждо финансиране от най-малко 7,2 млн. форинта (26 хил. долара), ще трябва да се регистрират при властите и да обявят себе си за финансирани от чужбина. Неправителствените организации заявиха, че законопроектът ги стигматизира. Парламентът се очаква да приеме законопроекта по-късно този месец въпреки масовите протести на унгарци в страната, както и въпреки резолюцията на Европейския парламент, която осъжда \"сериозното влошаване\" на върховенството на закона и основните права в Унгария. Критиците на Орбан твърдят, че действията срещу НПО-тата са част от по-широката му кампания да задуши инакомислещите гласове и да постави независими институции като съда и медиите под по-строг държавен контрол. Орбан, който е на власт от 2010 г. насам, често се нахвърля на Брюксел и множество пъти се е сблъсквал с неправителствените организации, спонсорирани от Сорос, който насърчава либерално-глобалисткия светоглед и който националистическия унгарски лидер не харесва.", "date": "2017.06.02", "title": "НАПРЕЖЕНИЕТО РАСТЕ! Орбан избухна: Сорос обяви война на Унгария"}
{"url": "http://pik.bg/%D1%83%D0%B4%D0%B0%D1%80-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B8%D1%82%D0%B0%D0%BB%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BC%D0%B0%D1%84%D0%B8%D0%BE%D1%82-%D0%B8%D0%B7%D0%B4%D0%B8%D1%80%D0%B2%D0%B0%D0%BD-%D0%BE%D1%82-23-%D0%B3%D0%BE%D0%B4%D0%B8%D0%BD%D0%B8-news663350.html", "text": "Италианските карабинери са арестували издирван от 1994 година шеф на калабрийската мафия, известна още и като Ндрангета, съобщи „Ла Стампа”. Джузепе Джорджи е един от петимата най-опасни и неуловими бандити и през цялото време се е укривал в Италия. 56-годишният мафиот трябва да излежи присъда от 28 години, след като съдът го призна за виновен през 1994 година в ръководене на престъпна група, наркотрафик и убийства. Полицаите са арестували Джорджи в собствения му дом, където той се укривал в специално изработено скривалище под каменния под на къщата. За да стигнат до него се е наложило разбиването на стени, тъй като входът е бил блокиран и престъпникът е отказал да излезе.", "date": "2017.06.02", "title": "Удар на полицията в Италия: Арестуваха мафиот, издирван от 23 години"}
{"url": "http://pik.bg/%D0%BF%D1%80%D0%BE%D0%B1%D0%BB%D0%B5%D0%BC-%D1%85%D0%B0%D1%81%D0%BA%D0%BE%D0%B2%D0%BE-%D0%BC%D0%B8%D0%BD%D0%B0%D0%B2%D0%B0-%D0%BD%D0%B0-%D0%B2%D0%BE%D0%B4%D0%B5%D0%BD-%D1%80%D0%B5%D0%B6%D0%B8%D0%BC-news663311.html", "text": "Областният управител на Хасково Станислав Дечев свиква кризисен щаб в 16.00 часа във връзка с предстоящия воден режим в Хасково, съобщиха от пресцентъра на Областната администрация. На заседанието на щаба управителят на ВиК Хасково ще даде информация за актуалната ситуация в областния град и ще предложи мерки за справяне с нея. Ще присъстват всички институции, ангажирани с проблема.", "date": "2017.06.02", "title": "ПРОБЛЕМ! Хасково минава на воден режим"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D0%B2%D0%B8%D0%B6%D1%82%D0%B5-%D1%81%D1%82%D1%80%D0%B0%D1%85%D0%BE%D1%82%D0%BD%D0%B8%D1%8F-%D0%BF%D0%BE%D1%80%D0%BE%D0%B9-%D0%B2-%D0%BA%D0%B0%D0%BB%D0%BE%D1%84%D0%B5%D1%80-%D0%BE%D1%82%D0%BD%D0%B5%D1%81%D1%8A%D0%BB-%D1%83%D0%BB%D0%B8%D1%86%D0%B0-%D0%B8-%D0%BF%D0%B0%D0%B7%D0%B0%D1%80-%D0%B2%D0%B8%D0%B4%D0%B5%D0%BE-news663338.html", "text": "Поройните дъждове в Калофер причиниха различни щети в града, съобщи „Трафик нюз”. Водата е отнесла цяла улица и е унищожила градския пазар. Любителско видео показва как за минути улици в града се превръщат в буйни реки. Причината е голямото количество дъжд, което е паднало за кратко време. Водата завлича сергиите на пазара в града и зарива площада с наноси и клони. Изцяло отнесена е улица, която свързва един северната част на града с населеното място. Достъпът до там на линейки и пожарни е невъзможен. Наводнени са десетки мазета и приземни етажи. „Градът няма достатъчно средства, за да се справи с нанесените поражения от силната буря”, заяви  кметът на Калофер Румен Стоянов. Наносите от пазара и площада се изравят с фадрома. Те ще послужат временно да се запълни изровената улица.", "date": "2017.06.02", "title": "СТИХИЯ! Вижте страхотния порой в Калофер, отнесъл улица и пазар (ВИДЕО) "}
{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BC%D0%BE%D0%BC%D1%87%D0%B8%D0%BB-%D0%BD%D0%B5%D0%BA%D0%BE%D0%B2-%D0%B5%D0%B4%D0%B2%D0%B0-6-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BF%D1%80%D0%B5%D0%B4%D0%BF%D1%80%D0%B8%D1%8F%D1%82%D0%B8%D1%8F-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%BE%D0%BD%D0%BB%D0%B0%D0%B9%D0%BD-%D0%B2-%D1%87%D1%83%D0%B6%D0%B1%D0%B8%D0%BD%D0%B0-news663335.html", "text": "пресофиса на евродепутата В рамките на ЕС 40% от работниците не разполагат с умения в областта на цифровите технологии. Според Момчил Неков е належащо придобиването на дигитални умения да залегне в националните учебни програми. Той посочи, че при изготвянето на стратегия за цифровизацията, трябва да се има предвид, че в Европа всяка година има недостиг на около 180 000 IТ специалисти, докато в същото време стотици млади хора са без работа и перспектива за развитие, съобщиха от . „Европейският съюз се нуждае повече от всякога от интегрирана стратегия за промишлена цифровизация. Не трябва да пренебрегваме факта, че тя ще има непосредствено въздействие, както върху образователната, така и върху социалната сфера“. Това отбеляза Неков при обсъждането на доклада „Цифровизацията на европейската промишленост“ по време на пленарното заседание в Брюксел. Според българския евродепутат „социалното измерение на цифровизацията на промишлеността също не трябва да се пренебрегва. Новите технологии носят нови възможности за гражданите, но същевременно с това предполагат и загуба на работни места и съответно на социална сигурност. ЕС трябва да бъде преди всичко социално отговорен и да осигурява закрила за всички, ако не иска да изгуби доверието на своите граждани. България е в дъното на ЕС по цифровизация на икономиката и по специалисти с цифрови умения. Само 31% от българите притежават основни дигитални умения и едва 6% от българските малки и средни предприятия продават онлайн в страната и 3% в чужбина. Момчил Неков заяви подкрепата си и за амбициозния план на Еврокомисията за осигуряване на свръхбърз интернет в началните и средните училища, университетите и библиотеките до 2025 г. „Вярвам, че това ще подобри начина, по който учениците и студентите усвояват учебния материал, както и методите на преподаване. Намирам за притеснителна обаче огромната разлика между държавите в Съюза по отношение на достъпа до високоскоростен интернет. Още по-тежка е ситуацията в селските и отдалечените райони, където масово няма достъп до 3G и 4G. Това още повече задълбочава пропастта между града и селото“ допълни той.", "date": "2017.06.02", "title": "Евродепутатът Момчил Неков: Едва 6% от българските предприятия продават онлайн в чужбина"}
{"url": "http://pik.bg/%D0%B2%D0%BE%D0%B9%D0%BD%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D0%BA%D0%B5%D0%BF%D0%B0%D0%B7%D0%B8-%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0---%D0%B8%D0%BC%D0%B0%D0%BB%D0%B0-%D1%81%D1%82%D0%B8%D0%BB-%D0%BD%D0%B0-%D0%BB%D0%B5%D0%BB%D0%BA%D0%B0-%D0%B8-%D0%B8%D0%B7%D0%BB%D0%B0%D0%B3%D0%B0%D0%BB%D0%B0-%D1%80%D1%83%D0%BC%D0%B5-news663360.html", "text": "Истинска война продължава да се вихри в президенството между Десислава Радева и вицепрезидентът Илияна Йотова, научи ПИК от отлично информирани източници. Свидетели на постоянните схватки от страна на първата дама към вицето на мъжа й Румен Радев разказват, че иначе добрата и търпелива Йотова вече едва успяла да преглътне обидите, и то особено една, нанесена от първата дама. \"Защо мислите Йотова и Радев бяха разделени по време на президентската кампания. Причината беше Десислава Радева. Тя заяви на Радев, че не иска той да се показва с Йотова и да обикаля с нея, защото вицето му разваля имиджа. Според Деси, Йотова се обличала като лелка, а прическата й също била ужасна и само го излагала\", споделят хора работили рамо до рамо до Йотова и Радев по време на кампанията. Те били потресени от поведението на Радева, която сама определяла какво, как и кога са се случва. Радева и до днес отговаряла да медийните му участия и не давала на пиарите да си вършат работата, освен да пишат текстове за прессъобщения, които тя да одобрява. Йотова обаче научила истината и не можела да повярва, че жена като Радева, която до вчера трябваше да мине през не един и двама стилисти, за да се приведе в приличен вид, е способна да направи такъв коментар за нея. След като започнала да опознава характера на президентшата, вицето на Радев гледала да стои далеч от нея и по-възможност да не се виждат, за да избегне изпускане на нервите си.", "date": "2017.06.02", "title": "ВОЙНАТА ПРОДЪЛЖАВА! Генерал Деси кепази Илияна Йотова - имала стил на лелка и излагала Румен Радев"}
{"url": "http://pik.bg/%D0%BF%D1%83%D1%82%D0%B8%D0%BD-%D0%B2%D0%B8%D0%BA%D0%B0-%D0%BD%D0%B0-%D0%BF%D0%BE%D0%BC%D0%BE%D1%89-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%B1%D0%B8%D0%B7%D0%BD%D0%B5%D1%81-%D0%B7%D0%B0-%D0%BD%D0%BE%D1%80%D0%BC%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B5-%D0%BD%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81%D1%8A%D1%81-%D1%81%D0%B0%D1%89-news663337.html", "text": "Руският президент Владимир Путин призова днес американски бизнесмени да помогнат за възстановяване на нормалния диалог със Съединените щати, заявявайки, че добрите отношения между двете страни са в интерес на всяка от тях, предаде Ройтерс. Путин отбеляза на Петербургския международен икономически форум, че Москва ще продължи да води разговори с президента Доналд Тръмп и новата администрация на САЩ. \"Помогнете ни да възстановим нормалния политически диалог\", прикани Путин в речта си пред американски бизнес лидери. \"Моля ви от името на Русия и се обръщам към американската страна: Помогнете на новия президент и на новата администрация\", добави той. Путин благодари на американските бизнесмени за участието им във форума в момент, когато според него отношенията между Русия и САЩ са на най-ниското си ниво от Студената война, предаде ТАСС, цитирана от БТА. \"За няколко предходни години на практика беше разрушена изгражданата през предишните десетилетия основа за взаимно сътрудничество. Нашите двустранни връзки достигнаха най-ниската точка от времето на Студената война\", каза руският президент. Путин заяви, че Русия възнамерява да продължи диалога с Тръмп и че добрите отношения са изгодни и за двете страни. \"Убеден съм, че нормализирането на двустранните отношения е в интерес и на двете страни, а ние ще продължим съответния диалог с президента на САЩ Доналд Тръмп и новата администрация. Но за да се постигне успех, са необходими сериозни усилия и от двете страни\", подчерта руският президент. Според Путин икономическите връзки между Русия и САЩ може да бъдат своеобразна застраховка срещу колебанията на политическата конюнктура. \"Само стабилните търговски и инвестиционни връзки са в състояние да осигурят надеждна обезопасителна мрежа срещу колебанията на политическата конюнктура\", заяви той.", "date": "2017.06.02", "title": "Путин вика на помощ американския бизнес за нормализиране на отношенията със САЩ"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%B3%D0%BB%D0%B0%D0%B2%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BC%D0%B2%D1%80-%D1%81%D0%B2%D0%B5%D1%82%D0%BB%D0%BE%D0%B7%D0%B0%D1%80-%D0%BB%D0%B0%D0%B7%D0%B0%D1%80%D0%BE%D0%B2-%D1%81%D1%82%D0%B0%D0%BD%D0%B0-%D0%B2%D1%82%D0%BE%D1%80%D0%B8-%D1%87%D0%BE%D0%B2%D0%B5%D0%BA-%D0%B2-%D0%B0%D1%82%D0%B0%D0%BA%D0%B0---%D0%BE%D1%82%D0%B8%D0%B4%D0%B5-%D1%81%D1%8A%D1%81-%D1%81%D0%B8%D0%B4-news663359.html", "text": "Бившият главен секретар на МВР Светлозар Лазаров по времето на вътрешния министър Цветлин Йовчев от кабинета на Пламен Орешарски е станал национален координатор на партията на Волен Сидеров \"Атака\", която в момента е част от управляващата коалиция Обединени патриоти. Т.е. Лазаров е вторият човек в партията след лидера ѝ. Това съобщиха от телевизия СКАТ. В момента Лазаров е на посещение в Москва заедно със Сидеров. Там те са гости на форума \"Какво ни обединява?\", чиито инициатор е организационният секретар на партията на Путин \"Единна Русия\" Юрий Шувалов. Шувалов пък е вторият човек в политическата сила на руския президент, която в момента се ръководи от министър-председателя на Русия Дмитрий Медведев.", "date": "2017.06.02", "title": "Бившият главен секретар на МВР Светлозар Лазаров стана втори човек в \"Атака\" - отиде със Сидеров на среща с важен член от партията на Путин"}
{"url": "http://pik.bg/%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80-%D1%80%D0%B0%D0%B7%D0%B1%D0%B8-%D1%82%D1%80%D1%8A%D0%BC%D0%BF-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D0%BA%D0%BB%D0%B8%D0%BC%D0%B0%D1%82%D0%B8%D1%87%D0%BD%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D0%BF%D1%80%D0%B5%D0%B4%D0%BE%D0%B3%D0%BE%D0%B2%D0%BE%D1%80%D0%B5%D0%BD%D0%BE-news663309.html", "text": "Европейския комисар по енергетиката и климата Мигел Ариас Каниете заяви, че Парижкото климатично споразумение не може да бъде предоговорено, въпреки че президентът на САЩ Доналд Тръмп предлага обратното, съобщава Ройтерс. „Споразумението подхожда на целта си. Парижкото споразумение е тук, за да остане и 29-те му членове не могат да бъдат предоговорени“, заяви Каниете. По-рано Тръмп заяви, че САЩ излизат от споразумението, но и че неговата администрация ще встъпи в преговори за ново климатично споразумение с условия, които според него ще са по-честни за САЩ. Европейският комисар посочи, че ЕС ще се стреми към партньорство с компаниите и щатите от САЩ, които подкрепят Парижкото споразумение.", "date": "2017.06.02", "title": "Еврокомисар разби Тръмп: Парижкото климатично споразумение не може да бъде предоговорено"}
{"url": "http://pik.bg/%D0%BA%D0%B0%D0%BA-%D1%89%D0%B5-%D0%B3%D0%B8-%D1%81%D1%82%D0%B8%D0%B3%D0%BD%D0%B5%D0%BC-%D1%84%D1%80%D0%B0%D0%BD%D1%86%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%B4%D0%B0-%D0%BD%D0%B0%D0%B7%D0%BD%D0%B0%D1%87%D0%B0%D0%B2%D0%B0%D1%82-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D1%80%D0%BE%D0%B4%D0%B0%D1%82%D0%B0--news663301.html", "text": "Френското правителство планира да забрани на министри и парламентаристи да назначават на работа членове на семейството си. Това обяви министърът на правосъдието Франсоа Байру. Забраната е в рамките на проекта за повишаване на нравствеността в политическия живот, обещан от президента Еманюел Макрон. Правителството разчита „да възстанови доверието на гражданите в дейността на обществените служби” с помощта на два нови закона и ревизия на конституцията, подчерта Байру. Последната президентска кампания беше белязана от афери, а министър от новото правителство е обект на разследване. Преди изборите кандидатът на десницата Франсоа Фийон беше смятан за фаворит в надпреварата за Елисейския дворец. Рейтингът му обаче се срина в резултат на разкрития в печата за предполагаеми фиктивни назначения на съпругата и на две от децата му като парламентарни сътрудници. Макар практиката да се назначават на работа членове на семейството във Франция да не е забранена, съмненията, че назначенията са били фиктивни и платените заплати от стотици хиляди евро държавни пари сериозно накърниха репутацията на кандидата. През март срещу него бяха повдигнати обвинения в злоупотреба с обществени средства. По делото беше привлечена под отговорност и съпругата на Фийон. Лагерът на Макрон също беше засегнат от афера, свързана с един от министрите му, в разгара на работата по закона за повишаване на етиката в политическия живот. Вчера френското правосъдие огласи, че започва предварително разследване на афера с имоти, в която е замесен близкия на Макрон министър Ришар Феран. Миналата седмица печатна медия разкри, че приятелката на Феран се е облагодетелствала от сделка за наем, възложена ѝ от взаимозастрахователно дружество, докато Феран бил негов генерален директор. Министърът категорично отрече да извършвал закононарушение и изключи възможността да подаде оставка.", "date": "2017.06.02", "title": "КАК ЩЕ ГИ СТИГНЕМ? Франция забранява на министри и депутати да назначават на работа родата си"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%E2%80%9E%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D1%8F%E2%80%9C-%D1%83%D0%B4%D0%B0%D1%80%D0%B8-%D0%B8-%D1%84%D0%BE%D0%BD%D0%B4-%E2%80%9E%D0%B7%D0%B5%D0%BC%D0%B5%D0%B4%D0%B5%D0%BB%D0%B8%D0%B5%E2%80%9C-%D0%B1%D0%B8%D0%B2%D1%88%D0%B8%D1%8F%D1%82-%D1%88%D0%B5%D1%84-%D0%BC%D0%B8%D1%80%D0%BE%D1%81%D0%BB%D0%B0%D0%B2-%D0%BD%D0%B8%D0%BA%D0%BE%D0%BB%D0%BE%D0%B2-%D0%B4%D1%83%D0%B1%D0%BB-news663313.html", "text": "СЗ „Антикорупция“ към Софийска градска прокуратура (СГП) внесе в Софийски градски съд (СГС) обвинителен акт срещу Мирослав Николов - бивш изпълнителен директор на Държавен фонд „Земеделие“, за умишлена безстопанственост - престъпление по чл. 219 ал.3 от НК.Николов е предаден на съд за това, че за периода 26.02. - 09.07.2014 в качеството на длъжностно лице - изпълнителен директор на Държавен фонд „Земеделие”, умишлено не положил достатъчно грижи за управлението, ръководенето, стопанисването и запазването на повереното му имущество, като от това са последвали значителни щети за Държавен фонд „Земеделие” в размер на 19 950.00 лв. С Решение на Управителния съвет на Държавен фонд „Земеделие” от месец ноември 2013 г. Мирослав Николов бил избран за изпълнителен директор на Държавен фонд „Земеделие“. В това си качество той осъществявал ръководна работа, свързана с управление на имуществото на Фонда, организирал и ръководел цялостната му дейност, разполагал със стопанско-разпоредителни и организационно-ръководни правомощия. В Държавен фонд „Земеделие“ съществувала обособена дирекция „Връзки с обществеността, протокол и координация“. Тя осигурявала провеждането на информационната политика на фонда, като организирала предоставянето на информация в съответствие с конституционните права на гражданите, информирала обществеността за функциите, програмите и дейностите на фонда, организирала публичните изяви на служителите на фонда. Въпреки наличието на специализирано звено в областта на медийната политика на фонда с точно и обстойно разписани задължения, на 26.02.2014 г. Николов сключил договор за предоставяне на услуги в областта на връзките с обществеността и публичните комуникации с частно търговско дружество. Според клаузите на договора, срещу сумата от 19 950 лв. търговското дружеството, в рамките на 4 месеца, следвало изцяло да дублира функциите на дирекция „Връзки с обществеността, протокол и координация“. Преди подписването на договора Николов не спазил изискванията за съгласуването му от финансов контрольор, главен счетоводител, директор Дирекция „Обществени поръчки”, ръководител на структурното звено заявител, ресорен заместник изпълнителен директор и главен секретар. След сключване на договора, Николов не го предоставил на лицето, отговорно за извършване на счетоводните записвания, и така било поето финансово задължение в тежест на ДФ „Земеделие“ размер на 19 950лв. без знанието на лицето, отговорно за счетоводните записвания. В срока на договора дружеството –съконтрахент, не извършило всички от договорените дейностите, но предявило фактура за плащане на пълната сума по договора. Въпреки официалните възражения на финансовите контрольори в ДФ“Земеделие“ относно изплащане на претендираната сума от дружеството, Николов разпоредил със своя писмена резолюция сумата от 19 950 лв. да бъде изплатена по предявената фактура. По този начин причинил разпиляване на поверените му държавно имущество. Ако бъде признат за виновен Мирослав Николов може да получи наказание в размер от две до осем години лишаване от свобода, както и да бъде лишен от право да заема определена държавна или обществена длъжност. Спрямо Николов е взета мярка за неотклонение „подписка“. Предстои насрочване на делото от Софийски градски съд.", "date": "2017.06.02", "title": "ИЗВЪНРЕДНО В ПИК! „Антикорупция“ удари и Фонд „Земеделие“! Бившият шеф Мирослав Николов дублирал пресцентъра и платил 20 бона за пиар услуги"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B1%D0%B0%D1%80%D1%8A%D1%82-%E2%80%9E%D0%BE%D0%BA%D1%81%D0%B8%D0%B6%D0%B5%D0%BD%E2%80%9C-%D0%BD%D0%B0-%D0%B2%D1%80%D0%B0%D0%B3%D0%B0-%D0%BD%D0%B0-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%B2%D1%8A%D0%B7%D0%BA%D1%80%D1%8A%D1%81%D0%BD%D0%B0-%D1%81%D0%BB%D0%B5%D0%B4-%D0%B1%D1%83%D1%82%D0%B0%D0%BD%D0%B5%D1%82%D0%BE-%D1%81%D0%BD-news663113.html", "text": "Култовият бар „Оксижен“ в Слънчака възкръсна! Да, не е като в предишния си вид - като нормално заведение, но все пак го има. Припомняме, че преди десетина дни барът бе бутнат с разрешение на община Несебър, защото не отговарял на редица „изисквания“. Сега обаче „Оксижен“ е възкръснал като малко улично кафе на открито, което разполага с няколко маси. Както е известно, бар „Оксижен“ и ресторант „Фор ю“, в който през миналата година стана престрелката по Митьо Очите, се държат от един и същ собственик. Справка в Търговския регистър показва, че собственици са 34-годишният Николай Мариянов Иванов от Варна и 31-годишният Данаил Анжелов Петков от Добрич. Фирмата е регистрирана на домашния адрес на Петков. Бар \"Оксижен\" се прочу през 2014 г., когато РДНСК-Бургас затвори заведението заради нарушения при издаването на разрешително за строеж, което също бе обжалвано. Както ПИК написа след това, същата съдба – събаряне, последва и ресторант „Фор ю“. След като „Оксижен“ възкръсна, какво ли може да се очаква и за ресторанта…", "date": "2017.06.02", "title": "ИЗВЪНРЕДНО И САМО В ПИК! Барът „Оксижен“ на врага на Митьо Очите възкръсна след бутането! (СНИМКИ)"}
{"url": "http://pik.bg/%D1%87%D0%BE%D0%B2%D0%B5%D1%89%D0%B8%D0%BD%D0%B0-%D0%B1%D0%B5%D0%B7%D0%B4%D0%BE%D0%BC%D0%BD%D0%B8%D0%BA-%D0%BA%D1%83%D0%BF%D0%B8-%D1%86%D0%B2%D0%B5%D1%82%D1%8F-%D0%B7%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BE%D1%82-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D1%81%D0%B8-%D0%BF%D0%B0%D1%80%D0%B8-news663283.html", "text": "Бездомник изхарчи 40 паунда за цветя за жертвите на атентата в Манчестър. Томи, който обикновено може да бъде забелязан до кръстовището „Света Анна”, получил пет лири от минувач, които той изхарчил за букети, които да остави на лобното място на загиналите, съобщи \"Новини Лондон\". След това той занесъл още десетки цветя, които купувал с парите от непознати. Не иска да дава пълното си име. Той е член на местната църква и просто искал да направи нещо добро след атентата. „Изгубил съм много хора в живота, но такава трагедия ме срази наистина. Това са невинни хора, деца”, казва Томи.", "date": "2017.06.02", "title": "ЧОВЕЩИНА! Бездомник купи цветя за жертвите от Манчестър с последните си пари "}
{"url": "http://pik.bg/%D0%B7%D0%B2%D0%B5%D1%80%D1%81%D1%82%D0%B2%D0%BE-%D0%BA%D1%80%D0%B0%D0%B4%D0%BB%D0%B8%D0%B2%D0%B0%D1%82%D0%B0-%D0%B0%D0%BF%D1%82%D0%B5%D0%BA%D0%B0%D1%80%D0%BA%D0%B0-%D0%BE%D1%82-%D0%BE%D0%BD%D0%BA%D0%BE%D0%BB%D0%BE%D0%B3%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BE%D1%82%D1%8A%D1%80%D0%B2%D0%B0-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0-%D0%B4%D0%B0-%D0%BF%D1%80%D0%B8%D0%BA%D1%80%D0%B8%D0%B5-%D0%BF%D0%BB%D1%8F%D1%87%D0%BA%D0%B0-news663290.html", "text": "Предадената на съд за длъжностно присвояване на животоспасяващо лекарство в големи размери Петя Кочева, управителка на аптеката в Специализираната болница за активно лечение на онкологични заболявания „Д-р Марко Марков“ във Варна, бе осъдена окончателно на 3 години лишаване от свобода с 5-годишен изпитателен срок от Варненския окръжен съд и призната за виновна за извършено продължавано престъпление по член 202, ал. 2, т. 1, във връзка с член 201 от Наказателния кодекс. Първата съдебна инстанция – Варненският районен съд, произнесъл ефективна присъда лишаване от свобода за срок 4 години и 6 месеца при общ режим в затворническо общежитие спрямо магистър-фармацевтката по обвинителния акт на Районната прокуратура във Варна. С присъдата Варненският районен съд лишил подсъдимата Петя Кочева и от право да упражнява професията магистър-фармацевт по член 37, ал.1, т.7 от НК. Последвала жалба от защитата на подсъдимата срещу ефективната присъда пред Варненския окръжен съд, станала повод за въззивното производство за извършеното длъжностно присвояване на животоспасяващите лекарства за лечение на рак на гърдата на стойност 42 778 лева. Подсъдимата Петя Кочева като управител на аптеката в онкологичната болница във Варна била наясно, че при лечението на пациенти с медикамента „Херцептин“ в отделението по медицинска онкология и палиативни грижи се реализирали излишъци, както и че отчетността в лечебното заведение и последващият контрол били занижени. Решила да се възползва от това и да си набавя допълнителни доходи, като продава излишъците. В началото на 2014 г. Петя Кочева се запознала със собственика на няколко аптеки в Пловдив Николай Александров. По нейна инициатива двамата се срещали и тя му продавала животоспасяващия лекарствен препарат „Херцептин“, който присвоявала от болницата. Липсите на медикамента след присвояването, извършвано от Кочева, били замествани от персонала на лечебното заведение от икономии, които се правели при разреждането му. Присвоителните действия на управителката на аптеката Кочева били забелязани от служители в онкоболницата през септември 2014 г., след като им направило впечатление, че приготвеното количество с флакони „Херцептин“ не отговарят на записаното в лекарския лист. Достъп до медикаментите имала единствено Петя Кочева като управител на аптеката. Така от 5 септември до 25 октомври 2014 г. подсъдимата успяла да присвои 39 флакона с лекарствения препарат, като стойността му била 42 778 лева според назначената по делото съдебно-оценителна експертиза. След като набавила количеството, Кочева провела разговор със свидетеля Александров и двамата си уговорили среща пред хотел в Несебър. Подсъдимата влязла в автомобила му и предала чанта с 39-те флакона „Херцептин“. За лекарството Александров платил на ръка на Кочева 29 250 лева. При претърсване на автомобила на свидетеля лекарственият препарат бил намерен и иззет. При обиск на Кочева на същата дата полицията иззела получената сумата, която е отнета в полза на държавата. Решението на Варненския окръжен съд е окончателно.", "date": "2017.06.02", "title": "ЗВЕРСТВО! Крадливата аптекарка от онкологията във Варна отърва затвора! За да прикрие плячката за 30 бона, разреждала другите флакони"}
{"url": "http://pik.bg/%D0%BE%D1%81%D0%B2%D0%B8%D1%80%D0%B5%D0%BF%D0%B5%D0%BB%D0%B8-%D0%BA%D1%83%D1%87%D0%B5%D1%82%D0%B0-%D1%82%D0%BE%D1%80%D0%BC%D0%BE%D0%B7%D1%8F%D1%82-%D1%85%D0%BE%D1%80%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%BA%D0%B2%D0%B0%D1%80%D1%82%D0%B0%D0%BB-news663269.html", "text": "Три кучета системно тормозят жителите в район „Източен”, съобщи \"Трафик нюз\", цитирайки сигнал на своя читателка. Жената разказа, че животните свободно се разхождат около къщите за социално слаби на улица „Радко Димитриев”, до поделението. По думите й някой ги храни, защото постоянно се навъртат около постройките. „Цял ден стоят пред къщите и щом видят хора, се впускат към тях”, споделя читателката ни. Децата не могат свободно да играят от страх, а родителите избягват да пускат сами малчуганите. Най-опасни кучетата са вечер, когато хората се прибират сами. До момента не се е стигнало до инцидент. Оказва се обаче, че въпреки проблемите с животните никой не е подал сигнал до зооветеринарния комплекс.", "date": "2017.06.02", "title": "Освирепели кучета тормозят хората в пловдивски квартал "}
{"url": "http://pik.bg/%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0%D1%85%D0%B0-60-%D0%B0%D0%B2%D1%82%D0%BE%D0%BC%D0%B0%D1%82%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D1%80%D0%B8%D0%BE-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8-%D0%BA%D0%B0%D1%82%D0%BE-%D0%BD%D0%B0%D0%B3%D1%80%D0%B5%D0%B2%D0%B0%D1%82%D0%B5%D0%BB%D0%B8-%D0%B7%D0%B0-%D0%B1%D0%B0%D1%81%D0%B5%D0%B9%D0%BD%D0%B8-news663295.html", "text": "ВВС. Бразилската полиция е конфискувала 60 автомата, които са били маскирани като нагреватели за басейни и са били незаконно внесени от американския щат Флорида, предаде Оръжието, сред което е имало и 45 „Калашника“, е открито на терминал в международното летище на Рио де Жанейро. Полицията съобщава, че по време на разследването са задържани четирима души. Според местните медии това е една от най-големите партиди оръжие, прехванати в историята на страната. Смята се, че автоматите е трябвало да бъдат продадени на черния пазар, където общата им цена възлиза на около 1,5 млн. долара.", "date": "2017.06.02", "title": "Конфискуваха 60 автомата на летището в Рио маскирани като нагреватели за басейни"}
{"url": "http://pik.bg/%D0%BA%D1%80%D1%8A%D0%B2-%D0%BD%D0%B0-%D1%80%D0%B5%D0%BB%D1%81%D0%B8%D1%82%D0%B5-%D0%B2%D0%BB%D0%B0%D0%BA-%D0%B1%D0%BB%D1%8A%D1%81%D0%BD%D0%B0-%D1%81%D1%82%D0%B0%D0%B4%D0%BE-%D0%BE%D1%82-15-%D0%BA%D1%80%D0%B0%D0%B2%D0%B8-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B8-18-news663316.html", "text": "Пътнически влак е блъснал стадо от 15 крави до гара „Тракия“ в Пловдив. Това съобщи Радио „Фокус“-Пловдив,цитирайки  говорителят на ОДМВР-Пловдив. Сигналът за инцидента е подаден към 10:45 часа. Влакът се е движел по направлението Стара Загора – Пловдив и когато е наближил гара „Тракия“, внезапно на релсите са излезли 15 крави, които са били блъснати от локомотива. 2 от животните са загинали, останалите са с тежки наранявания. За близо 2 часа движението в района на инцидента е било преустановено, възстановено е към 12:30 часа.", "date": "2017.06.02", "title": "КРЪВ НА РЕЛСИТЕ! Влак блъсна стадо от 15 крави край Пловдив (СНИМКИ 18+)"}
{"url": "http://pik.bg/%D0%BC%D0%B8%D0%BD%D1%8C%D0%BE%D1%80%D0%B8%D1%82%D0%B5-%D0%BE%D1%82-%D0%BE%D0%B1%D1%80%D0%BE%D1%87%D0%B8%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B4%D0%B0-%D1%81%D1%82%D0%B0%D1%87%D0%BA%D1%83%D0%B2%D0%B0%D1%82-%D0%B8%D1%81%D0%BA%D0%B0%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B4%D0%B0-%D1%81%D0%B5-%D0%BD%D0%B0%D0%BC%D0%B5%D1%81%D0%B8-news663363.html", "text": "Стачката на миньорите от мангановата мина „Оброчище” продължава. 17 души втори ден се намират на 300 метра под земята и отказват да излязат навън, докато държавата не се намеси и не принуди работодателя им да спазва подписания Колективен трудов договор, предава Би Ти Ви. Два месеца след последния протест, миньорите казват, че нищо от договореното не се изпълнява, а заплатите за пореден път се бавят. Не са изплатени и ваучерите за храна, безплатният транспорт не е възстановен, нямат инструменти за работа и работно облекло. Миньорите настояват премиерът Бойко Борисов да се намеси.", "date": "2017.06.02", "title": "Миньорите от \"Оброчище\" продължават да стачкуват, искат Борисов да се намеси"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BE%D1%88%D0%BC%D0%B0%D1%80-%D0%B7%D0%B0-%D0%B3%D1%80%D0%B8%D1%88%D0%BE-%D0%B2-%D0%BF%D0%B0%D1%80%D0%B8%D0%B6-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B0%D1%83%D1%82-%D0%BE%D1%82-%D1%80%D0%BE%D0%BB%D0%B0%D0%BD-%D0%B3%D0%B0%D1%80%D0%BE%D1%81-news663271.html", "text": "Гришо Димитров се срина срещу Пабло Кареньо-Буста в мач от третия кръг на \"Ролан Гарос\". Двубоят бе първи на корт номер 1. Срещата започна отлично за Григор, но след това се зададе кошмар за Димитров на корта. Така след 0:3 сета Гришо е аут от турнира. 5:7, 3:6, 4:6 в отделните части. Григор отстрани с по 3:0 сета Стефан Робер (Франция) и Томи Робредо (Испания) в Париж, но сега напуска надпреварата, не съумявайки да постигне личен рекорд във френската столица - класирайки се за осминафиналите. Кареньо-Буста срази досега във френската столица Флориан Майер и Таро Даниел като в следващата фаза ще спори с Милош Раонич. До този момент Гришо и Пабло са бяха срещали три пъти, като българинът водеше с 2:1 победи. Григор спечели първите им два мача - през 2014 година с 6:2, 6:4 на \"Мастърс\" турнира в Мадрид и година по-късно отново на \"Мастърс\", но в залата в Париж след 6:4, 6:1. Буста взе реванш в Мадрид през 2016 година, когато триумфира след 7:6(3), 6:3. 25-годишният испанец е под номер 21 в тенис-ранглистата, Димитров е тринадесети. Родният любимец бе сочен за фаворит в сблъсъка. Възможен бе и 1/4-финал с Рафаел Надал - Краля на клея. По-рано през годината Димитров и Рафа изиграха епичен мач в полуфиналната фаза в Мелбърн. Сега Григор заяви, че ще щурмува и по-голям пробив в турнир от Шлема, но уви. Мачът започна отлично - пробив за Гришо. Затвърждаване на преднината. Нов брейк и 3:0 гейма! 4:0 - серията на Григор бе впечатляваща. Испанецът съумя да се размине със сет на нула. 4:1 - Кареньо-Буста печели третото си подаване. Нещо повече. Зададе се маратонски гейм, който продължи над 10 минути, а Пабло осъществи пробив - 4:2, след което 4:3. Отново брейк - 4:4. Драма на корта. 5:4, поредица от геймове за Кареньо. Димитров сервира за оставане в сета, след като имаше преднина от 4:0. Григор се съвзе и изравни 5:5. Последва бърз гейм за Буста - 6:5. Пробив на испанеца и Григор загуби първия сет. Междувременно драмата за Давин Гофен в турнира бе огромна. Белгиецът се контузи в мач със Себайос. Давид е добър приятел на Гришо. Гофен бе сред топ фаворитите в надпреварата, но е принуден да напусне състезанието след тежка травма. Втория сет започна с 2 бързи гейма за сервиращите. След това се зададе маратонски гейм. Димитров стигна до възможности за брейк, но Пабло показа решителни действия във важните точки и удържа подаването си. Серията без пробиви продължи - 2:2, 3:2, 3:3, 4:3. В този момент Буста увеличи оборотите и Гришо се пропука - пробив - 5:3. Испанецът сервира за сета - 6:3 и Григор бе в много трудна ситуация. Кареньо осъществи ранен пробив в третия сет, затвърди преднината си и поведе с 3:1 гейма. До края не изпусна водачеството си и триумфира след 6:4.", "date": "2017.06.02", "title": "ИЗВЪНРЕДНО! Кошмар за Гришо в Париж! Димитров аут от \"Ролан Гарос\""}
{"url": "http://pik.bg/%D0%B7%D0%B0%D1%89%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%82%D0%BE%D0%B2%D0%B0-%D0%B8%D0%B7%D0%BA%D1%83%D0%BF%D1%83%D0%B2%D0%B0%D1%82-%D1%87%D0%B5%D1%80%D0%B5%D1%88%D0%B8%D1%82%D0%B5-%D0%B7%D0%B0-60-%D1%81%D1%82%D0%BE%D1%82%D0%B8%D0%BD%D0%BA%D0%B8-%D0%B0-%D1%81%D0%B5-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%B7%D0%B0-5-%D0%BB%D0%B5%D0%B2%D0%B0-%D0%B8%D0%B7-%D1%81%D1%82%D1%80%D0%B0%D0%BD%D0%B0%D1%82%D0%B0-news663254.html", "text": "Огромна е разликата в цената на черешите от изкупвателните пунктове до сергиите на пазарите в страната, съобщават от бранша,цитирани от \"Дарик\". По информация на пунктовете, за 0,60 стотинки се изкупува килограм череши в Кюстендил. Цените са за ранните сортове. Засега пунктове за изкупуване има само в по-големите населени места, като очакванията на производителите са цените да се увеличат. На пазара в Кюстендил местни череши почти липсват заради измръзванията през тази година. Търговци предлагат червените плодове предимно от Петрич, на цена около 3- 5 лв. за килограм.", "date": "2017.06.02", "title": "ЗАЩО СЕ СЛУЧВА ТОВА? Изкупуват черешите за 60 стотинки, а се продават за 5 лева из страната "}
{"url": "http://pik.bg/%D0%BA%D0%B0%D1%80%D0%BB%D0%BE%D0%B2%D0%BE-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-%D0%BB%D0%B0%D0%B2%D0%B0%D0%BD%D0%B4%D1%83%D0%BB%D0%B0%D1%82%D0%B0-news663256.html", "text": "Международен празник на лавандулата ще се проведе в Карлово. Първото издание на празника на лавандулата ще се проведе на 23 и 24 юни. „Ще има богата фолклорна програма, ще има и специални шатри, на които производителите ще представят етерично-маслени продукти“, каза Зара Клисурова пред Фокус. За тази цел на площад „20-ти юни“ в Карлово ще се обособи „Алея на лавандулата“. В програмата на двудневния празник са предвидени още детско лавандулово шоу и концерти. Участие в събитието ще вземат родни и чуждестранни производители, съобщава \"Трафик нюз\". Гостите от Гърция, Турция, Франция и Украйна ще вземат участие и в организираната кръгла маса, на която ще бъдат обсъдени и проблемите на производителите на етерично-маслените култури. Участие в кръглата маса ще вземат и представители на министерството на земеделието и храните, служители от поземлената комисия в Карлово и специалисти. По време на срещата ще бъдат дискутирани възможностите и кандидатстване в новия програмен период. Празникът на лавандулата в Карлово се провежда под патронажа на министерството на земеделието и храните.", "date": "2017.06.02", "title": "Карлово празнува Международния ден на лавандулата"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%B2%D0%BD%D0%B5%D0%B7%D0%B0%D0%BF%D0%BD%D0%BE-%D0%BF%D0%BE%D1%87%D0%B8%D0%BD%D0%B0-%D1%85%D1%83%D0%B4%D0%BE%D0%B6%D0%BD%D0%B8%D0%BA%D1%8A%D1%82-%D0%B0%D0%BD%D0%B0%D1%81%D1%82%D0%B0%D1%81-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-news663285.html", "text": "Снощи внезапно е издъхнал един от най-талантливите ни художници Анастас Константинов. Починал е в дома си в стария град в Пловдив, където имаше и галерия, съобщиха скръбната вест негови приятели. Само преди месец той откри с небивал успех изложба в столичната галерия ЛИК. Последните изяви на Анастас са свързани с участия на международната артсцена, като част от успешния петгодишен проект за представяне на творчеството му в престижни артпанаири, като Select Fair 2012 в Art Basel Miami Beach’ (САЩ), Select Fair New York City 2014 и др. Творбите на Анастас участват и в кураторски проекти на един от големите имена на френската критика Кристиан Ноорберген. Анастас Константинов завършва специалност „Живопис“ във Великотърновския университет 1982 г. През 35-годишната му творческа кариера има над 40 самостоятелни и 120 групови изложби. Негови творби са притежание на Национална художествена галерия – София, Софийска градска художествена галерия и почти всички градски художествени галерии в България, собственост на акционери на МОМА – Ню Йорк, както и в значими колекции в Европа, Съединени щати, Арабски емирства, Япония и др. За Анастас Константинов се говори като за един от гениите на съвременната българска живопис. Тези, които са успели да се докоснат до картините му, твърдят, че е отдавна е надминал времето си. В къщата му в Пловдив, която бе винаги отворена за приятели, се стичат хора от целия свят, за да видят картините му. Самият художник успява да сътвори със собствените си ръце и много труд в рамките на няколко години уникална подземна галерия, където излага монументалното си творчество.", "date": "2017.06.02", "title": "ТЪЖНА ВЕСТ! Внезапно почина художникът Анастас Константинов"}
{"url": "http://pik.bg/%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D1%80%D0%B8%D0%B0%D0%BD%D0%B0-%D1%81%D0%B0-%D0%B2-%D1%88%D0%BE%D0%BA-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%B7%D0%B0%D1%82%D0%BB%D1%8A%D1%81%D1%82%D1%8F-%D1%81%D0%BD%D0%B8%D0%BC%D0%BA%D0%B8-news663233.html", "text": "Мега популярната певица Риана продължава да радва своите многочислени фенове с невероятни песни. Но те негодуват от това, че звездата е престанала да се грижи за фигурата си. До неотдавна тя беше стройно момиче, но през последната година се превърна в модел с размери \"плюс\". Такава промяна не убегна на журналистите. Те неуморно пускат снимки на певицата едва ли не всеки ден. Ето как еволюира Риана от стройна мадама в пухкавелка: и Така или иначе, това изглежда доста странно. Звездите от нейния мащаб винаги се поддържат във форма, тъй като е ясно, че продават не само своя талант и глас, но и красивия си образ, на който хората кълват. Ако на феновете им писне в някакъв момент, Риана може да изгуби част от аудиторията си. Решението е нейно.", "date": "2017.06.02", "title": "Феновете на Риана са в шок! Певицата затлъстя... (СНИМКИ)"}
{"url": "http://pik.bg/%D0%BD%D0%B0%D1%80%D1%8A%D1%82-%D0%B4%D0%B0%D0%B2%D0%B0-%D1%81%D0%B8%D0%BB%D0%B0-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news663238.html", "text": "От векове експертите изследват нара и неговите влияния върху тялото на човека. Най-популярният факт е, че удължава живота. Оказва се обаче, че е незаменим и при повишаване на потентността. Използван е като афродизиак много преди медицината да докаже качествата му. А те са наистина много. Лекарите казват, че може да ни спаси от болки в стомаха, както и от заболявания на сърцето и кръновосната система. Бързо разрушава лошия холестерол и така води до понижение на високото кръвно. Само сокът от този плод може да спре процесите на развитие на злокачествени образувания в тялото ни. Експерименти доказва, че дори се справя успешно и с болестта на Алцхаймер като понижава риска тя изобщо да се развие. И не на последно място - пиенето само на сок от плода ликвидира плаката от зъбите ни и пречи да се образува нова.", "date": "2017.06.02", "title": "Нарът дава сила в леглото "}
{"url": "http://pik.bg/%D1%87%D1%83%D0%B6%D0%B4%D0%B5%D0%BD%D0%B5%D1%86-%D0%B0%D1%83%D1%82-%D0%BE%D1%82-%D1%86%D1%81%D0%BA%D0%B0-news663289.html", "text": "Рафаел Перес вече не е футболист на ЦСКА. Централният защитник премина в колубийския първодивизионен Жуниор (Баранкила). Информацията е потвърдена от официалния сайт на \"армейците\". През изминалата кампания Рафа записа 16 срещи с екипа на ЦСКА, в които отбеляза 1 попадение и направи една асистенция. Новият клуб на Перес е седемкратен шампион на Колумбия, а Рафаел получава шанс да се изяви в родината си. \"Ръководството и спортно-техническият щаб благодарят на Рафа за професионализма и себераздаването и му пожелават много лични и професионални успехи!\", пишат още от сайта на ЦСКА.", "date": "2017.06.02", "title": "Чужденец аут от ЦСКА"}
{"url": "http://pik.bg/%D1%81%D1%82%D0%B0%D1%87%D0%BD%D0%B0-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%BF%D0%BE%D0%BB%D0%B8%D1%86%D0%B0%D0%B8-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%BF%D0%BE-%D0%B2%D0%B8%D1%81%D0%BE%D0%BA%D0%B8-%D0%B7%D0%B0%D0%BF%D0%BB%D0%B0%D1%82%D0%B8-%D0%BE%D1%82-%D1%8E%D0%BB%D0%B8-%D0%B0%D0%BA%D0%BE-%D0%BD%D0%B5-%D0%BF%D0%BE%D0%BB%D1%83%D1%87%D0%B0%D1%82---%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE-news663274.html", "text": "Най-големият синдикат в МВР - Синдикалната федерация на служителите в МВР (СФСМВР) обяви, че е в стачна готовност, ако не бъдат изпълнени исканията им за увеличаване на заплатите от юли месец тази година. В съобщение до медиите се посочва, че очакванията са заплатите да бъдат увеличени с минимум 15%. \"Ако това не се случи, съвсем скоро ще се срещнем с народните представители пред тяхното работно място. Бяхме принудени да проведем подобна среща през ноември 2015 г. и тя отново беше провокирана от мерките и вижданията за реформа на министър Горанов\", се посочва в съобщението. В него се припомня опита за орязване на социалните придобивки в бюджета за 2016 година. Това доведе до вълна от протести, след което правителството отстъпи, а тогавашният вътрешен министър Румяна Бъчварова твърдеше, че действията на финансовия министър Владислав Горанов не са били съгласувани с нея. Зад протестите на полицаите тогава се обявиха от Патриотичния фронт и \"Атака\". В съобщението на СФСМВР от петък се посочва, че в последните дни по темата \"сигурност\" се говори през медиите и в изказванията на политици не е имало конкретика. \"СФСМВР се информира, (отново през медиите, за което им благодарим), че участниците в КСНС са се обединили около необходимостта до края на 2024 г. средствата за отбрана да достигнат до 2% от БВП и въпреки, че са се обединили и около нуждата от още кадри в системата за сигурност и ръст на заплатите на работещите в МВР, никъде не видяхме опровержение на изказването на един конкретен министър за необходимостта от намаляване на бюджета на МВР с 300 млн. лева. Позицията на СФСМВР е, че бюджетът на министерството за 2018 г. не само не трябва да бъде намаляван, а да бъде увеличен сериозно. Крайно необходимо е да бъде актуализиран и бюджета на МВР за 2017 г. Като това са само част от спешните мерки, които трябва да се предприемат, за да се гарантира сигурността на българските граждани\", се посочва в текста. Според синдиката \"реформата\" на Румяна Бъчварова е довела до напрежение в личния състав и е създала \"огромен дисбаланс\" в заплащането на различни групи служители – проблем, който все още не е решен. В позицията на СФСМВР се посочва, че изказванията на финансовия министър могат да „взривят“ системата за сигурност: От синдиката определят като необяснима липсата на реакция от страна на новия вътрешен министър Валентин Радев и от депутатите от вътрешната комисия. \"Именно те би следвало да са запознати с огромното напрежение в системата за сигурност и да са наясно, че не можеш да говориш за бюджетни съкращения на фона на заявените намерения за увеличаване броя на заетите МВР, предстоящото председателство на Съвета на ЕС и спешната нужда от увеличаване на заплатите на служителите. Изключително рисково е да се говори за намаляване на бюджета на министерство, в което служителите не само си сами си купуват всички консумативи, но и униформите\", напомнят от СФСМВР. В тази връзка синдикатът настоява са спешна актуализация на бюджета и увеличения на средствата за персонал с минимум 15%. СФСМВР искрено се надява представителите на управляващата коалиция да покажат националноотговорно поведение и да докажат, че сигурността на гражданите на Република България е реален приоритет, а не популизъм, се посочва още в съобщението. __________________ Синдикалната федерация на служителите в МВР (СФСМВР) е най-голямата синдикална организация  в  МВР, в която  членуват близо 8000 служители  – както работещи по служебно правоотношение, така и държавни служители, лица, работещи по трудово правоотношение, заети във всички направления на дейност на МВР на територията на цялата страна. Основана е през февруари 2009  година, непосредствено след спонтанните  протести на служители в МВР от края на 2008 година. Основна цел на СФСМВР е отстояването и защитата на  социално-икономическите и трудови интереси и права на членовете си в сферата на труда, трудовата заетост, трудовите и служебни отношения, социалното и здравно осигуряване, безопасността, подпомагането, осигуряването на високо жизнено равнище и професионална реализация при спазване Конституцията на Република България, действащото национално и европейско законодателство, конвенциите на Международната организация на труда и други международни споразумения, по които Република България е страна, както и на разпоредбите на Устава на СФСМВР. СФСМВР се обявява решително срещу корупцията, дефицита на социален диалог и незаинтересоваността от състоянието на системата за вътрешна сигурност в страната.", "date": "2017.06.02", "title": "Стачна готовност! Полицаи поискаха по-високи заплати от юли, ако не получат - излизат на протест"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B8%D0%BA%D1%82%D0%BE%D1%80-%D0%BD%D0%B8%D0%BA%D0%BE%D0%BB%D0%B0%D0%B5%D0%B2-%D0%B2-%D1%82%D0%B5%D0%B6%D0%BA%D0%B0-%D1%81%D0%B5%D0%BC%D0%B5%D0%B9%D0%BD%D0%B0-%D0%B4%D1%80%D0%B0%D0%BC%D0%B0---%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%B2%D0%BE%D0%B4%D0%B5%D1%89%D0%B8%D1%8F-%D0%B3%D0%B8%D0%BF%D1%81%D0%B8%D1%80%D0%B0%D0%BD%D0%B0-%D1%81%D0%BB%D0%B5-news663240.html", "text": "Виктор Николаев се е превърнал в многоръкия Шива. Освен че всяка сутрин осведомява телевизионните зрители за най-важните и наболели теми, водещият е станал и баща, и майка за своята единствена наследница Дара. Причината е, че изживява семейна драма, след като половинката му Людмила пострада при битов инцидент. Съпругата на тв звездата контактува с всички в махалата Последните дни са истински кошмар откъм задължения и ангажименти за едно от най-обичаните лица на Нова телевизия. Денят за Виктор започва по тъмно, тъй като прекрачва прага на телевизията почти два часа преди ефир. А след края на сутрешния блок и задължителната планировка за предаването на следващия ден, докато изпълни и всичките си домашни дела, отново мръква. От сутрин до здрач Виктор е на крак, тъй като се налага да върши някои от задълженията на половинката си Людмила Железова, тъй като журналистката от БНР е с гипсирана ръка, установиха папараците на \"Ретро\". Счупването явно изобщо не е безобидно, тъй като цялата лява ръка на радиоводещата е обездвижена. Изглежда, че травмата е в областта на рамото, тъй като горният крайник е прибран с помощта на раменен бандаж плътно до торса на Викторовата съпруга. Откакто е пострадала, Людмила прехвърлила на своя мъж всичките си задължения към домакинството и към Дара. Единствената домакинска работа, която си позволявала, била да метне найлона с боклук до най-близкия контейнер за смет. Водещият води и прибира щерка си от училище Наследницата на Николаев му е одрала кожата Виктор яха мощен джип, с който развежда из София и щерка си Журналистът върши сам всички семейни задачи заради травмата на жена си След края на поредния работен ден преди около седмица Виктор Николаев напусна офиса на Нова в покрайнините на столицата и с джипа си се отправи към центъра, за да свърши няколко лични дела. Дори и когато е зает с тях обаче, като истински професионалист, журналистът продължава да работи. \"Да водиш сутрешен блок, е както привилегия, така и огромна отговорност, а Виктор обича да е перфекционист в работата си, затова и толкова дълго вече е на тази позиция. В чантата, която е неизменен аксесоар на дясното му рамо, винаги носи със себе си лаптоп, ако му се наложи в движение да свърши нещо по работа, и сценария на сутрешния блок за следващия ден\", доверяват от нюзрума на Нова. Освен че заради контузията на Людмила сега му се налага ежедневно да зарежда хладилника у дома, другото му основно задължение е да прибере детето си от училище. В момента Дара е втора смяна и приключва даскало привечер, което идеално устройва водещия, тъй като в следобедно време може да свърши доста други ангажименти. Екранният партньор на Ани Цолова бди като майка-орлица над четвъртокласничката и макар училището й да не е много далеч от семейния им апартамент, всеки ден лично я взима след часовете. Истината е, че Виктор е силно притеснен заради автоджигитите и най-вече младите и неопитни шофьори, които масово не зачитат знаците за ограничения на пътя. Освен това грижовният баща е от родителите, които стриктно спазват всички изискуеми от закона правила за малките пасажери на борда на леките превозни средства, видяха още фотографите на \"Ретро\". Той попарил мераците на Дара, която вече считала себе си за пораснала, да се вози на предната седалка. Затова русокосата тийнейджърка ще трябва да почака още някоя и друга година, а дотогава, като послушното момиче на тати, ще се вози зад шофьорското място. Жената на Николаев - Людмила, е с гипсирана ръка", "date": "2017.06.02", "title": "САМО В ПИК И \"РЕТРО\"! Виктор Николаев в тежка семейна драма - жената на водещия гипсирана след инцидент (ПАПАРАШКИ СНИМКИ)"}
{"url": "http://pik.bg/%D1%80%D0%B0%D0%B7%D1%81%D1%82%D1%80%D0%B5%D0%BB%D1%8A%D1%82-%D0%BD%D0%B0-%D1%85%D1%80%D0%B8%D1%81%D1%82%D0%BE-%D0%B1%D0%BE%D1%82%D0%B9%D0%BE%D0%B2-%D0%BD%D0%B8-%D0%BE%D1%82%D0%B2%D0%B0%D1%80%D1%8F-%D0%BE%D1%87%D0%B8%D1%82%D0%B5-%D0%B7%D0%B0-%D1%82%D0%BE%D0%B2%D0%B0-%D1%87%D0%B5-%D0%B3%D0%B5%D0%BD%D0%B8%D1%8F%D1%82-%D0%B5-%D1%83%D0%B1%D0%B8%D1%82-%D0%BE%D1%82-%D1%81%D0%B2%D0%BE%D0%B8-news663282.html", "text": "Днес отбелязваме 141 години от смъртта на гениалния поет и революционер. Сирените ни подсетиха да сведем глава пред паметта му - неговата и на всички герои, дали живота си за свободата на отечеството. Но и до днес въпросът как си е тръгнал от този свят вдъхновеният борец за правда остава замъглен и неясен. Съмнението кой уби Ботев витае като една от най-големите загадки в българската история. По учебникарска представа са го гръмнали турските заптиета. Но така ли е наистина? Има ли предател в най-близкото му обкръжение? Каква е ролята на Никола Обретенов, Георги Апостолов и на другите му съратници? Историческото разследване на Веселин Игнатов разравя фактите, съпоставя източниците, преследва уликите и представя последните дни от живота на Ботев като криминален процес. Тази книга ще отвори очите ви за това, че близък до воеводата човек се е осмелил да посегне на живота му!", "date": "2017.06.02", "title": "\"Разстрелът на Христо Ботйов\" ни отваря очите за това, че геният е убит от свои"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BE%D0%B1%D0%B2%D0%B8%D0%BD%D0%B8-%D0%B2-%D0%BE%D0%BF%D0%B8%D1%82-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D1%8F-%D0%BE%D1%82-%D0%BC%D0%BE%D0%BB%D0%B0-%D0%BD%D0%B0-%D1%81%D1%82%D0%B0%D0%BC%D0%B1%D0%BE%D0%BB%D0%B8%D0%B9%D1%81%D0%BA%D0%B8-news663275.html", "text": "Софийска градска прокуратура (СГП) внесе в съда  обвинителен акт срещу Пламен Христов, за опит за убийство на Роберт Алау. Той е обвинен за това, че на 23.12.2016 г., около 10.45 ч., в магазин ,,Калиопе”, в сградата на МОЛ – София, бул. ,,Александър Стамболийски” № 101-103, като  охранител на магазина, направил опит умишлено да умъртви Роберт Алау, като го наръгал с нож по тялото. Конкретните задължения по охрана на Христов били да следи за недопускане на кражби и при установяване на такава, деецът да бъде предаден на полицията, Тези задължения му били вменени и в проведения му инструктаж, с който бил запознат срещу подпис. За изпълнение на трудовите задължения на Христов, не се изисквало и не включвало задържане на “крадци“ с репресивни действия, като съобразно трудовия му договор нямал право да носи оръжие, да използва такова, както и други защитни средства. В деня на инцидента Алау бил с приятелката си К. Иванова в МОЛ – София. Двамата влезли в магазин „Калиопе“ и взели няколко пуловера, които Иванова отнесла със себе си в съблекалнята, за да ги пробва. Там установила, че лесно може да отстрани алармата и след като го направила, прибрала един от пуловерите в чантата си и заедно с Алау напуснали магазина. Малко по-късно били застигнати от управителката на магазина, която ги обвинила в кражба. Когато тя взела чантата на Иванова , видяла в нея артикула от управлявания от нея магазин, както и че е наранен в областта на алармата. Когато управителката си тръгнала обратно към магазина Алау започнал да я обижда и да се държи арогантно. След възникналата ситуация,жената продължила да изпълнява служебните си задължения, а когато Пламен Христов пристигнал на смяна, тя му разказала за случилото се. Тъй като той нямало как да разпознае посочения за извършител, с него тръгнала и продавачката в магазина, която забелязала Алау и Иванова, и ги посочила на Христов. Христов се приближил до Алау,хванал го за ръката и му заявил, че е охраната на магазина и насилствено го повел към него. Влизайки в магазина, отново по насилствен начин го вкарал в пробната, където започнал да го удря – първо с юмруци, а след това извадил нож, с който започнал насочено да нанася множество удари в областта на цялото тяло на.Алау, както и към жизнено важни органи. Причинил множество прободно порезни наранявания, както следва: 3 в областта на лявата лопатка; прободно порезно нараняване по предната мишнична линия, проникващо в гръдната и коремната кухина с нараняване по хода на раневия канал на лявата диафрагма и черния дроб; прободно порезно нараняване в областта на лявото рамо засягащо меки тъкани и мускулатура; прободно порезно нараняване на дясното бедро и две в областта на лявото; порезни наранявания на 4 и 5 пръсти на дясната ръка. Приятелката на Алау, която станала свидетел на случилото се, се обадила на тел. 112 и започнала да му оказва първа помощ. Събрали се множество хора, а обвиняемият продължил да буйства и крещи. Пристигналите на място служители на МВР извършили оглед. Христов и пред тях показал носения от него нож ,който бил прикачен към колана на кръста му. В УМБАЛСМ „Пирогов“ била извършена спешна операция на Раберт Алау, за спасяване на жизнените му функции. С оглед оказаната своевременна,спешна и квалифицирана медицинска помощ живота на пострадалия бил спасен. Макар, че деянието е довършено, не са настъпили предвидените в закона и искани от дееца общественоопасни последици по независещи от него причини, а именно своевременно оказана медицинска помощ. Предстои насрочване на делото от съда.", "date": "2017.06.02", "title": "Прокуратурата обвини в опит за убийство охранителя от мола на \"Стамболийски\""}
{"url": "http://pik.bg/%D0%B1%D0%B8%D1%82%D0%BA%D0%B0-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D0%B5%D1%82%D0%BE-%D0%BA%D0%BE%D0%B9-%D0%B8%D0%B7%D0%B1%D1%80%D0%B0-%D0%BB%D0%B5%D0%B2%D1%81%D0%BA%D0%B8-%D0%BF%D1%80%D0%B5%D0%B4-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news663249.html", "text": "Лудогорец е проявявал интерес към нападателя на Левски Божидар Краев. Младокът има договор със \"сините\" до края на годината и разградчани са опитали да го изкушат с много по-висока оферта от тази, която му дават от \"Герена\", за да удължи контракта си. Футболистът обаче е предпочел да остане в Левски, пише \"Тема Спорт\". Въпреки това бъдещето му е неясно - през лятото той може да бъде продаден и \"сините\" да не го изпуснат без пари през януари 2018-а. Очаква се до старта на следващата кампания Левски да се раздели с поне осем играчи. Четирима вече си тръгнаха - Сърджан Лукин, Джереми де Ноойер, Георги Костадинов и Антонио Аниете - техните договори изтекоха. Сред тези, които може да напуснат, са Божидар Митрев, Симон Сандберг, Бабатунде Аденижи и Франсис Нар. На столичани пък са били предложени двама хърватски играчи. Те са били препоръчани на клуба от бившия треньор Люпко Петрович. До този момент Левски привлече нападателя Жуниор Мапуку, а близо до подпис са Серджиу Буш, Иван Горанов и Антонио Вутов.", "date": "2017.06.02", "title": "Битка на пазара! Ето кой избра Левски пред Лудогорец"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D1%80%D0%B0%D0%B9-%D1%88%D0%B8%D1%88%D0%BC%D0%B0%D0%BD%D1%86%D0%B8-%D1%81%D1%82%D0%B0%D0%B2%D0%B0-%D1%81%D1%82%D1%80%D0%B0%D1%88%D0%BD%D0%BE-11-%D0%BF%D0%BE%D0%B6%D0%B0%D1%80%D0%BD%D0%B8-%D1%81%D0%B5-%D0%B1%D0%BE%D1%80%D1%8F%D1%82-%D1%81-%D0%BE%D0%B3%D1%8A%D0%BD%D1%8F-news663251.html", "text": "11 екипа продължават да гасят пламъците в завода за преработка на пластмасови отпадъци в пловдивското село Шишманци. Това каза за Фокус инсп. Цвятко Дешев, говорител на Областно управление „Пожарна безопасност и защита на населението“ в Пловдив. Той посочи, че вече е конкретизирана площта на пожара – около 6 декара. „Гори купчина пластмасови отпадъци с размери 300 на 20 метра. Периметърът се контролира и няма навлизане на пожара в площ, различна от тази, която гори. Няма опасност за хората. Гасенето продължава“, каза Дешев. Припомняме, че тази сутрин възникна пожар в цех на завода за преработка на пластмасови отпадъци в село Шишманци. Незабавно са предприети гасителни действия от служители на РДПБЗН – Пловдив. Извършват се замервания на въздуха, като към момента не е регистрирано замърсяване.", "date": "2017.06.02", "title": "ИЗВЪНРЕДНО! Край Шишманци става страшно! 11 пожарни се борят с огъня"}
{"url": "http://pik.bg/%D0%B8%D0%B2%D0%B0-%D0%B0%D1%82%D0%B0%D0%BD%D0%B0%D1%81%D0%BE%D0%B2%D0%B0-%D1%89%D0%B5-%D0%B2%D0%BE%D0%B4%D0%B8-bg-music-festival-news663244.html", "text": "Настоящата певица Ива Атанасова, позната още като Ivy, ще влезе в ролята на водеща на . Редом до нея ще застане рапърът Филип Петров-Negy. Събитието ще събере родните меломани на 9 и 10 юни в Сандански. Националният музикален форум с конкурсен характер за съвременна популярна музика ще се проведе в Летния театър на града. Първата вечер 20 артиста ще мерят глас, а певецът Криско ще е специален гост. На 10-и поп сензацията Гери-Никол ще завърти яката си дупара за да открие галавечерта. Билети за събитието можете да намерите в мрежата на \"Eventim\".", "date": "2017.06.02", "title": "Ива Атанасова ще води BG MUSIC FESTIVAL"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8-%D0%BD%D0%B0%D0%B1%D0%BB%D1%8E%D0%B4%D0%B0%D0%B2%D0%B0%D1%82-%D1%80%D0%B0%D0%BA%D0%B5%D1%82%D0%B8%D1%82%D0%B5-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B2%D0%B8%D0%B4%D0%B5%D0%BE-news663187.html", "text": "Извънземни наблюдават ракетите на Северна Корея, съобщи изданието \"Езорейтер\". Медията публикува видео, а от кадрите се вижда как летяща чиния развива много по-висока скорост от изстреляната ракета. Оператор от телевизия \"Фокс\" пръв забелязал, че на кадрите с изстреляната ракета има и друг летящ обект. Изключено е да е самолет или птица, защото няма как да се движат със скорост по-голяма от тази на ракетата.", "date": "2017.06.02", "title": "МИСТЕРИЯ! Извънземни наблюдават ракетите на Северна Корея (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B7%D0%B0-%D0%BE%D0%B3%D1%80%D0%B0%D0%B4%D0%B0%D1%82%D0%B0-%D0%BA%D0%B0%D1%82%D0%BE-%D0%B8%D0%BC%D0%B0-%D1%81%D1%8A%D0%BC%D0%BD%D0%B5%D0%BD%D0%B8%D1%8F-%D0%B4%D0%B0-%D0%BE%D1%82-news663237.html", "text": "\"Ние считаме, че това е било грешка. Проверката ясно показва какви са резултатите, когато е имало знаци преди камерите и когато не е имало. Такова ни е обществото, явно има нужда от изненади\". Това заяви вътрешния министър Валентин Радев по повод промените в Закона по пътищата, които днес бяха внесени от ГЕРБ и поискани от премиера Борисов. Радев бе запитан и за обвинението на депатутката от БСП Елена Йончева, че на места където оградата по границата трябва да е двуредова всъщност е еднореднова и показа снимков материал за доказателство. \"Който твърди за корупционни схеми да не пита вътрешния министър или друг министър, има си прокуратура за тази работа. Ако е правилно съмнението ще отнесе въпроса там. Аз мога да ви кажа само, че може не тази, но другата седмица ще отида лично да проверя цялата ограда\", заяви Радев. Той допълни, че е възможно да има такова нещо, но има отговорни областни управители, които трябва да носят отговорност. \"Аз тази проверка обаче няма да я правя, да си я прави прокуратурата. Г-жа Йончева ако има претенции да се обърне към съответните органи. Моето посещение ще бъде да видя как се работи по границата\", допълни Радев. По повод нашумелия скандал за предсрочното освобождаване на част от групата на \"Наглите\" и по-точно Йожи, Радев заяви: Ако го пуснат ще започнем да го следим, като при всеки друг гражданин, съда е решил така и ние трябва да се съобразим, не очаквайте от мен коментар\".", "date": "2017.06.02", "title": "ИЗВЪНРЕДНО В ПИК TV! Валентин Радев отговори на Йончева за оградата: Като има съмнения да отива в прокуратурата"}
{"url": "http://pik.bg/%D0%BF%D1%81%D0%B8%D1%85%D0%B8%D1%87%D0%BD%D0%BE-%D0%B1%D0%BE%D0%BB%D0%B5%D0%BD-%D0%B5%D0%B2%D1%80%D0%BE%D0%BF%D0%B5%D0%B5%D1%86-%D0%BF%D0%BE%D1%82%D0%BE%D0%BF%D0%B8-%D0%BC%D0%B0%D0%BD%D0%B8%D0%BB%D0%B0-%D0%B2-%D0%BA%D1%80%D1%8A%D0%B2-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%B2%D0%B5%D1%87%D0%B5-%D1%81%D0%B0-36-news663216.html", "text": "Европеец стои зад трагедията във филипинската столица Манила, съобщи Би Би Си. Според говорител на полицията извършителят на атаката не е приличал на азиатец и е говорил добре английски. По данни на властите в главния град на тихоокеанската островна държава човекът е имал психични отклонения. Все още обаче самоличността на виновника за трагедията не е обявена официално. Междувременно властите в Манила съобщиха, че броят на жертвите нарасна на 36, а поне 50 души са приети в местни болници. Представител на фирмата-собственик на казиното посочи, че противопожарната система и вентилацията на обекта са били изправни.", "date": "2017.06.02", "title": "Психично болен европеец потопи Манила в кръв! Жертвите вече са 36"}
{"url": "http://pik.bg/%D1%81%D0%B5%D0%B0%D1%82-%D1%81%D0%B5-%D0%B7%D0%B0%D0%B1%D0%B8-%D0%B2-%D0%B4%D1%8A%D1%80%D0%B2%D0%BE-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news663246.html", "text": "Тежка катастрофа е станала тази нощ на бул. „Христо Ботев“ в Пловдив, съобщава Марицабг. Летящ в посока Централна гара „Сеат“ се е забил в дърво. Инцидентът се е случил около 3 часа в района на Стоматологичния факултет. Предполага се, че по някаква причина водачът на леката кола е изгубил управление, возилото е напуснало пътното платно и се е ударило в ствола на голям чинар. Зад волана е бил 45-годишен мъж от Брацигово, който е откаран в болница. Взета му е кръвна проба за алкохол, съобщиха от пресцентъра на полицията. Предницата на сеата е смачкана до неузнаваемост. По земята има части от бронята. От удара с бордюра предната дясна гума е гръмнала. Стъклото на мястото пред водача е силно напукано. Автомобилът все още стои на мястото на катастрофата и стряска преминаващите край него водачи.", "date": "2017.06.02", "title": "Сеат се заби в дърво, шофьорът в болница"}
{"url": "http://pik.bg/%D0%B2%D0%BB%D0%B0%D0%B4%D0%B8%D1%81%D0%BB%D0%B0%D0%B2-%D0%B3%D0%BE%D1%80%D0%B0%D0%BD%D0%BE%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BC%D0%BE%D0%B6%D0%B5-%D1%81%D0%B0%D0%BC%D0%BE-%D0%B4%D0%B0-%D1%81%D0%BF%D0%B5%D1%87%D0%B5%D0%BB%D0%B8-%D0%BE%D1%82-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D1%8F%D0%B2%D0%B0%D0%BD%D0%B5%D1%82%D0%BE-%D0%BA%D1%8A%D0%BC-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-news663239.html", "text": "От присъединяването към еврозоната България категорично може само да спечели. Това каза министърът на финансите Владислав Горанов по време на представянето на Специфичните за България препоръки в рамките на Европейския семестър 2017, съобщава Фокус. „Голяма част от държавите членки, които се присъединиха, го направиха при един много висок процент на сближаване. На мен ми се иска, осъзнавайки, че само номиналните критерии не са достатъчни, да водим дискусия с политиците в Европа дали засилването и разширяването на еврозоната не трябва да бъде поставено като приоритет на фона на глобалните процеси в света“, заяви Горанов. По думите му ще продължат консултациите за това както с комисията, така и с Европейската централна банка, така и с големите държави. „От присъединяването към еврозоната България категорично може само да спечели“, добави финансовият министър. Той бе категоричен, че ще поддържат тази теза и ще се стремят да убеждават българските партньори, че имаме още много път, но влизането в еврозоната би било добре. „В моя сектор мога да се пиша отличник. За част от дисбалансите не е важна само финансовата част. Напълно споделям, че пътят, който извървяхме през последните две години за стабилизиране на банковия сектор, е изминат до голяма степен. Отчитаме балансиран бюджет по европейската методология с огромен излишък по националната такава. Структурният баланс се подобри“, коментира Горанов.", "date": "2017.06.02", "title": "Владислав Горанов: България може само да спечели от присъединяването към еврозоната"}
{"url": "http://pik.bg/%D1%82%D0%B0%D0%BA%D1%81%D0%B8%D0%B4%D0%B6%D0%B8%D1%8F-%D1%81-%D0%B4%D0%BE%D1%81%D0%B8%D0%B5-%D0%B7%D0%B0%D0%B1%D1%8A%D1%80%D1%81%D0%B0-%D0%B1%D0%B8%D0%B6%D1%83%D1%82%D0%B0%D1%82%D0%B0-%D0%B8-%D0%BF%D0%B0%D1%80%D0%B8%D1%82%D0%B5-%D0%BD%D0%B0-%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%BA%D0%B0-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news663224.html", "text": "Служители от Районно управление - Несебър установили извършителя на грабеж на два пръстена от бяло злато, синджир от бяло злато и сумата от 300 паунда, от 54-годишна английска туристка, отседнала в Слънчев бряг. Това е таксиметровият шофьор М.М., 49-годишен, криминално проявен от Айтос, управляващ \"Опел Астра\", с бургаска регистрация. Констатирано е, че М.М. е нает от англичанката около 15.30 ч. на 31.05.т.г. в близост до крайбрежната алея на Слънчев бряг с уговорката да я закара до банка, а след това до хотела, където е отседнала. Айтозлията дълго време обикалял в курортния комплекс, като накрая закарал жената до горист участък, където след отправяне на закани и заплахи за живота й, ограбил дамските украшения и сумата от 300 паунда. М.М. е задържан за срок от 24 часа, като в обитаваната от него хотелска стая, разположена в затворен комплекс, е намерен и иззет плик с шест топчета със суха зелена тревна маса / канабис/. Работата по случая продължава от служители на Районно управление - Несебър.", "date": "2017.06.02", "title": "Таксиджия с досие забърса бижутата и парите на англичанка в Слънчев бряг "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%BC%D0%B5%D1%81%D0%B5%D1%86%D0%B0-%D0%BC%D0%BE%D0%B6%D0%B5-%D0%B4%D0%B0-%D1%81%D0%BC%D0%B5%D0%BD%D0%B8%D0%BC-%D0%BB%D0%B8%D1%87%D0%BD%D0%B8%D1%8F-%D1%81%D0%B8-%D0%BB%D0%B5%D0%BA%D0%B0%D1%80-news663186.html", "text": "До 30 юни всяко здравноосигурено лице (ЗОЛ) има право да смени личния си лекар с друг, който е сключил договор с Националната здравноосигурителна каса. Това съобщиха от НЗОК. Формулярът за смяна - регистрационна форма за постоянен избор, може да се разпечата от интернет страницата на НЗОК.да се прави лично от здравноосигурения или от негов родител/настойник, Изборът (първоначален, временен или постоянен) може както и онлайн. Документът, подаван по електронен път, трябва да се подпише с електронен подпис от здравноосигурения или от неговия родител/настойник чрез Персонализираната информационна система (ПИС) на НЗОК. При смяната не е необходимо досегашният лекар да бъде информиран, тъй като това става по служебен път. При временно пребиваване за повече от един месец, но не по-дълго от пет месеца, извън района на съответната районна здравноосигурителна каса, където е избран постоянният личен лекар, осигуреното лице има право на временен избор на общопрактикуващ лекар, който е сключил договор с НЗОК. При временния избор лицето има право да получава първична извънболнична медицинска помощвъв всяко лечебно заведение на територията на цялата страна. За целта трябва да попълни регистрационна форма за временен избор на общопрактикуващ лекар. В нея, освен своите лични данни, здравноосигуреният или негов родител, настойник или попечител, трябва да посочи причината за временната промяна на личен лекар. Временно избраният личен лекар попълва в регистрационната форма както своите лични данни и данните на практиката си, така и датата, до която е промяната.", "date": "2017.06.02", "title": "ВАЖНО! До края на месеца може да сменим личния си лекар"}
{"url": "http://pik.bg/%D1%81%D0%BD%D0%B8%D0%BC%D0%BA%D0%B8-%D1%80%D0%B0%D0%B7%D0%BA%D1%80%D0%B8%D0%B2%D0%B0%D1%82-21-%D0%BA%D0%BC-%D0%BE%D1%82-%D0%BE%D0%B3%D1%80%D0%B0%D0%B4%D0%B0%D1%82%D0%B0-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D1%82%D1%83%D1%80%D1%86%D0%B8%D1%8F-%D0%B5-%D0%B5%D0%B4%D0%B8%D0%BD%D0%B8%D1%87%D0%BD%D0%B0-%D0%B0-%D0%B5-%D0%BF%D0%BB%D0%B0%D1%82%D0%B5%D0%BD%D0%BE-%D0%B7%D0%B0-%D0%B4%D0%B2%D0%BE%D0%B9%D0%BD%D0%B0--news663198.html", "text": "21 км от оградата по границата е единична, а е платено за двойна. Става дума за участъка от пирамида 280 на река Тунджа до пирамида 320 на река Марица. Фирмата е усвоила разликата в средствата, като ги е вложила в препроектиране. Това води към съмнения за корупционни практики, обяви пред бТВ депутатката от БСП Елена Йончева, която показа снимки от мястото. Йончева посочи, че кадрите са направили нейни колеги от регион Хасково и тя самата е стигала до оградата, тъй като депутат е имала разрешение. От доклад на Министерски съвет пък посочили, че не правят разлика между едноредова и двуредова ограда, обясни още депутатката. Оградата глътна 170 млн. лева, като през април стана ясно, че ще е необходимо дострояване от 1,8 км заради скалист район покрай река Тунджа. Все още съоръжението не е официално открито. Очакваше се това да стане на 31 май. Строежът започна при правителството на Пламен Орешарски, а замисълът беше оградата да е малко над 200 км. Към февруари т.г. бяха готови около 133 км. Пред бТВ министърът по европредседателството Лиляна Павлова коментира, че Елена Йончева бъркала парламентарната със съдебна зала и си правила пиар.", "date": "2017.06.02", "title": "Снимки разкриват: 21 км от оградата по границата с Турция е единична, а е платено за двойна? Къде са парите?"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%83%D0%B4%D0%B0%D1%80%D0%B8-%D1%82%D1%80%D0%B8-%D0%B1%D1%83%D1%82%D0%B8%D0%BA%D0%B0-%D1%81-%D0%BC%D0%B5%D0%BD%D1%82%D0%B5%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news663200.html", "text": "Икономическа полиция нахлу в бутиковите магазини на марка „Лусо“ под тепетата. От тях в сряда органите на реда са иззели стоки, имитиращи оригинални марки. Под наблюдението на районната прокуратура са били извършени проверки в три обекта, стопанисвани от търговско дружество в града. В хода на полицейските действия било установено, че в тях се предлагат за продажба дрехи, обувки и аксесоари, означени със знаци на регистрирани търговски марки, без съгласието на притежателя , съобщиха от МВР. Фирмата се занимава с продажба на маркови дрехи, обувки и аксесоари, съобщава \"Марица\". Трите обекта са на центъра на Пловдив - на улиците „Железарска“, „Криволак“ и „Христо Г. Данов“. Магазините са собственост на Батухан Гювенч, който е зет на бившия охранителен бос Иван Спасов - Жокера. Работещи в „Лусо“ казаха, че от миналата година има постоянни проверки в трите магазина. Стоката се внася от Турция с всички прилежащи документи. Внезапната проверка се разиграла само един ден след като Софийска градска прокуратура прекрати разследването, което се води срещу Жокера. При акцията от трите магазина са били иззети общо 66 артикула - маратонки, колани и обувки от различни марки, върху които собственикът няма права. Според буквата на закона виновникът може да отнесе лишаване от свобода до пет години и глоба до пет хиляди лева. Конфискуваните стоки менте пък подлежат на конфискация и унищожение.", "date": "2017.06.02", "title": "Полицията удари три бутика с ментета в Пловдив"}
{"url": "http://pik.bg/%D1%81%D0%B0%D0%BB%D1%82%D0%BE-%D0%BD%D0%B0-%D0%BF%D1%8A%D1%82%D1%8F-%D1%81%D1%82%D1%83%D0%B4%D0%B5%D0%BD%D1%82-%D0%B7%D0%B0%D0%B1%D0%B8-%D0%BC%D0%B8%D0%BD%D0%B8-%D0%BA%D1%83%D0%BF%D1%8A%D1%80%D0%B0-%D1%81%D0%B0-%D0%B2-%D0%BA%D1%80%D0%B0%D0%B9%D0%BF%D1%8A%D1%82%D0%BD%D0%B0-%D0%BA%D0%B0%D0%BD%D0%B0%D0%B2%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news663189.html", "text": "Студент от Дупница се преобърна в крайпътна канавка с Мини Купър. Инцидентът е станал около 22 часа на пътя Дупница – Сапарева баня. 24-годишният дупничанин не успял да вземе завой и колата изхвърчала от шосето. На място пристигна полиция и линейка. След преглед на място станало ясно, че младежът не е ранен. Според него колата се подхлъзнала на пясък на пътя и той не е могъл да я овладее. Кола на Пътна помощ изтегли возилото от канавката. Студентът е млад шофьор, взел книжка преди 4 месеца, а от три дни шофира.", "date": "2017.06.02", "title": "САЛТО НА ПЪТЯ! Студент заби мини купъра са в крайпътна канавка (СНИМКА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BC%D0%B0%D1%80%D0%B5%D1%88%D0%BA%D0%B8-%D0%B2%D1%8A%D1%80%D1%82%D0%B8-%D0%B8-%D1%81%D1%83%D1%87%D0%B5---%D0%BD%D0%B5-%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%BA%D0%BE%D0%B9-%D0%B5-%D1%85%D0%BE%D0%BC%D0%BE%D1%81%D0%B5%D0%BA%D1%81%D1%83%D0%B0%D0%BB%D0%B8%D1%81%D1%82%D1%8A%D1%82-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BE%D0%B1%D0%BD%D0%BE%D0%B2-news663204.html", "text": "\"Става въпрос за фалшиви новини. Интерпретира се по различен начин. Това, което казах, трябва да разбира, че става въпрос за зависимостта от тайни записи, с които може да го държат\". Това обяви пред Нова тв заместник-председателят на парламента Веселин Марешки. Вчера той в прав текст взриви залата от трибуната с думите: \"Няма да позволя хомосексуалист да злоупотребява с моето име.\" Днес се измъкна витиевато от горещия въпрос, кой е имал предвид и не отговори. \"Идеята е, че ние не знаем защо се задава един въпрос. Когато някой критикува Русия или Тръмп, защо задава конкретен въпрос. Друга групичка веднага атакува. Наркотици, педофилия, хомосексуализъм, алкохолозъм и други неща. Става въпрос за тайни занимания и зависимост от други хора, които може да те държат\", обясни Марешки. „Вижте, имало е винаги зависими. Информацията за педофил са я имали и преди един човек да стане депутат, но се вади, когато стане неудобен. Когато не са във властта хората, може да си преценяват и правят каквото си искат. Във Варна има хора, които имат записи на един бивш общински велможа и така го държаха. Защо, когато са свободни хора, ходят на прайдове, а в парламента се крият. В този смисъл аз съм най-големият законен наркоразпространител. Има куп лекарства, които са чиста дрога за онкоболни, а ние, във фирмата ми, ги разпространяваме“, добави той. Накрая Марешки възнегодува и срещу това, че в деня на детето малчугани са дошли в парламента, за да пеят песнички. „И какво стана - 4-5 човека ги гледахме. Когато се гласува оставката на Главчев, имаше пълна зала. После, когато се гледаха закони, нямаше никого в залата. Какво е това?“, негодува той. По темата за хомосексуализма се включи и Виктор Лилов, който отговори на Марешки, че различните хора имат равни права и това е регулирана. „След като на Марешки не му харесват хомосексуалистите, нека каже той с колко жени е бил, като хетеросексуален. Нека пък и те разкажат той как се представя. Каква е разликата дали си хомо, или хетеро. Не може да се определя такава. Ако едните негодуват, то и другите могат да го направят и ще е справедливо“, каза Лилов.", "date": "2017.06.02", "title": "ЕКСКЛУЗИВНО! Марешки върти и суче - не стана ясно кой е хомосексуалистът в парламента (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D1%81-%D1%82%D0%B5%D0%B6%D0%BA%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B8%D0%B7%D0%BE%D1%81%D1%82%D0%B0%D0%B2%D0%B0%D0%BC%D0%B5-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE---%D1%80%D0%B5%D0%BC%D0%BE%D0%BD%D1%82%D0%B8%D1%82-news663202.html", "text": "1200 души са определени и са ангажирани с председателството за ЕС. Всяко ресорно министерство, което има отношение, е излъчило хора. Аз съм готова с голяма част от своя екип. Остава предизвикателството в политическия кабинет. Хората, които са работили с предишните екипи с Меглена Кунева и Деница Златева са същите, които ще работят. Това обяви пред Би Ти Ви министърът по европейското председателство Лиляна Павлова. Приориоритетите ни към 2 юни са ясни. Но по отношение на организационно-логистичната част има забавяне. Някои от тях са свързани с ремонтни дейности, където изникват извънредни и непредвидени дейности, но при създаването на една добра организация, можем да се справим, посочи тя. Няма нагласата да се отпускат нови средства, изпълнителят има срокове и ако не ги спази, ще бъде санкциониран, добави Павлова. Но призна, че се искало допълнително финансиране по три направления. Едното е за НДК, за което бе отпусната прогнозна сума. Винаги е в милиони това, което трябва да се дофинансира. Това не е нещо извънредно. Второто е - да бъде направена допълнителна обществена поръчка за сигурността и IT сигурността. Трябва да се изгради нов пресцентър с 240 места. В първоначалната обществена поръчка не е предвидено това. Отделно имаме да направим телевизионни студия за живо, сателитно излъчване, обясни Павлова. Бюджетът ни за европредседателството, в сравнение с други страни, е, бих казала, скромен, посочи тя.", "date": "2017.06.02", "title": "ИЗВЪНРЕДНО! Лиляна Павлова с тежко признание! Изоставаме за европредседателството - ремонтите на НДК се бавят, трябват още милиони"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BF%D1%8A%D1%82%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D1%80%D0%B0%D0%B7%D0%BF%D0%BB%D0%B5%D1%82%D0%B5-%D1%81%D0%B0%D0%B3%D0%B0%D1%82%D0%B0-%D1%81-%D0%BD%D0%BE%D0%B2%D0%B8%D1%82%D0%B5-300-%D0%BA%D0%BE%D0%BB%D0%B8-%D0%BD%D0%B0-%D0%BA%D0%B0%D1%82-%D0%BD%D0%B5-%D0%B5-%D0%BF%D0%BB%D0%B0%D0%BD%D0%B8%D1%80%D0%B0%D0%BD%D0%BE-%D0%B2-%D1%82%D1%8F%D1%85-%D0%B4%D0%B0-%D0%B8%D0%BC-news663207.html", "text": "През последните дни се развихри скандал, след като стана ясно, че стъклата на новите полицейски коли не позволяват на старите камери да извадят четлив образ. По думите на Рановски това не е проблем, защото така или иначе пътните полицаи имат на разположение други по-стари автомобили, а в новите има работещи видеонаблюдение с антикорупционна цел: „Имаме 148 оборудвани автомобила, които са си в действие, всички останали автомобили, които са свързани с контрол на пътя, са със система за видеозаснемане на дейността на пътния полицай”. Предстои и покупка на 84 преносими камери, които ще могат да работят във всички метеорологични условия и няма да са зависими от техническото състояние на автомобила, към който са зачислени. Рановски обясни, че сегашните устройства няма как просто да бъдат преместени от един модел кола на друга – необходима е намесата на специалисти и сертификация от Българския институт по метрология. Той беше категоричен, че видеоконтролът не трябва да се обявява с предупредителни табели: „Най-голям спад на жертвите имаше при въвеждането на мобилните камери, когато нямаше изискване за такъв знак”. По думите му с помощта на монтираните в новите патрулки принтери, ще се повиши значително събираемостта на електронните фишове от камерите. „Съгласно закона, глобите с електронен фиш, се изпращат по пощата. 50% обаче се връщат с обратна разписка, защото човекът не е намерен и следва дълга процедура”, обясни той. Сега при спиране на човек с е-фиш, той ще го получи от пътния полицай. Взетите до момента мерки за намаляване на инцидентите по пътищата не са гаранция, че ще загиват по-малко хора. Това стана ясно от думите на бившия председател на транспортната комисия в НС Настимир Ананиев и активният по темата председател на МЕНСА-България Христо Радков. „Контролът е важен, но говорим и за умения на водачите, състоянието на пътищата, събираемостта, агресията”, посочи Ананиев. Според него трябва „фокусът да е от детската градина до получаването на книжката” и в училище да има задължителен час по пътна безопасност. Той се обяви за по-сурови наказания за нарушителите. „България е държавата с най-голям контрол и най-много жертви, най-големи глоби спрямо заплатите и най-много жертви”, каза на свой ред Радков. Според него лошото качество на пътищата води до много повече загинали, отколкото превишената скорост или алкохолът. Ананиев го репликира, като заяви, че не се снемат достатъчно данни при ПТП и всъщност не знаем винаги точната причина за дадена катастрофа. Чисто новите патрулни автомобили, с които се „обзаведе” КАТ, няма да носят използваните в момента мобилни камери за заснемане на нарушители и подобно оборудване въобще не е било планирано. Това обясни пред бТВ началникът на „Пътна полиция” комисар Бойко Рановски.", "date": "2017.06.02", "title": "Шефът на Пътна полиция разплете сагата с новите 300 коли на КАТ: Не е планирано в тях да има мобилни камери за снимки!"}
{"url": "http://pik.bg/%D0%B4%D0%B5%D0%BD%D1%8F%D1%82-%D0%BD%D0%B0-%D0%B1%D0%BE%D1%82%D0%B5%D0%B2-%D0%B2-12-%D1%87-%D0%B4%D0%BD%D0%B5%D1%81-%D0%B2%D1%81%D0%B8%D1%87%D0%BA%D0%B8-%D0%BA%D0%BE%D0%BB%D0%B8-%D0%BD%D0%B0-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B2-%D1%81%D0%BE%D1%84%D0%B8%D1%8F-%D1%81%D0%BF%D0%B8%D1%80%D0%B0%D1%82-%D0%B7%D0%B0-%D0%B5%D0%B4%D0%BD%D0%B0-%D0%BC%D0%B8%D0%BD%D1%83%D1%82%D0%B0-news663205.html", "text": "Центъра за градска мобилност. Днес, 2 юни, денят на Ботев и на загиналите за свободата на България, водачите на всички превозни средства на наземния обществен транспорт ще бъдат инструктирани точно 12.00 часа да спрат на безопасно място за минута, за да отдадат почит на паметта на героите, дали живота си за независимостта на България. Това съобщиха от пресцентъра на От там уточняват, че са възможни незначителни отклонения от разписанията в движението на градския транспорт, които впоследствие ще бъдат наваксани по най-бързия начин и призоват всички граждани и водачи на леки автомобили също да преустановят движение в рамките на минута.", "date": "2017.06.02", "title": "Денят на Ботев: В 12 ч днес всички коли на градския транспорт в София спират за една минута"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D1%80%D1%83%D1%81%D0%B5-%D0%BF%D0%BE%D0%B7%D0%BB%D0%B0%D1%82%D0%B8-%D1%84%D1%83%D1%82%D0%B1%D0%BE%D0%BB%D0%BD%D0%B8%D1%8F-%D0%B4%D1%83%D0%BD%D0%B0%D0%B2-news663191.html", "text": "Отборна премия в размер на 20 000 лв. връчи вчера кметът на Русе Пламен Стоилов на \"Дунав\" за завоюваното четвърто място в крайното класиране на Първа лига. На Градския стадион в сряда тимът надви с 1:0 \"ЦСКА-София\" в последния кръг на Първа лига и си гарантираха четвъртото място в крайното класиране. За последно отборът е завършвал на тази позиция през 1975 г., когато впоследствие участва и в турнира за УЕФА, където побеждава \"Рома\" с 1:0. \"Имаме прекрасен повод да отдадем заслужено уважение към един страхотен колектив и отбор. Вие сбъднахте една 40-годишна мечта на русенци, които неизменно Ви подкрепят и обичат. Гордея се с Вас. Ето защо Русе е футболен град. Вие безспорно сте спортните герои на града за последната година и се превърнахте в любимци на цяла България. Дори и в общинската ни администрация хората се поздравяват със \"Само Дунав\" вместо \"Добър ден\", заяви Стоилов. Той не пропусна да благодари и на момчетата и момичетата от официалния фенклуб на \"драконите\" за това, че подкрепят отбора навсякъде и го правят само с позволени средства и с винаги креативни хореографии. Изпълнителният директор на ФК \"Дунав\" Ивайло Петков благодари от името на отбора и цялото ръководство за подкрепата от Община Русе и хилядите фенове. \"Уникално е. Всички ни поздравяват за това, за тази атмосфера на стадиона. Деца, младежи и дори възрастни хора са обединени от един отбор, от \"Дунав\". Радвам се, че оправдахме гласуваното доверие, и че играем винаги пред пълен стадион\", сподели той. Треньорът Веселин Великов заяви, че успехите им се дължат на всички русенци, които обичат отбора. Подготовката им стартира на 12 юни. Засега е планиран лагер в Трявна от 19 до 29 юни.", "date": "2017.06.02", "title": "Кметът на Русе позлати футболния Дунав"}
{"url": "http://pik.bg/%D0%B1%D1%8A%D1%80%D0%B7%D0%B0-%D0%BD%D0%B0%D0%BC%D0%B5%D1%81%D0%B0-%D0%BD%D1%8F%D0%BC%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%BE%D1%82-%D0%BF%D0%BE%D0%B6%D0%B0%D1%80%D0%B0-%D0%BA%D1%80%D0%B0%D0%B9-%D1%88%D0%B8%D1%88%D0%BC%D0%B0%D0%BD%D1%86%D0%B8-news663215.html", "text": "Предприети са действия за погасяване на пожар в завод за преработка на битови отпадъци в пловдивското село Шишманци, съобщиха от пресцентъра на МВР за ПИК. Няма опасност за населението, извършват се замервания на въздуха, не е отчетено замърсяване. В района на 150-и км на автомагистрала “Тракия” водачите да преминават с повишено внимание поради възможно задимяване Днес около 6.30 часа на тел. 112 е постъпил сигнал за пожар в цех за пластмаса в завод за преработка на битови отпадъци в село Шишманци. Незабавно са предприети гасителни действия от служители на РД ПБЗН – Пловдив, които са на мястото с девет противопожарни автомобила. Извършват се замервания на въздуха, към момента не е регистрирано замърсяване. Няма опасност за населението. Поради пожара има опасност от задимяване в района на 150-и км на автомагистрала “Тракия” пътен възел “Шишманци”. Безопасността на движението се осигурява от екип на сектор “Пътна полиция”. През участъка водачите на моторни превозни средства да преминават с повишено внимание.", "date": "2017.06.02", "title": "БЪРЗА НАМЕСА! Няма опасност за населението от пожара край Шишманци"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%81%D0%B0%D0%B4%D0%B8%D1%81%D1%82%D0%BA%D0%B0-%D0%B7%D0%B0-%D0%B2%D0%BE%D0%B5%D0%BD%D0%BD%D0%B8-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F-news663199.html", "text": "Лондонската полиция арестува 51-годишна жена в Източен Лондон по обвинения във военни престъпления, съобщава \"Новини Лондон\". Според обвиненията тя е измъчвала „по особено жесток начин“ хора по време на първата гражданска война в Либерия. Тя продължи до 1997 г. и доведе до смъртта на повече от 600 000 души. Говорител на полицията заяви: \"Офицери от екипа на Met от звеното за военните престъпления са арестували 51-годишна жена малко след 7 часа сутринта днес. Предстои установяване на естеството на жестоките й постъпки“.", "date": "2017.06.02", "title": "ЕКШЪН В ЛОНДОН! Арестуваха садистка за военни престъпления"}
{"url": "http://pik.bg/%D0%BF%D0%BE%D0%BF%D1%80%D0%B0%D0%B2%D0%BA%D0%B0-%D0%B2-%D0%B7%D0%B0%D0%BA%D0%BE%D0%BD%D0%B0-%D0%BE%D0%B1%D0%BB%D0%B5%D0%BA%D1%87%D0%B0%D0%B2%D0%B0-%D0%BF%D1%80%D0%B5%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-70-000-%D1%82%D0%B0%D0%BA%D1%81%D0%B8%D0%B4%D0%B6%D0%B8%D0%B8-news663193.html", "text": "Министерството на транспорта предлага законова поправка, с която да отпадне необходимостта 70 000 шофьори на таксита да представят повторно всички документи, необходими за първоначално издаване на удостоверение за таксиметров шофьор, както и явяване отново на изпит, съобщава \"Топновини\". По данни от информационните масиви на Изпълнителна агенция “Автомобилна администрация” за периода от 1997 г. до 2017 г. има издадени повече от 70 000 удостоверения за водачи на леки таксиметрови автомобили, допълва БГНЕС. “С §6 от Преходните и заключителни разпоредби на Закона за допълнение на Закона за местните данъци и такси (обн., ДВ, бр. 32 от 2016 г.) бяха направени изменения и допълнения в Закона за автомобилните превози (ЗАП), като със създадената ал. 4 в чл. 24 от ЗАП се въведе 5-годишен срок на валидност на удостоверенията за водач на лек таксиметров автомобил. Понастоящем липсват разписани условия и ред за продължаване срока на валидност на издадените удостоверения за водач на лек таксиметров автомобил. Непълнотата на разпоредбата на чл. 24, ал. 4 от Закона за автомобилните превози създава затруднения при прилагането ѝ от заинтересованите страни – водачи на лек таксиметров автомобил, притежаващи удостоверения за водач на лек таксиметров автомобил и Изпълнителна агенция “Автомобилна администрация”, гласят част от мотивите за предложената поправка на транспортния министър Ивайло Московски. Приемането на поправката в Закона за автомобилните превози и последващото регламентиране в подзаконов нормативен акт на условията и реда за продължаване срока на валидност на удостоверението за водач на таксиметров автомобил ще окаже положително въздействие върху 70 000 души, като облекчи административните тежести при продължаване срока на валидност на удостоверението. Положително въздействие се очаква и по отношение на работата на администрацията на Изпълнителна агенция „Автомобилна администрация“ и качеството и бързината на предоставяната административна услуга, като при регламентиране на реда за продължаване срока на валидност на удостоверенията за водач на лек таксиметров автомобил се изискват само необходимите документи.", "date": "2017.06.02", "title": "Поправка в закона облекчава пререгистрирането на 70 000 таксиджии"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%81%D1%8A%D0%B4%D1%8A%D1%82-%D0%BF%D1%83%D1%81%D0%BA%D0%B0-%D1%88%D0%B5%D1%84%D0%B0-%D0%BD%D0%B0-%D0%B4%D1%83%D0%BF%D0%BD%D0%B8%D1%88%D0%BA%D0%B0-%D0%BF%D0%BE%D0%BF%D1%83%D0%BB%D1%8F%D1%80%D0%BD%D0%B0-%D0%BA%D0%B0%D1%81%D0%B0-%D0%B3%D0%B5%D0%BE%D1%80%D0%B3%D0%B8-%D0%B1%D0%BB%D0%B8%D0%B7%D0%BD%D0%B0%D0%BA%D0%BE%D0%B2-news663194.html", "text": "Съдът пуска шефа на Дупнишка популярна каса Георги Близнаков? Това може да се случи до дни, ако съдът удовлетвори иска му. Както е известно, шефът на касата е в ареста от октомври миналата година, а жена му, която е набирала жертвите, бе пусната под парична гаранция от 30 000 лева. Скоро тя бе хваната да извършва отново престъпна дейност, съобщава Нова тв. Ивона Близнакова излезе от ареста под гаранция, обвинена за лихварство. Касата обяви фалит и реално не може да върне парите на стотици хора.", "date": "2017.06.02", "title": "СКАНДАЛНО! Съдът пуска шефа на Дупнишка популярна каса Георги Близнаков?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82v-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D1%80%D0%B5%D0%BF%D0%B8%D1%82%D0%B2%D0%B0%D1%82-7-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%B2-%D0%B4%D0%B5%D0%BD%D1%8F-%D0%BD%D0%B0-%D0%B1%D0%BE%D1%82%D0%B5%D0%B2-%D0%BD%D0%B0-%D0%B6%D0%B8%D0%B2%D0%BE%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news663197.html", "text": "\"Възложил съм на сега управляващия Военно издателство да изготви план за оздравяване и служителите да получат заплатите си. Моето лично виждане е да се търси механизъм за обединяване на тази дейност. Към Военно издателство от години има апетити по отношение на един имот в центъра на София и няма да позволя да бъде присвоен и да приключи по начин по който приключиха много имоти на МО\", заяви в отговор военният министър. Депутатите препитват 7 министри на днешния парламентарен контрол, който започва още от сутринта. Първо от препитваните министри бе вицепремиера и министър на отбраната Красимир Каракачанов. На първия въпрос той отговори, че в момента няма никакво притеснение за гражданите в Пловдив от боеприпаси, каквито имаше преди време. На втория въпрос от Петър Витанов относно финансовото състояние на Военно издателство, Каракачанов отговори, че то никак не е завидно, а причината е, че в министерството има още две издателства и така се получава конкуренция, което според него е недопустимо. I. Красимир Каракачанов, заместник министър-председател по обществения ред и сигурността и министър на отбраната ще отговори на: 1. Въпрос от н.п. ИВО АНГЕЛОВ ХРИСТОВ относно намерени стари неизбухнали боеприпаси в район \"Тракия\", гр. Пловдив. 2. Въпрос от н.п. ПЕТЪР БОЙКОВ ВИТАНОВ относно финансовото състояние на Военно издателство. 3. Въпрос от н.п. ПЕТЪР БОЙКОВ ВИТАНОВ относно становище на Министерството на отбраната за предстоящата среща на високо равнище на НАТО в Брюксел. 4. Въпрос от н.п. ДИМИТЪР БОЙЧЕВ ПЕТРОВ относно политиката на Министерството на отбраната за възстановяване работата на Болницата за долекуване, продължително лечение и рехабилитация в Поморие. II. Валентин Радев, министър на вътрешните работи ще отговори на: 1. Питане от н.п. ДИМИТЪР БОЙЧЕВ ПЕТРОВ, ДИАНА ДИМОВА САВАТЕВА относно готовността на МВР за обезпечаване на летния туристически сезон. III. Бисер Петков, министър на труда и социалната политика ще отговори на: 1. Въпрос от н.п. ГЕОРГИ ЯНЧЕВ ГЬОКОВ относно минималната работна заплата за страната, разнобой в позициите на участниците в социалния диалог. 2. Въпрос от н.п. СТАНИСЛАВ ИВАНОВ ВЛАДИМИРОВ относно контрол по спазване на безопасни и здравословни условия на труд в \"Стомана\" Перник. IV. Екатерина Захариева, заместник министър-председател по правосъдната реформа и министър на външните работи ще отговори на: 1. Питане от н.п. КРУМ КОСТАДИНОВ ЗАРКОВ относно напредъка на България по Механизма за сътрудничество и проверка. V. Николай Петров, министър на здравеопазването ще отговори на: 1. Въпрос от н.п. ИВАН ВАЛЕНТИНОВ ИВАНОВ относно финансово състояние на МБАЛ \"Шумен\" АД. 2. Питане от н.п. ГЕОРГИ ЙОРДАНОВ ЙОРДАНОВ относно стратегия за развитие на лечебните заведения за болнична помощ в Република България. 3. Въпрос от н.п. ВАЛЕНТИНА АЛЕКСАНДРОВА НАЙДЕНОВА, ГЕОРГИ ЙОРДАНОВ ЙОРДАНОВ, АНЕЛИЯ ДИМИТРОВА КЛИСАРОВА и ИЛИЯН АНГЕЛОВ ТИМЧЕВ относно стратегия на Министерството на здравеопазването за здравно наблюдение и лечение на психично болните пациенти. 4. Въпрос от н.п. КРИСТИАН ИВАНОВ ВИГЕНИН и НИКОЛАЙ ДИМИТРОВ ПЕНЕВ относно доизграждането на новата болница в Ямбол. 5. Въпрос от н.п. НИНА ПЕЙЧЕВА МИТКОВА относно стратегията на Министерството на здравеопазването за справяне с емиграцията и миграцията на медицински специалисти. 6. Въпрос от н.п. НИНА ПЕЙЧЕВА МИТКОВА относно създалата се кадрова криза в Карловската многопрофилна болница. 7. Въпрос от н.п. ГЕОРГИ ГЕОРГИЕВ МИХАЙЛОВ относно функционирането на ТЕЛК след отмяната от ВАС на текстове от Наредбата за медицинската експертиза. 8. Питане от н.п. ГЕОРГИ ЙОРДАНОВ ЙОРДАНОВ, ГЕОРГИ ГЕОРГИЕВ МИХАЙЛОВ, ВАЛЕНТИНА АЛЕКСАНДРОВА НАЙДЕНОВА, ИЛИЯН АНГЕЛОВ ТИМЧЕВ, АНЕЛИЯ ДИМИТРОВА КЛИСАРОВА, ГЕОРГИ ЯНЧЕВ ГЬОКОВ и ИВАН ТОДОРОВ ИБРИШИМОВ относно цялостна политика на Министерството на здравеопазването във връзка с Препоръка на Съвета на ЕС относно Националната програма за реформи на България за 2017 г. VI. Румен Порожанов, министър на земеделието, храните и горите ще отговори на: 1. Въпрос от н.п. СВЕТЛА МАРИНОВА БЪЧВАРОВА-ПИРАЛКОВА относно прилагането на новата методика за определяне на цената на услугата \"Доставяне на вода за напояване\". 2. Въпрос от н.п. ФИЛИП СТЕФАНОВ ПОПОВ и ЦВЕТАН БОРИСОВ ТОПЧИЕВ относно увреждане на горски масиви в област Видин от насекоми. VII. Николай Нанков, министър на регионалното развитие и благоустройството ще отговори на: 1. Питане от н.п. КОРНЕЛИЯ ПЕТРОВА НИНОВА, ЖЕЛЬО ИВАНОВ БОЙЧЕВ и МАНОЛ ТРИФОНОВ ГЕНОВ относно политиката на Министерството на регионалното развитие и благоустройството за изпълнението на Националната програма за енергийна ефективност на многофамилни жилищни сгради. На основание чл. 96, ал. 3 и чл. 99, ал. 2 от ПОДНС, отлагане на отговори със седем дни са поискали: - министър-председателят на Република България Бойко Борисов – на 1 въпрос от народния представител Елена Йончева; - заместник министър-председателят по икономическата и демографска политика Валери Симеонов – на 2 въпроса от народните представители Джейхан Ибрямов; и Теодора Халачева; - министърът на труда и социалната политика Бисер Петков – на 1 питане от народните представители Михаил Христов, Антон Кутев и Георги Гьоков; - министърът на туризма Николина Ангелкова – на 1 въпрос от народните представители Красимир Янков и Даниел Йорданов; - министърът на околната среда и водите Нено Димов – на 3 въпроса от народните представители Миглена Александрова; Георги Стоилов, Пенчо Милков и Крум Зарков; и Йордан Младенов и Надя Клисурска; - министърът на регионалното развитие и благоустройството Николай Нанков – на 5 въпроса от народните представители Манол Генов; Станислав Владимиров; Валентин Милушев и Станислав Иванов; Драгомир Стойнев и Никола Динков; и Надя Клисурска и Йордан Младенов; - министърът на образованието и науката Красимир Вълчев – на 4 въпроса от народните представители Нина Миткова (2 въпроса); Ирена Анастасова; и Петър Витанов. Поради отсъствие на народни представители по уважителни причини, се отлагат отговорите на: - въпрос от народния представител Стоян Мирчев към министъра на културата Боил Банов; - въпрос от народния представител Васил Антонов към заместник министър-председателя по обществения ред и сигурността и министър на отбраната Красимир Каракачанов; - питане от народния представител Манол Генов към министъра на образованието и науката Красимир Вълчев. Поради отсъствие от страната, в заседанието за парламентарен контрол няма да участва министърът на енергетиката Теменужка Петкова.", "date": "2017.06.02", "title": "ИЗВЪНРЕДНО В ПИК ТV! Депутатите препитват 7 министри в Деня на Ботев (НА ЖИВО/ОБНОВЕНА)"}
{"url": "http://pik.bg/%D0%B1%D0%BE%D0%BB%D0%BA%D0%B0%D1%82%D0%B0-%D0%BE%D1%82-%D0%B1%D0%B5%D0%BB%D0%B5%D0%BD%D0%B5-%D1%82%D0%B5%D0%B4%D0%B8-%D0%BC%D0%BE%D1%81%D0%BA%D0%BE%D0%B2-%D0%B7%D0%B0%D1%81%D1%82%D0%B0%D0%B2%D0%B0-%D0%BD%D0%B0-%D0%BF%D1%80%D0%B0%D0%B3%D0%B0-%D0%BD%D0%B0-%D0%BB%D0%B0%D0%B3%D0%B5%D1%80%D0%B0-%D0%B7%D0%B0%D1%89%D0%BE%D1%82%D0%BE-%D0%BD%D0%B5-%D0%B8%D1%81%D0%BA%D0%B0-%D0%B4%D0%B0-%D0%B7%D0%B0%D0%B1%D1%80%D0%B0%D0%B2%D0%B8%E2%80%A6-news663210.html", "text": "Всяка година има ден на отворените врати в лагера в Белене. Всяко година много хора се сещат и посещават лагера, защото съдбата им е свързана с него. Тази година там е бил и режисьорът Теди Москов. „Аз съм тук по роднинска линия. Когато дядо ми идва, баба ми отказва да става доносник, а това пък стъжнява живота на майка ми“, разказва той пред Нова тв. Много съдби се преплитат в лагера, много животи са тясно свързани с лагера. За разлика от други година, през тази политиците липсват в деня на отворените врати, но хора там не липсват. Лагерът и самият ден на отворените врати, защото все още обектът е под охрана и със специален пропускателен режим, се случва благодарение на католическият отец Кортези. Той бе отзован преди години, а с неговото напускане идеята там да се направи мемориал и да се запази лагера замира. Но все още има хора, които няма да пропуснат този ден, защото не искат да забравят. Припомняме, че на 27 август 1959 г. с решение на Политбюро на ЦК на БКП е закрит концлагерът „Белене\". Въпреки решението обаче лагерът продължава да функционира тайно поне две години след това. Всъщност лагерът е закрит първоначално още на 1 януари 1953 г., но е възстановен след унгарските събития в края на 1956 г. и отново е закрит на 27 август. Лагерът отново е отворен в средата на 80-те години, по време на т.нар. Възродителен процес. През 1959 г. в т.нар. трудововъзпитателно общежитие има общо 1423 души. От тях - 276 - за „контрареволюционни прояви и намерения\" и 1147 - за криминални. След закриването на лагера са освободени всичките 276 души с „контрареволюционни прояви\" и 931 от „криминалните\".", "date": "2017.06.02", "title": "БОЛКАТА ОТ БЕЛЕНЕ! Теди Москов застава на прага на лагера, защото не иска да забрави…"}
{"url": "http://pik.bg/%D0%B8-%D1%82%D0%BE%D0%B2%D0%B0-%D0%B3%D0%BE-%D0%B8%D0%BC%D0%B0-%D0%BF%D1%8A%D1%80%D0%B2%D0%B8-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B5%D0%BD-%D0%BB%D0%B5%D0%BA%D0%B0%D1%80-%D1%81%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0-%D0%B2-%D0%B1%D1%8E%D1%80%D0%BE%D1%82%D0%BE-%D0%BF%D0%BE-%D1%82%D1%80%D1%83%D0%B4%D0%B0-%D0%B2-%D0%B4%D1%83%D0%BF%D0%BD%D0%B8%D1%86%D0%B0-news663206.html", "text": "Напусналият работа в общинската болница д-р Николай Апостолов се регистрира в Бюрото по труда в Дупница като безработен. „Това е първият случай на лекар, който се е регистрирал като безработен. Всички отварят частни кабинети“, съобщиха от бюрото, съобщи \"Стгрума.бг\". Пред медията д-р Апостолов, той потвърди, че се е регистрирал като безработен, и добави: „Напуснах общинската болница по здравословни причини. Подадох молба в областната Спешна помощ в Кюстендил да бъда назначен на работа в някои от спешните центрове в областта, но не бях одобрен и се регистрирах като безработен“, обясни д-р Апостолов. Той е получавал 600 лв. месечна заплата във вътрешно отделение на общинската болница. Като обезщетение за безработица ще получава 60% от нея, или 360 лв. месечно. Д-р Апостолов е работил в спешните центрове в Дупница, Бобов дол, Благоевград и Перник, допреди да бъде затворено отделението по хемодиализа в общинската болница, работеше в него. След това беше преназначен от бившия управител Росен Тимчев във вътрешно отделение на общинската болница.", "date": "2017.06.02", "title": "И ТОВА ГО ИМА! Първи безработен лекар се регистрира в Бюрото по труда в Дупница"}
{"url": "http://pik.bg/%D0%B2%D0%B0%D0%BB%D0%B4%D0%B8%D1%81-%D0%B4%D0%BE%D0%BC%D0%B1%D1%80%D0%BE%D0%B2%D1%81%D0%BA%D0%B8%D1%81-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D0%BF%D1%80%D0%B5%D0%BF%D0%BE%D1%80%D1%8A%D0%BA%D0%B8%D1%82%D0%B5-%D0%BD%D0%B0-%D0%B5%D0%BA-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news663173.html", "text": "Заместник-председателят на Европейската комисия Валдис Домбровскис, отговарящ за еврото и социалния диалог, ще посети България на 2 юни. Той ще представи препоръките на Европейската комисия за България, съобщи БГНЕС. Валдис Домбровскис ще се срещне с президента на България Румен Радев, премиера Бойко Борисов, вицепремиера Екатерина Захариева, министъра на финансите Владислав Горанов, както и с министъра на труда и социалната политика Бисер Петков. Предвидена е и среща с управителя на Българската народна банка Димитър Радев. В рамките на своето посещение Домбровскис ще участва и в конференция, организирана от Представителството на Европейската комисия. В дискусията на високо равнище ще вземат участие и Владислав Горанов, Зорница Русинова, заместник-министър на труда и социалната политика, както и Ищван Пал Секели от Генерална дирекция „Икономически и финансови въпроси“ на ЕК и Стефан Улсон от Генерална дирекция „Трудова заетост, социални въпроси и приобщаване“ на ЕК. След дискусията в два последователни модула ще бъдат представени препоръките на Комисията, отнасяща се до финансовия сектор, пазара на труда, социалните политики, образованието и здравеопазването. Препоръките на Европейската комисия се публикуват ежегодно в рамките на Европейския семестър. Те се основават на доклада за България, публикуван по-рано тази година, програмата за конвергенция и Националната програма за реформи, както и на резултатите от диалога на Европейската комисия с държавата членка. На 1 март 2017 година, Европейската комисия публикува Бяла книга за бъдещето на Европа \"Размисли и сценарии за ЕС-27 до 2025 г.\", в която се посочват възможни пътища за бъдещето на Европа. Бялата книга представя пет сценария, които предлагат поглед към потенциалното бъдещо състояние на Съюза в зависимост от избора, който Европа ще направи. Бялата книга бележи началото, а не края на този дебат и целта е преди изборите за Европейски парламент през юни 2019 г. да се представи план, визия и начертан път за бъдещето на Европа. Участието на гражданското общество в този дебат е от изключителна важност. Председателят на Европейската комисия Юнкер възложи на председателя на Европейския икономически и социален комитет (ЕИСК), Дасис, изработването на становище относно Бялата книга. ЕИСК от своя страна реши да организира дебати в 27 държави-членки в сътрудничество с националните икономически и социални съвети. Българският Икономически и социален съвет също подготвя становище относно предложенията, изложени в Бялата книга. Целта на дебата, организиран в България, съвместно с българския Икономически и социален съвет, е да се анализират и оценят петте сценария, очертани в Бялата книга, и при нужда да се предложат други възможни сценарии за бъдещето на Европа. Дебатът ще послужи също така за критичен анализ и изработване на препоръки относно по-активно участие на гражданското общество в изграждането на бъдещето на Европа. \"Очакванията са България да спази Пакта за стабилност и растеж както през 2017 г., така и през 2018 г., което изпраща положителен сигнал към инвеститорите. За да се постигне устойчив икономически растеж и да се подобри жизненият стандарт на българските граждани, препоръчваме България да ускори своята програма за структурни реформи. Ние отчитаме постигнатия напредък в укрепването на банковата система, но сме на мнение, че е необходима още работа, за да се преодолеят оставащите слабости във финансовия сектор, като например високото равнище на необслужваните кредити. Препоръчваме също така да се осигурят по-добро съдействие на търсещите работа и по-добър достъп до качествено образование и здравни услуги. Подобряването на събираемостта на данъците и на спазването на данъчното законодателство и намаляването на размера на неформалната икономика са мерки, които могат да повишат атрактивността на българската икономика и доверието в нея. През следващата седмица ще бъда на посещение в София и очаквам с голям интерес да обсъдим нашите препоръки с министри, депутати и социални партньори\", заяви Валдис Домбровскис.", "date": "2017.06.02", "title": "Валдис Домбровскис представя препоръките на ЕК за България"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D0%B5%D0%BC%D0%B8%D0%B3%D1%80%D0%B8%D1%80%D0%B0-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%B2-%D1%88%D0%BE%D0%BA-news663148.html", "text": "Една от най-популярните ни изпълнителки, която промени музикалните представи в България, Гери-Никол е напът да спре с музикалната си кариера, носи най-горещата клюка в поп средите. Певицата е подала документи за университети в Лондон и Америка и иска да се занимава с актьорско майсторство, твърди Марица.бг. Почитателите на Гери-Никол са в шок от решението да предприеме тази крачка в пика на кариерата си.", "date": "2017.06.02", "title": "СЕНЗАЦИЯ! Гери-Никол емигрира, феновете в шок"}
{"url": "http://pik.bg/%D0%B2%D0%B0%D0%BB%D0%B5%D0%BD%D1%81%D0%B8%D1%8F-%D1%81%D0%B5-%D0%BF%D0%BE%D0%B4%D1%81%D0%B8%D0%BB%D0%B2%D0%B0-%D1%81-%D0%BA%D1%80%D0%B8%D1%81%D1%82%D0%B8%D0%B0%D0%BD-%D1%82%D0%B5%D0%B9%D0%BE-news663170.html", "text": "Пълната промяна във Валенсия вече е в ход и клубът ще бъде доста активен на трансферния пазар. “Прилепите” разочароваха с представянето си през миналия сезон, но сега ръководството е амбицирано да изгради състав, който отново да радва публиката на “Местая”. Едно от имената, които се очаква да подсилят тима, е Кристиан Тейо, предава Спортал. Той прекара миналата кампания под наем във Фиорентина, но “виолетовите” са информирали Барселона, че няма да откупят 25-годишния бързак. Тейо отбеляза само 4 гола и направи 8 асистенции в 42 мача за Фиорентина. Клубът от Флоренция имаше опция да придобие правата му срещу 8 млн. евро, но няма да се възползва от нея. И тъй като в Барса също няма да разчитат на своя юноша, към този момент изглежда най-вероятно той да подпише с Валенсия.", "date": "2017.06.02", "title": "Валенсия се подсилва с Кристиан Тейо"}
{"url": "http://pik.bg/%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D0%BB%D1%8E%D0%BB%D1%8F-%D1%81%D0%B5%D0%B2%D0%B5%D1%80%D0%BD%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D0%B8%D0%BD%D0%B4%D0%B8%D1%8F-news663172.html", "text": "The Economic Times, цитиран от Фокус. В петък земетресение с магнитуд 5 по скалата на Рихтер е било регистрирано в северната част на Индия, като е било усетено и в Делхи, съобщава Епицентърът на трусовете е бил в щата Харяна на дълбочина 22 км. Няма информация за жертви и разрушения.", "date": "2017.06.02", "title": "Силно земетресение разлюля северната част на Индия"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%B2-%D0%BC%D0%B8%D0%BD%D0%B0-%D0%B7%D0%B0%D0%BA%D1%8A%D1%81%D0%B0-%D0%B1%D0%BE%D1%80%D1%87%D0%BE%D0%B2%D0%B5%D1%82%D0%B5-%D1%81%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D1%81%D0%BF%D1%80%D1%8F%D1%85%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%B8%D1%82%D0%B5-news663190.html", "text": "Първа градска болница (МБАЛ \"Св. Мина\"), затънала в космически борчове,  все още не е получила 2 млн. лева субсидия от градския бюджет, за да се разплати с доставчиците на лекарства и консумативи. Парите са гласувани в Общинския съвет с решение  №109 на 13 април, но  преводът се бави вече месец и половина. Медиците пък едва завчера, след закъснение, са си получили заплатите за миналия месец. Общинското лечебно заведение е без стационарни телефони, съобшава \"Марица\".  В сайта на „Св. Мина” е оповестен само един GSM, който стои на регистратурата.  Хората, които  имат нужда да направят справка или директно да контактуват с персонала, трябва да звънят на въпросния номер. Телефон няма дори и управителят д-р Генади Странджев, назначен преди няколко месеца  на мястото на д-р Галина Карауланова. Пишете на електронния адрес на болницата и веднага ще ви отговорят, препоръчаха от регистратурата. Персоналът разчита само на онлайн връзката повече от месец. Най-онеправдани са доставчиците на  лекарства и консумативи, които отдавна чакат МБАЛ „Св. Мина” да им плати дължимите пари. Те са в пълно неведение защо  независимо от гласуваната субсидия  не могат да си вземат и един лев от лечебното заведение. Заедно с решението за отпускане на 2 млн. лева Общинският съвет беше гласувал и подробния списък, по който  управителят на болницата трябва да погаси просрочените  задължения. Кредиторите твърдят, че борчовете  нарастват, тъй като се трупат лихви и разноски по събирането на задълженията. Една от фирмите например вече търси от Първа градска с ЧСИ 107 000 лева при първоначална главница от около 73 000 лева.   Според  доставчици  вече има пет  наложени запора на вземанията на \"Свети Мина\" от Здравната каса. Обяснявали им обаче, че приходите от НЗОК отивали за покриване на задължения към НАП. Това обаче вероятно не е така, защото задълженията към приходната агенция са под 70 000 лева, а болницата получава от касата близо 250 000 на месец. Не е ясно как от Общинска банка, която обслужва \"Св. Мина\", са допуснали изплащане на заплати, след като по сметките има наложени запори. През декември миналата година по предложение на администрацията Общинският съвет взе решение да ликвидира МБАЛ \"Св. Мина\" чрез вливането в МБАЛ \"Св. Пантелеймон\" (Втора градска болница). Мотивът на ресорния зам.-кмет Розалин Петков беше, че \"Св. Мина\" е в изключително тежко положение и ще бъде спасена като дейност и медицински персонал, ако мине под шапката на успяващата МБАЛ \"Св. Пантелеймон\". До този момент процедурата по обединението на двете общински болници не е завършена. Дълговете на \"Св. Мина\" бяха надхвърлили 2 млн. лева, въпреки че от няколко години  общинският бюджет удря по една финансова инжекция. От няколко години лечебното дружество отчита загуби, трупа дългове и не може да си погасява задълженията.  Според доклада на Розалин Петков пред Общинския съвет загубите  за миналата година до 30 септември  бяха набъбнали до 877 000 лева.  През юни в местния парламент ще се разглеждат и балансовите отчети на общинските фирми за миналата година. Отсега обаче се знае, че положението на Първа градска не е никак розово, въпреки честите смени на шефовете.", "date": "2017.06.02", "title": "Пловдивската болница \"Св. Мина\" закъса! Борчовете са космически, спряха телефоните"}
{"url": "http://pik.bg/%D0%B1%D0%BE%D1%82%D0%B5%D0%B2-%D0%BE%D0%B6%D0%B8%D0%B2%D1%8F-%D0%BD%D0%B0-%D0%B2%D0%B8%D1%82%D0%BE%D1%88%D0%BA%D0%B0-news663201.html", "text": "В навечерието на 2 юни режисьорът Искрен Красимиров, преобразен като Христо Ботев и облечен в четническа униформа,  премина по бул. Витоша. Всеки желаещ можеше да поговори и снима с него. Искрен Красимиров е потомък на един от Ботевите четници и основател на проекта \"НЕзабравимата България\". В униформа на Ботев четник той е гостувал вече в над 300 училища у нас и в чужбина, като проектът се реализира със подкрепата на Министерството на образованието и съдействието на регионалните му управления. \"НЕзабравимата БЪЛГАРИЯ\" е родолюбив проект, който чрез художествено-документални филми, лекции, беседи и дискусии, популяризира българските национални герои. \"Обрекли сме се на каузата да сме модерни апостоли, както ни наричат хората, които да бранят достойно историята на България\", казва Искрен Красимиров. През февруари той започна работа по филм за Васил Левски. Работното заглавие на лентата е \"Лъвский: Европеец в Българско\". \"Филмът ще бъде разказ за идеала, парите и предателството. Целта е да покажем величието на българския герой, което се родее с това на Мадини, Гарибалди и Лайош Кошут. В него ще има и неизвестни факти около делото и подвига на Левски\", разказа младият творец. Искрен Красимиров е носител и на наградата за принос към българщината \"Дядо Йоцо гледа\" от фолклорния събор \"Де е българското\".", "date": "2017.06.02", "title": "Ботев оживя на Витошка"}
{"url": "http://pik.bg/%D0%B3%D0%B0%D0%BB%D0%B0%D1%82%D0%B0%D1%81%D0%B0%D1%80%D0%B0%D0%B9-%D0%BF%D1%80%D0%B8%D0%B1%D0%B8%D1%80%D0%B0-%D1%80%D0%B5%D0%B7%D0%B5%D1%80%D0%B2%D0%B0-%D0%BD%D0%B0-%D0%BD%D0%B0%D0%BF%D0%BE%D0%BB%D0%B8-news663168.html", "text": "Галатасарай е фаворит за подписа на защитника на Наполи Влад Кирикеш. Румънският национал е оценяван от клуба си на 5 млн. евро, но на този етап турците предлагат само 2 млн. Кирикеш записа едва 16 официални мача през миналия сезон и не е доволен от статута си на резерва, предава Спортал. След като преди това не успя да се наложи и в Тотнъм, 27-годишният румънец е готов за ново предизвиактелство. Все пак, съществува и вариант Кирикеш да остане в Неапол. Причината е желанието на наставника Маурицио Сари да го задържи в тима, защото, както е обяснил на шефовете на Наполи, има нужда от защитници, които вече са свикнали с изискванията му.", "date": "2017.06.02", "title": "Галатасарай прибира резерва на Наполи"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%B0%D1%89-%D0%BF%D1%83%D1%81%D0%BA%D0%B0%D1%82-%D0%BD%D0%B0-%D0%B2%D0%BE%D0%B4%D0%B0-%D0%BD%D0%B0%D0%B9-%D1%81%D0%BA%D1%8A%D0%BF%D0%B8%D1%8F-%D0%B1%D0%BE%D0%B5%D0%BD-%D0%BA%D0%BE%D1%80%D0%B0%D0%B1-%D0%B2-%D1%81%D0%B2%D0%B5%D1%82%D0%B0-%D0%B0%D0%B2%D0%B8%D0%BE%D0%BD%D0%BE%D1%81%D0%B5%D1%86%D1%8A%D1%82-%D0%B4%D0%B6%D0%B5%D1%80%D0%B0%D0%BB%D0%B4-%D1%80-%D1%84%D0%BE%D1%80%D0%B4-%D1%81%D1%82-news663211.html", "text": "Най-скъпият кораб в света - авионосецът Gerald R. Ford, който струва около 13 милиарда долара, е взет на въоръжение във Военноморските сили на САЩ, съобщава руският сайт \"Лайф\". Строителството на кораба започна през 2009 г. Както се твърди в изявление на флота, приемните изпитания на кораба вече са преминали, но той ще е готов за експлоатация през 2020 г. До този момент авионосецът е извършил няколко излизания в морето.", "date": "2017.06.02", "title": "ЕКСКЛУЗИВНО! САЩ пускат на вода най-скъпия боен кораб в света! Авионосецът \"Джералд Р. Форд\" струва милиарди (ВИДЕО)"}
{"url": "http://pik.bg/%D0%B4%D0%B8%D0%BD%D0%B0%D0%BC%D0%BE-%D0%BC%D0%BE%D1%81%D0%BA%D0%B2%D0%B0-%D0%B8%D0%B4%D0%B2%D0%B0-%D0%BD%D0%B0-%D0%BB%D0%B0%D0%B3%D0%B5%D1%80-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news663174.html", "text": "Завърналият се в елита Динамо (Москва) ще проведе част от лятната си подготовка в България. Това стана ясно от публикуваната днес на официалния сайт на клуба програма за лагерите на \"бяло-сините\". На 7 юни динамовци се събират на базата в Новогорск, където футболистите ще преминат задължителните функционални изследвания. На 10-и отборът пътува за България, като у нас ще изиграе и първата си контрола, планирана за 16 юни, предава Спортал. Съперникът още не е известен. Вторият лагер ще е от 21 юни до 4 юли в Австрия, а на 5 юли тимът се прибира в Москва. Динамо стана шампион на ФНЛ (второто ниво на руския футбол - б.р.) и спечели промоция за Премиер лигата само година след изпадането си.", "date": "2017.06.02", "title": "Динамо (Москва) идва на лагер в България"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B8-%D0%B0%D0%BD%D1%82%D0%BE%D0%BD%D0%B8%D0%BE-%D0%B3%D1%83%D1%82%D0%B5%D1%80%D0%B8%D1%88-%D1%89%D0%B5-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F%D1%82-%D0%B2-%D0%BA%D1%83%D0%BB%D0%BE%D0%B0%D1%80%D0%B8%D1%82%D0%B5-%D0%BD%D0%B0-%D0%BF%D0%B5%D1%82%D0%B5%D1%80%D0%B1%D1%83%D1%80%D0%B3%D1%81%D0%BA%D0%B8%D1%8F-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D1%84-news663176.html", "text": "РИА Новости, цитирана от Фокус. В петък президентът на Русия Владимир Путин и генералния секретар на ООН Антонио Гутереш ще се срещнал в кулоарите на Петербургския международен икономически форум, предава „Президентът ще приеме генералния секретар на ООН. Тук разбира се ще се обсъдят актуалните международни проблеми: тероризмът, Сирия, Северна Корея и очевидно украинската криза, а също така въпросите за реформирането на ООН“, отбеляза помощникът на държавния глава Юрий Ушаков.", "date": "2017.06.02", "title": "Владимир Путин и Антонио Гутериш ще разговарят в кулоарите на Петербургския икономически форум"}
{"url": "http://pik.bg/%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%BB%D0%B0%D0%B2%D1%87%D0%B5%D0%B2-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%B8-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D1%81%D0%B5-%D0%BA%D0%B0%D1%87%D0%B2%D0%B0%D1%82-%D0%BD%D0%B0-%D0%BE%D0%BA%D0%BE%D0%BB%D1%87%D0%B8%D1%86%D0%B0-news663180.html", "text": "Председателят на парламента Димитър Главчев и народни представители ще участват във всенародното поклонение на връх „Околчица” по повод Деня на Ботев и на загиналите за свободата на България. То ще започне в 11.00 часа с молебен, който ще отслужи врачанският митрополит Григорий, съобщи БГНЕС. Димитър Главчев ще произнесе слово и ще поднесе цветя на паметника на връх „Околчица”. За 11-та поредна година ГЕРБ – Враца организира традиционния си поклоннически поход до историческия връх. „Околчица”. Участниците ще бъдат водени от председателя на Парламентарната група на ГЕРБ и зам.-председател на партията Цветан Цветанов. Сборният пункт за тръгване е училището в центъра на с.Паволче (ОУ„Христо Ботев”) в 8:00 часа. Негово високопреосвещенство Врачанският митрополит Григорий ще оглави Благодарствен молебен към Всеподателя Бога на връх Околчица, във връзка с традиционното ежегодно всенародно поклонение.", "date": "2017.06.02", "title": "Димитър Главчев, депутати и политици се качват на Околчица"}
{"url": "http://pik.bg/%D1%80%D1%83%D1%81%D0%B8%D1%8F-%D1%89%D0%B5-%D1%80%D0%B0%D1%82%D0%B8%D1%84%D0%B8%D1%86%D0%B8%D1%80%D0%B0-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE-%D0%BE%D1%82-%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D1%81%D0%B0%D1%89-news663161.html", "text": "„Известия“ Русия ще ратифицира Парижкото споразумение за климата до 2020 г. независимо от решението на президента на САЩ Доналд Тръмп да напусне договора, пише вестник . Това заяви прессекретарят на руското Министерство на природните ресурси Николай Гудков. Освен това министърът на природните ресурси и екологията Сергей Донской подчерта, че оттеглянето на САЩ ще навреди на имиджа на страната като лидер в сферата на опазването на климата. Според експерти климатът може да стане причина за разрив между Вашингтон и Брюксел, който активно насърчава реализирането на споразумението. „В съответствие с плана Русия ще ратифицира Парижкото споразумение до 2020 г.“, потвърди Гудков. От своя страна Донской коментира, че световната тенденция за преминаване към нисковъглеродна икономика вече не може да бъде обърната. Министърът допълни, че САЩ ще могат да започнат процедурата по напускането на споразумението не по-рано от септември 2019г. А реалното оттегляне от договора ще влезе в сила най-рано през септември 2020г. Фокус", "date": "2017.06.02", "title": "Русия ще ратифицира споразумението за климата, независимо от позицията на САЩ"}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D0%BF%D0%B5%D1%82-%D0%BD%D0%B0%D1%87%D0%B8%D0%BD%D0%B0-%D0%B4%D0%B0-%D1%83%D0%B2%D0%B5%D0%BB%D0%B8%D1%87%D0%B8%D1%82%D0%B5-%D0%B1%D1%8A%D1%80%D0%B7%D0%B8%D0%BD%D0%B0%D1%82%D0%B0-%D0%BD%D0%B0-%D0%B1%D0%B5%D0%B7%D0%B6%D0%B8%D1%87%D0%BD%D0%B8%D1%8F-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%B2%D0%BA%D1%8A%D1%89%D0%B8-news663127.html", "text": "Бавният интернет може да вбеси и най-спокойния човек. В днешно време почти всяко домакинство разчита на безжичен интернет, който да обслужва целия апартамент или къща. Според проучване от 2015 година Wi-Fi мрежите в милиони домакинства не работят толкова бързо, колкото биха могли. Основни виновници за това са електронни устройства, сред които микровълнови печки, бебефони и камери, дори електрически крушки и коледни лампички. 1. Един от най-важните фактори за силата на wi-fi сигнала е позицията на вашия рутер. Много е важно никога да не го поставяте на пода, защото повечето рутери са направени така, че сигналът от тях отива леко надолу. По-добре е устройството да е в средата на стаята, далече от електрически уреди като микровълнови печки, телевизори и т.н. 2. Друг важен фактор за силата на сигнала е разстоянието между рутера и вашето устройство. Така че колкото по-далече е вашият лаптоп например, толкова по-слаб ще е сигналът. 3. Можете да смените антената на рутера с по-голяма такава. Така ще имате по-добър интернет на по-голямо разстояние. Ако пък имате огромна къща или апартамент, можете да инвестирате в т.нар. Range Extender Wireless – устройства, които се поставят в различните части на дома ви. Te улавят сигнала от рутера, разпределят го и го усилват. 4. Проверете на каква честота работи вашият рутер. Често той има възможност да работи на 5 GH честота, но фабрично той е настроен на 2,4. Когато засилите тази честота, рутерът ще работи оптимално и ще можете да използвате пълния капацитет на интернета. 5. Не разчитайте на стар хардуер. Ако рутерът ви е много по-стар от компютъра, инвестирайте в нов, който поддържа по-новите стандарти.", "date": "2017.06.02", "title": "Полезно: Пет начина да увеличите бързината на безжичния интернет вкъщи"}
{"url": "http://pik.bg/%D0%B5%D0%B2%D0%B5%D1%80%D1%82%D1%8A%D0%BD-%D0%B2%D0%B0%D0%B4%D0%B8-20-%D0%BC%D0%BB%D0%BD-%D0%B7%D0%B0-%D0%B2%D1%80%D0%B0%D1%82%D0%B0%D1%80%D1%8F-%D0%BD%D0%B0-%D0%B3%D0%B5%D0%BD%D1%82-news663177.html", "text": "Гент Евертън Хайдук (Сплит) Маартен Стекеленбург Жоел Роблес Стражът на Ловре Калинич е сред основните трансферни цели на , пише \"Sportske novosti\". 27-годишният хърватски национал доскоро играеше в , но само след 4 месеца в Белгия беше избран за най-добър вратар в първенството. Евертън иска да се подсили на вратарския пост, където през миналия сезон с променлив успех се изявяваха и . \"Карамелите\" допуснаха общо 44 гола - повече от всеки от отборите в Топ 6 в Премиър лийг. На този етап Гент не планира да се разделя с Калинич, защото желанието на клубното ръководство е през следващия сезон да се атакува титлата.", "date": "2017.06.02", "title": "Евертън вади 20 млн. за вратаря на Гент"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-34-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%B2-%D0%BA%D1%83%D1%80%D0%BE%D1%80%D1%82%D0%B5%D0%BD-%D0%BA%D0%BE%D0%BC%D0%BF%D0%BB%D0%B5%D0%BA%D1%81-%D0%B2%D1%8A%D0%B2-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-news663179.html", "text": "CNN. Телата на 34 загинали са били открити в петък във филипинския курортен комплекс Resorts World Manila, който беше атакуван от въоръжен мъж, предава Жертвите не са били простреляни, а се предполага, че са се задушили, след като нападателят е запалил пожар. По-рано беше съобщено, че полицията е застреляла извършителя. След това обаче властите уточниха, че той се е самозапалил. „Въоръженият мъж се самоуби като се самозапали в една от стаите на петия етаж“, посочиха от полицията.", "date": "2017.06.02", "title": "Официално: 34 души са загинали при нападението в курортен комплекс във Филипините"}
{"url": "http://pik.bg/%D1%80%D1%83%D1%81%D0%B8%D1%8F-%D1%89%D0%B5-%D1%81%D0%B5-%D0%B1%D0%BE%D1%80%D0%B8-%D0%BD%D0%B5%D0%B8%D0%BD-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%B4%D0%B0-%D0%BE%D0%B3%D0%BB%D0%B0%D0%B2%D0%B8-%D0%BD%D0%BE%D0%B2%D0%BE%D1%82%D0%BE-%D0%B1%D1%8E%D1%80%D0%BE-%D0%BD%D0%B0-%D0%BE%D0%BE%D0%BD-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-news663165.html", "text": "„Коммерсант“ Днес в кулоарите на Петербургския международен икономически форум ще се проведе среща между президента на Русия Владимир Путин и генералния секретар на ООН Антонио Гутериш, пише вестник . По-рано помощникът на държавния глава Юрий Ушаков заяви, че руската страна ще повдигне въпроса за „реформирането на ООН“. Според източник, близък до Кремъл, става дума за възможността представител на Русия да оглави новата структура на ООН: Бюрото за борба с тероризма. Статусът на ръководителя на Бюрото ще съответства на заместник-генерален секретар. Москва би искала на този пост да види настоящия руски посланик в САЩ Сергей Кисляка. Но е възможно да бъдат обсъждани и други кандидати. В Москва смятат, че Русия има пълното право да претендира за този висок пост. В съветските времена генералният секретар на НАТО винаги имаше заместник от СССР. В момента Гутериш има 11 заместници, но никой от тях не е представител на Русия. Същевременно всички останали държави от Съвета за сигурност имат свои хора сред заместниците. Вчера вечерта по време на икономическия форум Гутериш разговаря с руския министър на външните работи Сергей Лавров, но пред медиите не беше съобщено двамата да са обсъждали кадрови въпроси. Фокус", "date": "2017.06.02", "title": "Русия ще се бори неин представител да оглави новото Бюро на ООН за борба с тероризма"}
{"url": "http://pik.bg/2-%D1%8E%D0%BD%D0%B8-%E2%80%93-%D0%BE%D1%82%D0%B4%D0%B0%D0%B2%D0%B0%D0%BC%D0%B5-%D0%BF%D0%BE%D1%87%D0%B8%D1%82-%D0%BD%D0%B0-%D1%85%D1%80%D0%B8%D1%81%D1%82%D0%BE-%D0%B1%D0%BE%D1%82%D0%B5%D0%B2-%D0%B8-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%B3%D0%B5%D1%80%D0%BE%D0%B8-%D0%B7%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%B8-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-news663178.html", "text": "Днес отдаваме почит на големия поет-революционер Христо Ботев и героите, дали живота си за свободата на България. Тази година отбелязваме 141 години от гибелта на Христо Ботев и неговата чета. За първи път този ден се отбелязва във Враца и Пловдив през 1884 г. Официално се чества от 1901 г., когато на тържествата на връх Вола (Околчица) присъстват Ботеви четници. На 2 юни 1948 г. точно в 12 часа е даден първият сигнал за едноминутно мълчание в цялата страна. И днес точно в 12,00 ч. в продължение на 2 минути сирените в цялата страна с прекъснат вой ще оповестят отдаването на всенародна почит към паметта на Ботев и загиналите за свободата на България. При подаване на сигнала всички пешеходци и пътни превозни средства в страната (с изключение на влаковете) ще преустановят движението си по улиците и площадите, като останат на място. С поклонение, отдаване на почести  и полагане на венци и цветя в Пловдив ще бъде почетен Денят на Ботев и на загиналите за свободата и независимостта на България. Церемонията ще се проведе от  11.30 часа пред паметника на Христо Ботев в Цар-Симеоновата градина. В нея ще вземат участие Военен духов оркестър, представителен взвод и венценосци. Слово ще произнесе Виктор Бойчев – директор на Държавен куклен театър – Пловдив. Водещ е  актрисата Мария Генчева от Драматичен театър – Пловдив. Също от 11.30 часа в Борисовата градина в София пред бюст-паметника на Христо Ботев ще се проведе официална церемония, посветена на 141-годишнината от гибелта на българския революционер и в памет на героите, загинали за свободата и независимостта на България. Тържественото събитие се организира от Столична община. В програмата ще участват актьорът Мариус Донкин и мъжки вокален ансамбъл „България” с диригент академик Валентин Бобевски.", "date": "2017.06.02", "title": "2 юни – отдаваме почит на Христо Ботев и на загиналите герои за свободата и независимостта на България, сирените вият в 12 часа"}
{"url": "http://pik.bg/%E2%80%9E%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%B0%D1%8F-%D0%B3%D0%B0%D0%B7%D0%B5%D1%82%D0%B0%E2%80%9C-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D1%81%D0%B5-%D0%BE%D0%B1%D1%80%D1%8A%D1%89%D0%B0-%D0%BA%D1%8A%D0%BC-%D0%B0%D0%B7%D0%B8%D1%8F-news663171.html", "text": "В Германия тази седмица ясно се прояви азиатският уклон, пише „Независимая газета“. Канцлерът Ангела Меркел разговаря с министър-председателя на Индия Нарендра Моди и с премира на Китай Ли Къцян. И двете срещи се проведоха във формат на междуправителствени консултации. На фона на протекционистката политика на САЩ Берлин вижда необходимост от съвместни икономически действия с Делхи и Пекин. За Германия отношения с големите държави в Азия и водещите актьори на международната политика са важни и не изискват обяснения. Но този преговорен процес Индия и Китай се отличава от предишните подобни срещи. Появиха се признаци на това, че канцлерът обмисля система за балансиране, за да може при необходимост да амортизира разрушителните според европейците последствия от политиките на американския президент Доналд Тръмп. В резултат на преговорите с Моди и Ли Берлин ще може да очаква както индийската, така и китайската подкрепа по въпросите за търговията и климата по време на срещата на върха на Г-20 в Хамбург през юли. Фокус", "date": "2017.06.02", "title": "„Независимая газета“: Ангела Меркел се обръща към Азия"}
{"url": "http://pik.bg/%D0%BD%D0%B5%D0%BE%D1%81%D1%82%D0%B0%D1%80%D1%8F%D0%B2%D0%B0%D1%89%D0%B0-%D0%B2%D0%B5%D0%BB%D0%B8%D0%BA%D0%B0%D1%82%D0%B0-%D1%81%D1%82%D0%BE%D1%8F%D0%BD%D0%BA%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0-%D0%BE%D0%BF%D1%8A%D0%BD%D0%B0-%D0%B1%D1%80%D1%8A%D1%87%D0%BA%D0%B8-%D0%BD%D0%B0-95-%D1%81-%D1%89%D0%B5%D1%80%D0%BA%D0%B0-%D0%B9-%D1%81%D0%B5-%D0%BE%D1%81%D0%B2%D0%B5%D0%B6%D0%B8%D1%85%D0%B0-%D1%81-%D1%84%D0%B8%D0%BB%D1%8A%D1%80%D0%B8-%D0%B8-news663151.html", "text": "Драстичната промяна във визията на възрастната актриса е очебийна. Макар че гони 100-те, по лицето на Мутафова няма нито една бръчка, а кожата й е идеално гладка досущ като на 50-годишна дама. Многобройните пигментирани петна по лицето й също са изчезнали като с магическа пръчка, пише седмичник. Заслуга за младежкия вид на Стоянка имал столичен пластичен хирург, който подмладил актрисата с филъри и ботокс. Да се подложи на процедурите я убедила нейната 59-годишна щерка Муки. След като първа прибягнала до услугите на пластичната хирургия и видяла ефекта от инжектирането на хиалуроновата киселина и ботокса, Мутафова се престрашила и тя да се разкраси. „ ”, коментират медици. За никого в арт гилдията не е тайна суетния нрав на комичката. Стоянка никога не излизала от вкъщи неглиже и без червило. Макар че заради напредването на егенето Мутафова все по-трудно се придвижвала, многобройните си театрални участия и турнета я принудили да опъне бръчки, за да намали драстично следите на времето върху лицето си. Примата на Сатиричния театър Стоянка Мутафова, която през февруари навърши достолепните 95 години, доказа, че за суетата възраст няма. Напоследък Госпожа стихийно бедствие изглежда доста подмладена, направо неестествено.", "date": "2017.06.02", "title": "НЕОСТАРЯВАЩА! Великата Стоянка Мутафова опъна бръчки на 95! С щерка й се освежиха с филъри и ботокс"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B8%D0%B7%D0%BF%D0%B8%D1%81%D0%B2%D0%B0%D1%82-%D0%BA%D0%BE%D1%81%D0%BC%D0%BE%D0%BD%D0%B0%D0%B2%D1%82%D0%B0-%D0%B3%D0%B5%D0%BE%D1%80%D0%B3%D0%B8-%D0%B8%D0%B2%D0%B0%D0%BD%D0%BE%D0%B2-%D0%B4%D0%BE-%D0%BD%D1%8F%D0%BA%D0%BE%D0%BB%D0%BA%D0%BE-%D0%B4%D0%BD%D0%B8-%D0%BE%D1%82-%D0%B2%D0%BC%D0%B0-%D1%81%D0%BB%D0%B5%D0%B4-%D0%B8%D0%BD%D1%81%D1%83%D0%BB%D1%82%D0%B0-news663030.html", "text": "Първият български космонавт Георги Иванов, който бе приет във ВМА с инсулт, може до дни да бъде изписан. Предстоят му в близките дни нови изследвания и на бяха резултатите от тях ще се преценява какво ще се прави и как ще продължи лечението. Това обявиха от болницата пред ПИК. Припомняме, че Георги Иванов говори нормално, движи ръцете и краката си, стабилен и адекватен, контактен. Той даже е започнал да се движи сам. Както е известно, 76-годишният Иванов бе приет реанимацията на ВМА преди близо 10 дни, след като се почувствал зле и паднал вкъщи. След това стана ясно, че е прекарал инсулт.", "date": "2017.06.02", "title": "ИЗВЪНРЕДНО В ПИК! Изписват космонавта Георги Иванов до няколко дни от ВМА след инсулта"}
{"url": "http://pik.bg/%D0%B4%D0%B6%D1%8A%D1%81%D1%82%D0%B8%D0%BD-%D1%82%D1%80%D1%8E%D0%B4%D0%BE-%D0%BD%D0%B8%D0%B5-%D1%81%D0%BC%D0%B5-%D0%B4%D1%8A%D0%BB%D0%B1%D0%BE%D0%BA%D0%BE-%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0%D0%BD%D0%B8-%D1%87%D0%B5-%D1%81%D0%B0%D1%89-%D1%80%D0%B5%D1%88%D0%B8%D1%85%D0%B0-%D0%B4%D0%B0-%D1%81%D0%B5-%D0%BE%D1%82%D1%82%D0%B5%D0%B3%D0%BB%D1%8F%D1%82-%D0%BE%D1%82-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0-news663149.html", "text": "CBC News. Министър-председателят на Канада Джъстин Трюдо е разговарял с американския президент Доналд Тръмп и е изразил разочарованието си от оттеглянето на САЩ от Парижкото споразумение за климата, предава „Ние сме дълбоко разочаровани, че федералното правителство на САЩ реши да се оттегли от Парижкото споразумение“, подчерта Трюдо. „Канада е непоколебима в своя ангажимент да се бори с климатичните промени и да подкрепя чистия икономически растеж. Канадците знаят, че ние трябва да предприемем решителни и съвместни действия, за да се справим с многото трудности на променящия се климат“, допълни канадският премиер, цитиран от Фокус.", "date": "2017.06.02", "title": "Джъстин Трюдо: Ние сме дълбоко разочаровани, че САЩ решиха да се оттеглят от Парижкото споразумение"}
{"url": "http://pik.bg/%D1%8E%D0%BD%D0%B0%D0%B9%D1%82%D0%B5%D0%B4-%D0%B8-%D0%B8%D0%BD%D1%82%D0%B5%D1%80-%D1%81%D0%B8-%D1%81%D1%82%D0%B8%D1%81%D0%BD%D0%B0%D1%85%D0%B0-%D1%80%D1%8A%D1%86%D0%B5%D1%82%D0%B5-%D0%B7%D0%B0-%D0%BF%D0%B5%D1%80%D0%B8%D1%88%D0%B8%D1%87-news663154.html", "text": "Хърватският национал Иван Перишич ще премине от Интер в Манчестър Юнайтед. Преговорите между двата клуба вече са на финалната права, съобщи Gazzetta dello Sport. Авторитетното издание твърди, че късно снощи се е състояла среща, на която представителите на “нерадзурите” и “червените дяволи” са сближили позициите си. След като вчера стана ясно, че Юнайтед се отказва от намерението си да привлече Антоан Гризман, от “Олд Трафорд” веднага се захванаха да доведат до успешен край сделката за Перишич, пише Спортал. Първончалната оферта от 45 млн. евро беше отхвърлена и по всичко личи, че английският гранд се е съгласил да плати исканите от Интер 52 млн. Не е тайна, че Перишич е в обтегнати отношения с феновете на “нерадзурите”, а освен това клубът трябва да реализира изходящи трансфери, за да се вмести в изискванията на финансовия феърплей. Остава единствено хърватинът да договори личните си условия, но в медиите вече изтече информация, че в Юнайтед той ще получава по 7 млн. евро годишно.", "date": "2017.06.02", "title": "Юнайтед и Интер си стиснаха ръцете за Перишич"}
{"url": "http://pik.bg/%E2%80%9E%D1%84%D0%B8%D0%BD%D0%B0%D0%BB%D1%8A%D1%82-%D0%BD%D0%B0-%D1%87%D0%B5%D1%82%D0%B8%D1%80%D0%B8%D1%82%D0%B5%E2%80%9C-%D0%B2-%D0%B5%D0%B2%D1%80%D0%BE%D0%BB%D0%B8%D0%B3%D0%B0%D1%82%D0%B0-%D0%BF%D1%80%D0%B5%D0%B7-2019-%D0%B3-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B2-%D0%BC%D0%BE%D1%81%D0%BA%D0%B2%D0%B0-news663157.html", "text": "Газета.ру. Президентът на Евролигата Жорди Бертомеу и ръководителят на проекта „ВТБ Арена парк“ Андрей Перегудов са подписали меморандум, според който „Финалът на четритите“ ще се провеждането в Москва през сезона 2018 г./2019 г., предава Споразумението беше сключено по време на 21-вия Международен икономически форум в Санкт Петербург.", "date": "2017.06.02", "title": "„Финалът на четирите“ в Евролигата през 2019 г. ще се проведе в Москва"}
{"url": "http://pik.bg/%D0%BC%D0%B8%D1%82%D0%BE%D0%B2%D0%B5-%D1%81%D0%B2%D1%8A%D1%80%D0%B7%D0%B0%D0%BD%D0%B8-%D1%81-%D0%BA%D0%BE%D0%BD%D1%81%D1%83%D0%BC%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BC%D0%BB%D1%8F%D0%BA%D0%BE-news663124.html", "text": "Трябва ли да пием мляко, след консумация на пикантна храна? Да избягваме ли млякото, когато страдаме от настинка или приемаме антибиотици? Има множество разпространени митове относно консумацията му, а специалисти в областта на храненето внасят повече яснота по тези въпроси. Не бива да пием мляко, когато имаме кашлица Педиатрите смятат, че консумацията на мляко, когато страдаме от кашлица, не ни вреди. В действителност, хранителните вещества в него могат да подпомогнат имунитета. Най-добре е да избягваме млякото след пикантната храна Това твърдение е неточно. Консумацията на чаша мляко непосредствено след пикантно ястие пречи на храносмилането. Препоръчва да пием половин чаша разредено мляко 30 минути след пикантната храна, за да се намали формирането на киселини и да подобрят процесите, свързани с храносмилането. : Да избягваме млякото при прием на антибиотици : За разлика от популярното схващане, консумацията на мляко, в комбинация с антибиотиците, не възпрепятства усвояването на хранителните вещества и не намалява ефективността на лекарствата. Тъй като млякото е богато на протеини, то повишава имунитета и ни помага да се борим с инфекциите. Консумацията на мляко, след като ядем риба, води до поява на бели петна по кожата : Няма научни доказателства в подкрепа на тази теория. Можем да хапваме мляко и риба по отделно или в комбинация, но е препоръчително да избягваме млякото непосредствено след като ядем риба с пикантни подправки, тъй като това може да доведе до лошо храносмилане или киселинен рефлукс. tialoto.bg Мит: Факт: Мит: Факт: Мит Факт Мит: Факт", "date": "2017.06.02", "title": "Митове, свързани с консумацията на мляко"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B3%D0%BB%D0%BE%D1%80%D0%B8%D1%8F-%D0%BD%D0%B0-%D0%BC%D0%B8%D0%BD%D0%B0%D0%BB%D0%B8%D1%8F-%D0%BA%D0%BE%D0%BD%D1%86%D0%B5%D1%80%D1%82-%D0%BD%D0%B0-%E2%80%9E%D0%B3%D0%BB%D0%B0%D1%81%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F%E2%80%9C-%D0%B2%D0%B8%D0%B6%D1%82%D0%B5-%D0%B7%D0%B0%D1%89%D0%BE-%D0%B5-%D0%B2%D0%B8%D0%BD%D0%BE%D0%B2-news663143.html", "text": "Майсторска, Загорова и Сара Сюзет – между трите участнички трябваше да избере тв аудиторията по време на първия жив концерт миналата неделя, пише седмичник. Зрителите на „Гласът на България“ подкрепиха с най-много есемеси филипинката Сара Сюзет, ала веднага след нея по вот се нареди щерката на Глория, което беше изненадата на вечерта ипредизвика скандал. Повечето почитатели на музикалното риалити са фенове на малката Деа от „Бон-Бон“ и всички бяха убедени, че именно тя отива на фолуфинал. Още повече, че нейното изпълнение вдигна на крака публиката на концерта, докато Симона, въпреки че се представи с парче на Лили Иванова, което накара майка й да се прекръсти, не беше в най-добрата си форма. Във фейсбук страницата на предаването веднага заваляха коментари, че фенската маса на майка й е причина Симона да победи Деа и да продължи напред. Почитателите на „Бон-Бон“-ката смятат, че тя е отпаднала несправедливо от шоуто, защото се справи повече от успешно със задачата си и заслужаваше място на финалите. Тази година конкуренцията в предаването е особено жестока, защото почти всички участници, достигнали до този етап на шоуто, са изключително талантливи. Но според правилата по време на всеки от трите живи концерта отпада по един от всеки отбор. На 4 юни на полуфинала ще се състезават 8 таланти, а на финала на 11 юни – четирима. Талантливата Деа Майсторска отпадна от надпреварата на „Гласът на България“ заради дъщерята на Глория Симона Загорова, категорични са зрителите на най-гледаното музикално шоу, което тече по Би Ти Ви.", "date": "2017.06.02", "title": "Скандал с дъщерята на Глория на миналия концерт на „Гласът на България“! Вижте защо е виновна Симона Загорова"}
{"url": "http://pik.bg/%D0%BF%D0%BE-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%BD%D0%B0-%D0%BC%D0%BE%D0%BD-185-%D1%83%D1%87%D0%B8%D0%BB%D0%B8%D1%89%D0%B0-%D0%BF%D0%BE%D0%BB%D1%83%D1%87%D0%B0%D0%B2%D0%B0%D1%82-%D1%81%D1%82%D0%B0%D1%82%D1%83%D1%82-%D0%B8%D0%BD%D0%BE%D0%B2%D0%B0%D1%82%D0%B8%D0%B2%D0%BD%D0%B8-news663162.html", "text": "185 училища ще бъдат определени от държавата със статут на “иновативни”. Това се разбира от предложение за Решение на Министерския съвет, внесено от образователния министър Красимир Вълчев. Описаните иновативни процеси в училищните проекти за иновации ще бъдат с продължителност до 4 години и ще обхващат всички или част от участниците в образователния процес в училището, като за всяка учебна година са описани конкретно етапите на напредъка и резултатите, които подлежат на мониторинг, става ясно от мотивите към проекта за решение, предаде БГНЕС. 185-те иновативни училища ще работят за повишаване качеството на образованието в следните посоки: разработване и въвеждане на иновативни елементи по отношение на организацията и/или съдържанието на обучението – 46 училища; организиране по нов или усъвършенстван начин управлението, обучението и образователната среда – 51 училища; използване на нови методи на преподаване – 88 училища; разработване по нов начин учебно съдържание, учебни програми и учебни планове – 14 училища. От списъка на училищата става ясно, че в тях са включени математически, езикови и професионални гимназии, както и основни училища, а така също и частни учебни заведения.", "date": "2017.06.02", "title": "По предложение на МОН: 185 училища получават статут \"иновативни\""}
{"url": "http://pik.bg/%D1%80%D0%B0%D0%B7%D0%B4%D0%B2%D0%BE%D0%B5%D0%BD-%D0%B0%D0%BD%D1%82%D0%BE%D0%BD%D0%B8%D0%BE-%D0%B2%D1%83%D1%82%D0%BE%D0%B2-%D0%B3%D0%BE%D1%82%D0%BE%D0%B2-%D0%B4%D0%B0-%D0%BE%D1%81%D1%82%D0%B0%D0%BD%D0%B5-%D0%B2-%D0%B1%D0%BE%D1%82%D0%B5%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news663156.html", "text": "Левски Ботев (Пловдив) Антонио Вутов Удинезе Кристиян Димитров Серкан Юсеин Раздвоеният между предложенията на родния и подалия му ръка в труден момент е все по-близо до оставане при “жълто-черните”. В момента младежкият национал, който попадна в групата на Антони Здравков за контролите с Грузия и Гърция, поддържа форма заедно с отбора до 19 години на пловдивчани, въпреки че ангажиментите му към клуба официално приключиха, твърди \"Меридиан Мач\". Той има договор за още два сезона с италианския , който обаче отново планира да го преотстъпи, за да трупа игрови опит. Вутов иска гаранции, че ще играе в повече мачове, а от Ботев са по-склонни да му дадат такива. Освен Антонио с юношите до 19 години поддържат форма и други двама от състава на носителя на Купата, които получиха повиквателни от Сухия - защитникът и халфът . Младежите ще проведат деветдневен лагер от 4 до 12 юни, като на 8 и 12 ще премерят сили с връстниците си от Грузия и Гърция на терена на Националната футболна база в Бояна.", "date": "2017.06.02", "title": "Раздвоен: Антонио Вутов готов да остане в \"Ботев\" (Пловдив)"}
{"url": "http://pik.bg/13-%D0%BF%D1%80%D0%B5%D0%BC%D0%B8%D0%B5%D1%80%D0%B8-%D0%B2-%D0%BB%D0%B8%D0%B2%D1%8A%D1%80%D0%BF%D1%83%D0%BB-%D0%B7%D0%B0-%D1%8E%D0%B1%D0%B8%D0%BB%D0%B5%D1%8F-%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%B5%D0%BD-%D0%B0%D0%BB%D0%B1%D1%83%D0%BC-%D0%BD%D0%B0-%D0%B1%D0%B8%D0%B9%D1%82%D1%8A%D0%BB%D1%81-news663136.html", "text": "Ливърпул започна да празнува в четвъртък излизането преди 50 години на легендарния албум на „Бийтълс” Sgt. Pepper's Lonely Hearts Club Band (\"Оркестърът на Клуба на самотните сърца на сержант Пепър\"). Един от най-известните албуми в историята на рок музиката е осмият студиен албум на „Бийтълс“ (Beatles), издаден на 1 юни 1967 година от „Парлофон“, съобщи ТАСС, цитирана от БГНЕС. Албумът ускорява промяната в поп музиката, която е започнала през 1966 година. Грамофонната винилова плоча (по това време албумите се издават по този начин) има 13 песни, които веднага стават истински хитове. Петдесет години по-късно в родния град на „великолепната четворка” официално започна фестивалът, посветен на празника за годишнината. 13 песни - 13 изяви Културни прояви на феста в една или друга степен са свързани с 13-те песни, които са включени в албума, който през 2003 година американското списание „Ролинг стоун” (Rolling Stone) нарече най-добрият албум на всички времена. Потапянето в света, създаден от Джон Ленън, Пол Макартни, Джордж Харисън и Ринго Стар, започна на градската гара „Лайм стрийт”. Там група чуждестранни журналисти, заедно с останалите пътници, разбира се, бяха посрещнати от хор от момичета, които пламенно, с ентусиазъм и много професионално изпяха заглавната песен от албума, а след това и следващата With a Little Help from My Friends („С малко помощ от моите приятели\"). Американската художничка Джуди Чикаго представи си творба Fixing a hole, кръстена в чест на петата композиция от албума, изпълнена от Пол Макартни. Нарисуваната на стената на един от ливърпулските докове картината изобразява четиримата \"бийтълси\", които поглеждат в дупка в стената. Поздрави от Макартни Самият сър Пол не присъства на годишнината, но записа обръщение към гостите на фестивала, което бе прочетено по време на пресконференция в Ливърпул. \"Наистина е много приятно, че родният ни град заедно отбелязва годишнината от излизането на албума и го прави с такъв размах. Толкова е трогателно, че след толкова време Sgt Pepper's Lonely Hearts Club Band означава толкова много за толкова голям брой хора”, пише Макартни, който след 16 дни става на 75. Културните събития ще текат до 16 юни на различни места в града, включително и на известната улица Hope Street, в двете катедрали, театъра „Роаял Кърт”, концертна зала в зала „Сейнт Дрордж”, ливърпулския филиал на художествената галерия „Тейт”. Кметството, което е организатор на фестивала, не е пощадило нито една от песните в албума, на чиято корица Ленън, Макартни, Харисън и Стар за първи път се появяват в нов имидж Отказалите се да изглеждат „добри момчета”, те пускат мустаци и вместо да се в приятните еднакви тъмни костюми, се преобличат в ярки сатенени костюми, твърде много напомнящи и по-скоро пародиращи парадните военни униформи. Премиерата на филма A Day in the Life („Ден от живота”), музикалният карнавал Lovely Rita , изпълненията в 7 сутринта всеки ден в различни стилове - от поп музика до джаз и рап – на песента Good morning Good morning („Добро утро Добро утро”) на емблематичните места на града - двуседмичният маратон ще позволи на любителите на музиката да си припомнят известния албум в подробности, и, може би, да го открият отново за себе си. Ливърпулци вече са простили на „Бийтълс” Разходите за фестивала според властите са 1,2 милиона паунда. Оглавяващата културния отдел на общината Клеър Маколън е уверена, че тези пари не са похарчени напразно. Работихме денонощно, за да направим тези 13 световни премиери за следващите две седмици, и се надяваме, че в града, за да ги видят и чуят, ще дойдат до 50 хиляди души, каза тя. Маколън отбеляза, че ако по-рано много ливърпулци са укорявали музикантите, че след като станали известни и богати, веднага са се преместили в Лондон, в последно време тази обида вече я няма. „Кой може веднага да каже откъде идват „Ролинг Стоунс” (The Rolling Stones) Колкото до „Бийтълс”, целият свят знае, че Ливърпул е родният им град. Той привлича туристи и ливърпулци са им благодарни на тази \"великолепна четворка\", каза тя. Денят завърши с фойерверки под симптоматичното име „Люси в небето с диаманти” (Lucy in the Sky with Diamonds). За огненото шоу по теми от най-известните композиции на Ленън са привлечени Кристоф Бъртън и известният пиротехнически екип Groupe F.", "date": "2017.06.02", "title": "13 премиери в Ливърпул за юбилея на легендарен албум на \"Бийтълс\""}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%B0-%D0%B7%D0%B0%D1%89%D0%B8%D1%82%D0%B0%D0%B2%D0%B0-%D0%BF%D1%80%D0%BE%D1%81%D0%BF%D0%B5%D1%80%D0%B8%D1%82%D0%B5%D1%82%D0%B0-%D0%B8-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B1%D1%8A%D0%B4%D0%B5%D1%89%D0%B8-news663147.html", "text": "AFP В четвъртък британският премиер Тереза Мей заяви, че Парижкото споразумение за климата защитава „просперитета и сигурността на бъдещите поколения“, предава . Мей направи този коментар, след като САЩ обявиха, че напускат историческата сделка. „Парижкото споразумение осигурява правилната глобална рамка за защита на просперитета и сигурността на бъдещите поколения, като същевременно запазва енергията достъпна и сигурна за нашите граждани и бизнеса“, е отбелязала Мей по време на телефонен разговор с американския президент Доналд Тръмп, съобщиха от Даунинг стрийт., цитирани от Фокус.", "date": "2017.06.02", "title": "Тереза Мей: Парижкото споразумение за климата защитава просперитета и сигурността на бъдещите поколения"}
{"url": "http://pik.bg/%D0%BF%D1%80%D0%B5%D1%81%D0%BB%D0%B0%D0%B2%D0%B0-%D1%81-%D0%BF%D0%B0%D0%BD%D0%B8%D0%BA-%D0%B0%D1%82%D0%B0%D0%BA%D0%B8-%D0%B8-%D0%BD%D0%B0-%D1%83%D1%81%D0%BF%D0%BE%D0%BA%D0%BE%D0%B8%D1%82%D0%B5%D0%BB%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%B3%D0%B0%D0%BB%D0%B5%D0%BD%D0%B0-%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%B0-%D0%BD%D0%B5%D0%BF%D1%80%D0%B8%D1%8F%D1%82%D0%BD%D0%B0-%D1%81%D1%80%D0%B5%D1%89%D0%B0-%D0%B8%D0%BC-%D1%81%D0%BF%D1%80%D0%B5-news663117.html", "text": "Преслава преживя поредна нервна криза заради концерт в Шумен, на който ще трябва да излезе на сцената с Галена и Фики Стораро. Точно с тях двамата тя въобще не си говори от месеци. Както е известно, с Галена станаха първи врагове заради награда, която Преслава отнесе, а по всеобщо мнение призът трябваше да отиде при конкурентката й. С Фики пък дълго време бяха гаджета, но преди няколко месеца той изненадващо обяви, че ще се жени за друга. Преслава прекрати отношения с тях. Когато преди месец шефът й Митко Димитров й съобщил, че ще пее с Галена и Фики, фолк певицата изпаднала в паника. Отгоре на всичко тя трябвало да изпълни дуетните си парчета с тях, пише столичен седмичник. Тя се опитала да откаже поканата, но Пайнера бил непреклонен. Преси започнала да получава паникатаки и се тъпчела от сутрин до вечер с успокоителни.", "date": "2017.06.02", "title": "Преслава с паник атаки и на успокоителни заради Галена! Вижте каква неприятна среща им спретна Митко Пайнера, Фики също е в играта"}
{"url": "http://pik.bg/%D0%B5%D0%BA-%D1%81%D0%B2%D0%B5%D1%82%D1%8A%D1%82-%D0%BC%D0%BE%D0%B6%D0%B5-%D0%B4%D0%B0-%D1%80%D0%B0%D0%B7%D1%87%D0%B8%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%BF%D1%80%D0%B8-%D0%B1%D0%BE%D1%80%D0%B1%D0%B0%D1%82%D0%B0-%D1%81%D1%80%D0%B5%D1%89%D1%83-%D0%BA%D0%BB%D0%B8%D0%BC%D0%B0%D1%82%D0%B8%D1%87%D0%BD%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D0%B8-news663137.html", "text": "В четвъртък Европейската комисия обеща да продължи борбата срещу климатичните промени, след като САЩ обявиха, че се оттеглят от Парижкото споразумение за ограничаването на въглеродните емисии, предава AFP. „Парижкото споразумение ще издържи. Светът може да продължи да разчита на Европа за глобалното лидерство в борбата срещу климатичните промени“, заяви еврокомисарят за климата Мигел Ариас Канете. Председателят на Комисията Жан-Клод Юнкер коментира в „Туитър“, че оттеглянето нас Вашингтон от сделката е „наистина грешно решение“. Фокус", "date": "2017.06.02", "title": "ЕК: Светът може да разчита на Европа при борбата срещу климатичните промени"}
{"url": "http://pik.bg/%D0%B1%D0%B8%D0%B2%D1%88-%D0%B0%D1%81-%D0%BD%D0%B0-%D0%B1%D0%B0%D0%B9%D0%B5%D1%80%D0%BD-%D1%81%D1%82%D0%B0%D0%BD%D0%B0-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0-%D0%B0%D0%BC%D0%B0%D1%82%D1%8C%D0%BE%D1%80%D1%81%D0%BA%D0%B8-%D0%BA%D0%BB%D1%83%D0%B1-news663150.html", "text": "Бившият германски национал Карстен Янкер стана старши треньор на аматьорския австрийски Хорн. От клуба не разкриха подробности около срока на договора на 42-годишния специалист, който преди известно време беше помощник в Рапид (Виена). Като футболист Янкер спечели 4 титли в Бундеслигата с Байерн (Мюнхен), две купи на Германия и по веднъж триумфира в Шампионската лига и с Междуконтиненталната купа, предава Спортал. С националния отбор стигна до второто място на Мондиал 2002. През миналия сезон Хорн се състезаваще във втора дивизия, но зае последното 10-о място и изпадна.", "date": "2017.06.02", "title": "Бивш ас на Байерн стана треньор на аматьорски клуб"}
{"url": "http://pik.bg/%D0%B3%D0%B0%D1%80%D0%B4%D0%B8%D1%8A%D0%BD-%D0%B7%D0%B0%D1%89%D0%BE-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%B0%D1%82%D0%B0-%D0%B0%D1%82%D0%B0%D0%BA%D0%B0-%D0%B2-%D0%BA%D0%B0%D0%B1%D1%83%D0%BB-%D0%B5-%D0%BA%D1%80%D0%B8%D0%B7%D0%B0-%D0%B7%D0%B0-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-news663152.html", "text": "The Guardian От години афганистанската столица беше остров на сравнителна сигурност в страната, пострадала от нарастващата вълна на насилие, пише вестник . Нападението в сряда сутринта потвърди, че сега градът е станал едно от най-опасните места в Афганистан и е нов удар срещу слабото и разединено правителство. Нарасналият темп на атаки в Кабул представлява голяма опасност за правителство, за слабата икономика, за чуждестранната подкрепа, за образованието, за медиите и за гражданското общество, които са събрани в столицата. Нападенията освен това са диспропорционално смъртоносни за гражданите, тъй като повечето военни и членовете на правителството в столицата са добре защитени. Според Кейт Кларк от Афганистанската мрежа за анализи „кризите като тази наистина подкопават властта на правителството и увереността на гражданите, че кабинетът може да ги защити“. Три години, след като Дейвид Камерън обяви „мисията за приключена“ и Барак Обама отбеляза, че американската война в Афганистан е завършила, нападението в сърцето на Кабул ясно показва, че за афганистанците не е имало пауза на насилието. Фокус", "date": "2017.06.02", "title": "\"Гардиън\": Защо смъртоносната атака в Кабул е криза за цялата страна?"}
{"url": "http://pik.bg/%D0%BC%D1%8A%D0%BB%D0%BD%D0%B8%D0%B8-%D0%BE%D1%82%D0%BB%D0%BE%D0%B6%D0%B8%D1%85%D0%B0-%D1%81%D1%82%D0%B0%D1%80%D1%82%D0%B0-%D0%BD%D0%B0-%D0%B4%D1%80%D0%B0%D0%BA%D0%BE%D0%BD-news663146.html", "text": "Американската компания „Спейс екс” (SpaceX) отложи планираното в четвъртък изстрелване на космическия кораб „Дракон” (Dragon) към Международната космическа станция (МКС), съобщи БГНЕС. Както съобщават от компанията, ракетата носител Фалкон 9 (Falcon 9) с кораба \"Дракон\", носещ товар за МКС, ще може да извърши нов старт на 3 юни. Причина за отлагането на полета са неблагоприятните метеорологични условия и гръмотевична дейност в района на старта. Резервния прозорец за изстрелването се отваря в събота в 17:07 часа по местно време (7 минути след полунощ, бълг.вр. в неделя, 4 юни), уточняват от компанията. Решението за отлагането е взето броени минути преди планираното време за изстрелването на ракетата.", "date": "2017.06.02", "title": "Мълнии отложиха старта на \"Дракон\""}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B5-%D0%B3%D0%BE%D1%82%D0%BE%D0%B2%D0%B0-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%BD%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D0%B7%D0%B0-%D0%BA%D0%B8%D0%BF%D1%8A%D1%80-news663160.html", "text": "Anadolu Agency. Турция е готова да участва на конференция по въпросите за разрешаването на кипърския конфликт в Женева, но без предварителни условия, заяви турският външен министър Мевлют Чавушоглу, предава „Турската страна е готова без всякакви предварителни условия да приеме да участва в преговорите в Женева или на конференциите за Кипър, но повтарям, без предварителни условия“, подчерта Чавушоглу. Той допълни, че от време на време преговорите за Кипър стигат до задънена улица, но турската страната винаги се придържа към конструктивния подход. Фокус", "date": "2017.06.02", "title": "Турция е готова да участва на конференция за Кипър"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D0%BC%D0%B8%D1%80-%D0%BA%D1%83%D1%81%D1%82%D1%83%D1%80%D0%B8%D1%86%D0%B0-%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news663169.html", "text": "Югославският и сръбски режисьор Емир Кустурица е пострадал при ПТП на пътя от Белград за Чачак на 140 км от сръбската столица. Това съобщава сръбската версия на швейцарския таблоид \"Блик\", цитиран от ТАСС. Според информацията на изданието автомобил \"Мерцедес\", в който е пътувал режисьорът, е излетял от пътя. На Кустурица, както и на водача, е била оказана първа помощ, след което двамата са откарани в болница. Кустурица е роден на 24 ноември 1954 г. в Сараево. Световноизвестен режисьор с множество награди. Проявява се и като музикант в „Оркестъра на непушачите” (The No Smoking Orchestra). Автобиографията на Кустурица, издадена и у нас, носи името „Смъртта е непотвърден слух”. Тя разказва и за магията на киното, но и за абсурдни перипетии и предизвикателства на оцеляването.", "date": "2017.06.02", "title": "ИЗВЪНРЕДНО! Емир Кустурица е в болница след тежка катастрофа"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%BF%D0%BE%D0%BB%D1%83%D1%87%D0%B8-%D0%BD%D0%BE%D0%B2-%D0%BA%D0%BB%D0%B0%D1%81-%D1%81%D0%B0%D0%BC%D0%BE%D0%BB%D0%B5%D1%82%D0%BE%D0%BD%D0%BE%D1%81%D0%B0%D1%87-news663153.html", "text": "Най-новият американски самолетоносач \"Джералд Форд\" (Gerald Ford ) бе предаден на Военноморските сили на САЩ, информира в четвъртък пресслужбата на ведомството, съобщи ТАСС, цитирана от БГНЕС. Церемонията по предаване на кораба на поръчителя от производителя - компанията Huntington Ingalls Industries се е състояла в сряда на базата \"Нюпорт нюз\", разположена на атлантическото крайбрежие на САЩ във Вирджиния. Самолетоносачът ще влезе в бойния строй на ВМС по-късно през лятото. След това се предвижда настаняване на екипажа и донастройка при плаване. Предполага се, че самолетоносачът ще достигна равнище на пълна бойна готовност през 2020 година, отбелязва пресслужбата. Самолетоносачът е първи в класа Gerald Ford, който ще замени самолетоносачите от клас Nimitz (\"Нимиц\"). За първи път от 1975 година ВМС получават самолетоносач от ново поколение. Последният нов самолетоносач от класа Nimitz влезе във ВМС през 2009 година. Това бе \"Джордж Хърбърт Уокър Буш\" (George H W Bush). Палубата за самолети на \"Джералд Форд\" е по-голяма и той може да носи повече летателни апарати и предназначеното за тях гориво и боеприпаси. Електромагнитните катапулти и усъвършенстваната система за кацане дават възможност за увеличение с една трета на темпа на бойни излитания от палубата в сравнение с предишното поколение. Освен това самолетоносачът има две нови атомни енергийни системи и може да произвежда три пъти повече електроенергия от корабите от клас Nimitz, което вероятно ще улесни използването на нови бъдещи оръжейни системи. Екипажът ще бъде значително по-малоброен (4,54 хиляди срещу 5,20 хиляди). Предвижда се срокът на служба на самолетоносача да бъде около 50 години. В хангарите могат да се приберат над 75 летателни апарата (малко над 60 приNimitz).", "date": "2017.06.02", "title": "Американската армия получи нов клас самолетоносач"}
{"url": "http://pik.bg/%D0%BC%D0%BE%D0%BD%D1%82%D0%B0%D0%BD%D0%B0-%D0%B8%D1%81%D0%BA%D0%B0-%D0%BE%D1%80%D0%B5%D0%BB%D0%B0-%D0%B8-%D0%B0%D0%BA%D0%BE-%D0%B8%D0%B7%D0%BF%D0%B0%D0%B4%D0%BD%D0%B5-news663167.html", "text": "Ръководството на Монтана иска да задържи старши треньора Атанас Атанасов дори и тимът да изпадне във Втора лига. В събота от 18:30 часа монтанчани играят директен мач с втория във Втора лига Септември (София). Двубоят е на стадион “Локомотив” в Пловдив. Договорът на Орела е до 5 юни. След това двете страни ще седнат на масата за преговори, твърди \"Тема Спорт\".От изхода на баража зависи и съдбата на някои от играчите. Това са Атанас Илиев, Петър Атанасов и Даниел Генов. Техните договори също изтичат. “Очаквам да подходим агресивно от началото, както с Локомотив (Горна Оряховица) и да победим. Гледал съм ги, но нямам особени впечатления. Не мисля, че има разделение между българи и чужденци в нашата съблекалня. Уникален мотиватор е Атанас Атанасов, голям пич”, коментира нападателят Атанас Илиев. Даниел Генов пък заяви, че Септември е фаворит в сблъсъка.", "date": "2017.06.02", "title": "Монтана иска Орела и ако изпадне"}
{"url": "http://pik.bg/%D0%BF%D0%B0%D1%80%D1%82%D0%BD%D1%8C%D0%BE%D1%80-%D0%BD%D0%B0-%D0%BD%D0%B0%D1%81%D0%B0-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8%D1%82%D0%B5-%D1%81%D0%B0-%D1%82%D1%83%D0%BA-%D0%BF%D0%BE%D0%B4-%D0%BD%D0%BE%D1%81%D0%B0-%D0%BD%D0%B8-%D0%BD%D0%B5-%D0%B5-%D0%BD%D0%B5%D0%BE%D0%B1%D1%85%D0%BE%D0%B4%D0%B8%D0%BC%D0%BE-%D0%B4%D0%B0-%D0%B3%D0%B8-%D1%82%D1%8A%D1%80%D1%81%D0%B8%D0%BC-news662683.html", "text": "Американският бизнесмен, основател на фирма за космически туризъм и партньор на НАСА Роберт Бигелоу обяви, че извънземните вече са дошли на Земята, пише „Индипендънт”. Бизнесменът посочи, че не е необходимо да търсим НЛО и извънземни, защото те вече са тук. „За да ги открием, не е необходимо да ходим никъде, извънземните същества са под носа ни”, каза Бигелоу. И допълни, че не му пука, ако медиите го обявят за луд. Той не даде повече подробности за това как е достигнал подобно заключение. Вероятно то идва от проучванията на Космоса и личното му пътуване с космически кораб. Компанията на Бигелоу е един от частните партньори на НАСА. Тя е създала и надуваемия модул ВЕАМ, който вече е на международната космическа станция.", "date": "2017.06.02", "title": "Партньор на НАСА категоричен: Извънземните са тук, под носа ни, не е необходимо да ги търсим"}
{"url": "http://pik.bg/%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%BD%D0%B0-%D0%BF%D0%B0%D1%80%D0%B8%D0%B6-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0-%D1%81%D1%80%D0%B5%D1%89%D1%83-%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B0-%D1%82%D1%80%D1%8A%D0%BC%D0%BF-%D1%81%D1%8A%D1%81-%D0%B7%D0%B5%D0%BB%D0%B5%D0%BD%D0%B0-%D1%81%D0%B2%D0%B5%D1%82%D0%BB%D0%B8%D0%BD%D0%B0-news663164.html", "text": "Сградата на кметството в Париж прекара нощта в зелен цвят. Светлината върху фасадата е знак на разочарованието и несъгласието на Ан Идалго, която е кмет на Париж с решението на САЩ да се оттеглят от Парижкото споразумение за климата, съобщи БГНЕС. По-рано президентът на Франция Еманюел Макрон изрази в личен разговор с американския президент разочарованието си от решението на Доналд Тръмп да започне процедура по излизането на САЩ от споразумението, което предвижда мерки за борба с глобалното затопляне. Споразумението за климата от Париж 2015 година остава в сила и редица световни лидери и много общности, включително в САЩ, заявиха, че ще продължат борбата си за една по-зелена икономика. Идалго е привърженичка на екологичните действия. През 2016 година тя застана начело на движение за забрана на дизеловите двигатели в големите градове. Според нея това доказва нежеланието на градовете да продължат да „толерират замърсяването на въздуха и здравословните проблеми, които то причинява“. Дизеловите двигатели са най-често срещаните при превозни средства в Европа. Въпреки че дизелови двигатели се смятат за по-икономични заради цената на горивото, горенето му произвежда големи количества сажди и азотни оксиди в сравнение с бензина. Последните изследвания показват, че именно тези частици допринасят за смъртта на над три милиона души по света всяка година.", "date": "2017.06.02", "title": "Кметицата на Париж протестира срещу решение на Тръмп със зелена светлина"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%BE%D1%82%D0%BE-%D1%87%D1%83%D0%B4%D0%BE-5-%D0%B4%D0%BD%D0%B5%D0%B2%D0%BD%D0%B0-%D0%B4%D0%B8%D0%B5%D1%82%D0%B0-%D1%82%D0%BE%D0%BF%D0%B8-%D0%B2%D1%81%D0%B8%D1%87%D0%BA%D0%BE-%D0%B8%D0%B7%D0%BB%D0%B8%D1%88%D0%BD%D0%BE-news663158.html", "text": "Македонците са дали начало на едни от най-великите неща, случвали се някога на човечеството. Това важи с пълна сила за хранителните режими. Новата диета е дело на доктор Жан Митрев. Тя е изработена специално за македонките, които въпреки настъпващите топли дни все още не са успели да се отърват от излишните килограми. Станала известна като Македонската диета, тя действително помага да свалите излишното, и то само в рамките на няколко дни. Македонският режим за хранене е добър, тъй като не налага пълен глад. Освен това е нужно да се спазва само пет дни през пролетта, за да направи тялото ви перфектно за лятото. Създателят ѝ гарантира загубата на между 2.5 и 5 кг за периода, ако предписанията се спазват стриктно. Д-р Жан Митрев обещава и до минус 15 кг от теглото, ако повторите режима 3 пъти. Той позволява по 2 дни почивка след всеки 5-ти ден. Както всеки друг успешен режим, и този има своето златно правило. При Македонската диета това е храните да се консумират в точно определения ред, както и да не се смесват по време на хранене, дори в рамките на един и същи ден. Закуската във всички дни е една и съща. Тя се състои в плод по избор. Всички са позволени с изключение на банани и грозде. Кафето също е позволена, но без захар и подсладители. Ето какво трябва да похапвате в 5-те дни на диетата: Обяд: Портокал, варено яйце, купичка кисело мляко; Вечеря: 2 домата, 2 варени яйца, 2 сухара, половин краставица; Обяд: Портокал, варено яйце, купичка кисело мляко; Вечеря: 125 г варено телешко месо, домат, портокал, сухар, чаша чай без захар; Обяд: Портокал, варено яйце, купичка кисело мляко, краставица; Вечеря: 125 г варено телешко месо, домат, портокал, сухар, чаша чай без захар; Обяд: 125 г краве сирене, домат, сухар; Вечеря: 125 г варено телешко, 2 домата, ябълка, сухар; Обяд: 200 г варена риба или месо, домат, сухар; Вечеря: 500 г варен зеленчук – картоф, морков или грах, варени яйца, сухар. Диетата се изпълнява 5 дни, след които задължително има 2 дни, в които се позволява да се яде всичко извън режима. За да има реални ефекти, храната все пак трябва да е с мярка. Забранен е алкохолът под всякаква форма. За да се предпазите от йо-йо ефект, след края на режима всеки понеделник трябва да е разтоварващ. Ето го и препоръчителното меню: Закуска: Чаша лимонов сок, разреден с вода, чаша кафе без захар; Обяд: Ябълка и сухар; Вечеря: Варено яйце, домат, сухар. gotvach.bg", "date": "2017.06.02", "title": "Македонското чудо: 5-дневна диета топи всичко излишно"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%85%D0%BE%D1%80%D1%85%D0%B5-%D1%81%D0%B0%D0%BC%D0%BF%D0%B0%D0%BE%D0%BB%D0%B8-%D0%B7%D0%B0%D1%81%D1%82%D0%B0%D0%BD%D0%B0-%D0%BD%D0%B0%D1%87%D0%B5%D0%BB%D0%BE-%D0%BD%D0%B0-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-news663163.html", "text": "Хорхе Сампаоли беше представен официално като селекционер на аржентинския национален отбор. Наскоро той напусна Севиля, а първата задача пред него е да класира “гаучосите” за финалите на Мондиал 2018 в Русия. “Привържениците ни се нуждаят от радостни емоции и се надявам с играта и резултатите си отборът да им носи такова. Искам да създам здрав колектив. Трябва да имаме собствена идентичност и да анализираме внимателно с какво разполага младежкия състав, защото там е бъдещето”, сподели Сампаоли, цитиран от Спортал. Неговият дебют начело на Аржентина ще е в контролата с големия съперник Бразилия. Мачът ще се състои на 9 юни, а четири дни по-късно предстои нова проверка - срещу Сингапур.", "date": "2017.06.02", "title": "Официално: Хорхе Сампаоли застана начело на Аржентина"}
{"url": "http://pik.bg/%D0%B5%D1%81-%D0%B4%D1%8A%D0%BB%D0%B1%D0%BE%D0%BA%D0%BE-%D1%81%D1%8A%D0%B6%D0%B0%D0%BB%D1%8F%D0%B2%D0%B0-%D0%B7%D0%B0-%D0%B5%D0%B4%D0%BD%D0%BE%D1%81%D1%82%D1%80%D0%B0%D0%BD%D0%BD%D0%BE%D1%82%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B0-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B4%D0%B0-%D0%BE%D1%82%D1%82%D0%B5%D0%B3%D0%BB%D0%B8-news663120.html", "text": "Reuters От Европейската комисия изразиха дълбоко съжаление във връзка с решението на САЩ да се оттеглят от Парижкото споразумение за климата, предава . „ЕС дълбоко съжалява за едностранното решение на администрацията на Тръмп да оттегли САЩ от Парижкото споразумение“, заявиха от Комисията. „ЕС ще засили своите връзки с настоящите партньори и ще търси нови съюзници от най-големите икономики в света до най-уязвимите островни държави“, допълниха от Европейската комисия. Фокус", "date": "2017.06.02", "title": "ЕС дълбоко съжалява за едностранното решение на администрацията на Доналд Тръмп да оттегли САЩ от Парижкото споразумение"}
{"url": "http://pik.bg/%D0%B7%D0%B0%D1%89%D0%BE-%D0%B8%D0%BC%D0%B0%D1%82%D0%B5-%D0%BC%D0%B5%D1%82%D0%B0%D0%BB%D0%B5%D0%BD-%D0%B2%D0%BA%D1%83%D1%81-%D0%B2-%D1%83%D1%81%D1%82%D0%B0%D1%82%D0%B0-news663123.html", "text": "Метален вкус в устата може да се появи поради много причини. Някои от тях са напълно безобидни. На други обаче трябва да се обърне специално внимание. Бременност Бременността променя много неща в организма на майката, особено във вкусовите рецептори. Причината за металния вкус при бременните все още е неизвестна. Хранителни алергии Някои алергени предизвикват металически вкус в устата. Сред тях най-често са ядките. Лоша устна хигиена Хранителните остатъци в устната кухина и недоброто поддържане на хигиена също могат да са в основата на металния вкус в устата. Изплаквайте с вода за уста по-често, уверете се, че не задържате хранителни остатъци в междузъбното пространство. Заболявания на централната нервна система Понякога нервната ни система изпраща косвени сигнали, за да подскаже, че страда от някакъв проблем. Така е и с металическия вкус в устата. Ако продължи дълго време потърсете мнението на лекар. Химиотерапия или лъчетерапия При тези два вида агресивна терапия срещу ракови заболявания е възможна появата на метален вкус в устата. Някои вещества като цинкът и витамин D могат да намалят това усещане. Някои лекарства Приемът на някои лекарства също може да е сред причините за повява на метален вкус в устата. Такива могат да са някои антибиотици, лекарства за регулиране на кръвното налягане, лекарства за потискане на глаукома, за контрол на остеопорозата и други. Проблеми със синусите Усещанията, които възприемат вкусовите рецептори могат да са свързани със синусите. Запушените синуси или гнойните възпаления в тях предизвикват не само запушен нос, но и изменения във възприятието за вкус. Деменция Хората с деменция изпитват известни промени в усещанията за вкус. Характерна е появата на метален вкус в устата поради разрушаването на някои връзки на централната нервна система. Респираторни инфекции При инфекции на горните дихателни пътища, дължащи се на вируси и бактерии, могат да се наблюдават вкусови изменения и поява на метален вкус. Злоупотреба с витамини и хранителни добавки Хранителните добавки и витамините не са безобидни. Хората често смятат, че надвишаването на указаните дози няма да им навреди, а ще ги направи по-здрави. Това не е така. Не само, че злоупотребата с каквито и да е медикаменти, включително отпускани без рецепта, може да доведе до метален вкус в устата, но и до сериозни здравословни усложнения.", "date": "2017.06.02", "title": "Защо имате метален вкус в устата?"}
{"url": "http://pik.bg/%D0%B4%D1%83%D0%B1%D1%8A%D0%BB-%D0%B7%D0%B0-%D1%80%D0%B1-%D0%B7%D0%B0%D0%BB%D1%86%D0%B1%D1%83%D1%80%D0%B3-%D0%B2-%D0%B0%D0%B2%D1%81%D1%82%D1%80%D0%B8%D1%8F-news663144.html", "text": "Отборът на РБ Залцбург спечели за 5-и път в историята си Купата на Австрия. Във финала, игран в Клагенфурт, футболистите на сатрши треньора Оскар Гарсия победиха с 2:1 Рапид (Виена) и оформиха златен дубъл, след като наското триумфираха и с шампионската титла. Хванг (51) Жоелинтон (56) Самасеку (85) Спортал", "date": "2017.06.02", "title": "Дубъл за РБ Залцбург в Австрия"}
{"url": "http://pik.bg/%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%BF%D0%BE%D0%BA%D0%B0%D0%BD%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%83%D1%87%D0%B5%D0%BD%D0%B8-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news663142.html", "text": "The Telegraph. Президентът на Франция Еманюел Макрон определи оттеглянето на САЩ от Парижкото споразумение за климата като „грешка за бъдещето на планетата“, пише британският вестник „САЩ обърнаха гръб на климата, но ние няма да обърнем гръб на американците“, подчерта Макрон. Той покани американските учени в областта на климата да отидат във Франция, за да работят по проблема за справянето с глобалното затопляне. Макрон е първият френски президент в модерната история, който използва английски език по време на обръщението си към страната и света. Той завърши изказването си с обещание, че ще остане напълно ангажиран с борбата срещу климатичните промени и ще „направи планетата велика отново“, като използва слогана от предизборната кампания на Тръмп. Фокус", "date": "2017.06.02", "title": "Еманюел Макрон покани американските учени във Франция"}
{"url": "http://pik.bg/%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%B8%D0%B5-%D0%B0%D1%81%D1%8F-%D0%BA%D0%B0%D0%BF%D1%87%D0%B8%D0%BA%D0%BE%D0%B2%D0%B0-%D0%BF%D1%80%D0%B8%D0%B7%D0%BD%D0%B0-%D0%B2%D0%BB%D1%8E%D0%B1%D0%B5%D0%BD%D0%B0-%D1%81%D1%8A%D0%BC-%D0%B8-%D0%BE%D0%B1%D0%B8%D1%87%D0%B0%D0%BC-%D0%B4%D0%B0-%D1%81%D0%B5-%D0%BE%D0%BC%D0%B0%D0%B7%D0%B2%D0%B0%D0%BC-%D1%81-%D0%BA%D0%B0%D0%BB-news663118.html", "text": "”, споделя още блондинката. Тя продължава да мълчи за мъжа, който е до нея, но е щастлива, че е намерила идеалния партньор.”Той е като мен, обича спорта”, споделя още Ася по този повод. Няма съмнение, че плеймейтката Ася Капчикова е хлътнала до уши. Моделката призна, че е луда по новото си гадже, освен това смята да участва в състезанието „Легион рън”. Плеймейтката призна, че освен това двамата тренират упорито за предстоящото състезание. Капчикова не се притеснява нито от студа, нито от огъня, нито от бягането. „Не ме плашат! Огънят е в кръвта ми”, допълни още моделката. Ася даде да се разбере също така, че не се бои и от нараняване / състезанието включва 5-километров маратон, лед, огън, кал и бодлива тел–б. а./ „Не се плаша от нищо. Никога не съм имала страхове в живота си. Ако ме настъпят ставам доста лоша, но съм с лек характер. Такава съм, каквато ме предизвикат да съм”, добавя още тя. Що се отнася до препятствията с кал, Ася е категорична, че малко пръст и вода не са проблем за нея. добавя още тя. За това, как приема да я „калят” в живота, Капчикова е категорична, че е много над това, пише ХотАрена. „Не допускам да ми влияят”, категорична е русата хубавица с големи амбиции. Капчикова също така проговори и за скандалите на „Мис Плеймейт”. Тя допълни, че не е запозната със скандалните твърдения, че някои от участничките са се опитали да си осигурят титлата чрез неприлични оферти, а освен това дори не е присъствала на награждаването заради друг личен ангажимент. В момента тя създава собствена марка бельо и е убедена в успеха си. „Няма нещо, което да не съм си поставила за цел и да не съм го постигнала”, добавя плеймейтката", "date": "2017.06.02", "title": "ОТКРОВЕНИЕ! Ася Капчикова призна: Влюбена съм и обичам да се омазвам с кал!"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%BE%D0%B1%D0%B5%D1%89%D0%B0-%D0%B4%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%B1%D0%BE%D1%80%D0%B1%D0%B0%D1%82%D0%B0-%D1%81%D1%80%D0%B5%D1%89%D1%83-%D0%B3%D0%BB%D0%BE%D0%B1%D0%B0%D0%BB%D0%BD%D0%BE%D1%82%D0%BE-%D0%B7%D0%B0%D1%82%D0%BE%D0%BF%D0%BB%D1%8F%D0%BD%D0%B5-%D1%81%D0%BB%D0%B5%D0%B4-%D0%BE%D1%82%D1%82%D0%B5%D0%B3%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D1%81%D0%B0%D1%89-news663141.html", "text": "The Independent. В отговор на решението на американския президент Доналд Тръмп да оттегли САЩ от Парижкото споразумение за климата германският канцлер Ангела Меркел заяви, че ще продължи с усилията за справяне с глобалното затопляне, пише Изявлението на Меркел беше публикувано от нейния говорител в социалната мрежа „Туитър“. В него тя подчертава, че е „разочарована от решението на Тръмп. Сега повече от всякога ние ще работим върху глобални политики за климата, които да опазят нашата планета“. Аргументирайки избора си американският държавен глава заяви, че ще опита да постигне по-добра сделка за страната си, тъй като тази заплашва „суверенитета“ на САЩ. В съвместно изказване лидерите на Германия, Франция и Италия отхвърлиха тази възможност. Те изразиха твърда убеденост, че „Парижкото споразумение не може да бъде предоговорено, тъй като то е важен инструмент за нашата планета, общества и икономики“. Фокус", "date": "2017.06.02", "title": "Ангела Меркел обеща да продължи борбата срещу глобалното затопляне след оттеглянето на САЩ от Парижкото споразумение"}
{"url": "http://pik.bg/%D0%BD%D0%B8%D0%B3%D0%B5%D1%80%D0%B8%D1%8F-%D1%80%D0%B0%D0%B7%D0%B1%D0%B8-%D1%82%D0%BE%D0%B3%D0%BE-%D0%B7%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D1%87%D0%B0%D1%81-news663131.html", "text": "В контрола, играна във Франция, националният отбор на Нигерия разгроми Того с 3:0. Два гола за “суперорлите” вкара Ахмед Муса, а веднъж се разписа Келеши Иеанашо. Нигерийците изиграха много силно първо полувреме и всички попадения паднаха още до 30-ата минута. Началото постави Муса с точни изстрели във 2-ата и 13-ата минута, а четвърт час след това Иеанашо оформи крайното 3:0. В актуалната ранглиста на ФИФА Нигерия заема 38-о място, а Того е на 112-а позиция. А. Муса (2) А. Муса (13) К. Иеанашо (28) Спортал", "date": "2017.06.02", "title": "Нигерия разби Того за половин час"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8-%D0%B2-%D1%80%D1%83%D1%81%D0%B5%D0%BD%D1%81%D0%BA%D0%BE%D1%82%D0%BE-%D1%81%D0%B5%D0%BB%D0%BE-%D1%81%D0%BB%D0%B8%D0%B2%D0%BE-%D0%BF%D0%BE%D0%BB%D0%B5-%D1%81%D0%BB%D0%B5%D0%B4-%D1%81%D0%B8%D0%BB%D0%BD%D0%B0-%D0%B1%D1%83%D1%80%D1%8F-%D0%B8-%D0%B3%D1%80%D0%B0%D0%B4%D1%83%D1%88%D0%BA%D0%B0%D1%85-%D0%B2%D0%B8%D0%B4%D0%B5%D0%BE-news663133.html", "text": "Частично бедствено положение е обявено в русенската община Сливо поле след буря с градушка. Няколко селища са без ток. Има изпочупени прозорци, скъсани ел. жици, изкоренени дървета и оранжерии, съобщиха потребители на „Аз, репортерът” по Би Ти Ви. Бурята започнала към 18:30 ч.  Има наводнени дворове, унищожена селскостопанска продукция, една къща е наводнена. Унищожен е трудът и поминъкът на хората, които основно разчитат на ранното производство на домати, краставици и зеле, съобщиха потърпевши.", "date": "2017.06.02", "title": "Бедстви в русенското село Сливо поле след силна буря и градушках (ВИДЕО)"}
{"url": "http://pik.bg/%D0%BE%D0%BE%D0%BD-%D0%BE%D1%82%D1%82%D0%B5%D0%B3%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D1%81%D0%B0%D1%89-%D0%BE%D1%82-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%B0-%D0%B5-%D0%B3%D0%BE%D0%BB%D1%8F%D0%BC%D0%BE-%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0%D0%BD%D0%B8%D0%B5-news663135.html", "text": "Reuters, цитирана от Фокус. Решението на САЩ да се оттеглят от Парижкото споразумение за климата е „голямо разочарование за глобалните усилия да се намалят емисиите на парникови газове и да се насърчи глобалната сигурност“, заяви в четвъртък говорителят на ООН Стефан Дюжарик, предава Генералният секретар на ООН Антонио Гутериш „остава уверен, че градовете, щатите и бизнесът в САЩ, заедно с другите страни, ще продължат да демонстрират своята визия визия и лидерство като работят за ниски въглеродни емисии, устойчив икономически растеж, който ще създаде качествени работни места и пазари за просперитет през 21 век“, подчерта Дюжарик. Той допълни, че е изключително важно САЩ да останат лидери по въпросите за околната среда и че Гутериш очаква да работи с американското правителство „за изграждането на устойчиво бъдеще, на което нашите внуци да могат да разчитат“.", "date": "2017.06.02", "title": "ООН: Оттеглянето на САЩ от Парижкото споразумение за климата е голямо разочарование"}
{"url": "http://pik.bg/%D0%B0%D0%BB-%D0%B3%D0%BE%D1%80-%D0%B0%D0%BA%D0%BE-%D1%82%D1%80%D1%8A%D0%BC%D0%BF-%D0%BD%D1%8F%D0%BC%D0%B0-%D0%B4%D0%B0-%D1%80%D1%8A%D0%BA%D0%BE%D0%B2%D0%BE%D0%B4%D0%B8-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%82%D0%BE-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BD%D0%B0%D1%80%D0%BE%D0%B4-%D1%89%D0%B5-%D0%B3%D0%BE-%D0%BD%D0%B0%D0%BF%D1%80%D0%B0%D0%B2%D0%B8-news663126.html", "text": "BBC. Бившият вицепрезидент на САЩ Ал Гор заяви, че щом президентът Доналд Тръмп няма да ръководи страната, то американският народ ще го направи, предава „Гражданските лидери, кметовете, губернаторите, изпълнителните директори, инвеститорите и по-голямата част от бизнес общността ще приемат това предизвикателство“, подчерта Гор. „В момента ние сме свидетели на революцията на чистата енергия, която нито един човек или група не може да спре“, беше категоричен бившият вицепрезидент, който също така е режисьор на документалния филм за климатичните промени „Неудобната истина“.", "date": "2017.06.02", "title": "Ал Гор: Ако Тръмп няма да ръководи страната, то американският народ ще го направи"}
{"url": "http://pik.bg/%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81%D1%8A%D1%82-%D0%B8%D0%B4%D0%B2%D0%B0-%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%B8-%D1%81%D0%B5%D0%BD%D0%B0%D1%82%D0%BE%D1%80-%D1%88%D0%BE%D0%BA%D0%B8%D1%80%D0%B0-%D1%81%D0%B2%D0%B5%D1%82%D0%B0-%D0%BF%D0%BB%D0%B0%D0%BD%D0%B5%D1%82%D0%B0%D1%82%D0%B0-%D0%BD%D0%B8%D0%B1%D0%B8%D1%80%D1%83-%D1%83%D0%B4%D1%80%D1%8F-%D0%B7%D0%B5%D0%BC%D1%8F%D1%82%D0%B0-%D1%82%D0%BE%D0%B7%D0%B8-%D0%BE%D0%BA%D1%82%D0%BE%D0%BC%D0%B2-news662666.html", "text": "Отдавна има обвинения към правителствата в различни страни, че скриват важна информация от хората, но този път именно представител на властта - сенатор в Бразилия, направи шокиращо изявление. В реч пред Сената той обяви, че планетата Х7, известна като Нибиру, ще удари Земята през октомври 2017 година и така ще настъпи края на света. Сенаторът твърди, че е получил тази информация от надеждни източници, които имат достъп до секретни материали на НАСА. Според него, в американската космическа агенция са добре осведомени за предстоящата катастрофа. „Планетата Нибиру ще се сближи с нас дотолкова, че сблъсъкът не е изключен. Но дори това да не се случи, сближението ще предизвика много проблеми и катастрофични последствия. Според НАСА ще загинат 2/3 от хората на планетата ни”, каза сенаторът. Мота обяви, че е помолил бразилските учени да проверят дали това ще се случи и ако е истина, предложи да се вземат мерки от всички страни по света.", "date": "2017.06.02", "title": "АПОКАЛИПСИСЪТ ИДВА! Бразилски сенатор шокира света! Планетата Нибиру удря Земята този октомври (ВИДЕО)"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D0%B7%D0%B2%D0%B0%D0%B4%D0%B8-%D1%81%D0%B0%D1%89-%D0%BE%D1%82-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%B0-news663134.html", "text": "Съединените щати ще излязат от Парижкото споразумение за климата, но ще преговарят за нови условия в нова сделка за климата. Заявление в този смисъл направи президентът на САЩ Доналд Тръмп в Розовата градина на Белия дом, съобщи БГНЕС. „За да изпълня своя свещен дълг и да защитя Америка и гражданите ѝ, САЩ ще излязат от Парижкото споразумение за климата”, каза той. „Излизаме, но започваме преговори и ще видим дали ще можем да сключим сделка, която да бъде честна”, добави американският лидер. „Като загрижен за околната среда аз не мога с чиста съвест да подкрепям споразумение, което наказва Съединените щати”, заяви Тръмп. Малко по-рано Белият дом нарече Парижкото споразумение за климата „лоша сделка за американците”. Според представител на Белия дом САЩ ще излязат от споразумението, защото е „лоша сделка за американците” и защото Тръмп така изпълнява предизборните си обещания. Условията на Парижкото споразумение, както смятат в Белия дом, „са обсъдени недостатъчно от администрацията на (бившия президент Барак) Обама” и самото то е „подписано от отчаяние”. От Белия дом отбелязват, че в споразумението се говори за „безмислени задължения на световни емитенти (на парникови газове, бел.ред.) като Китай”. Парижкото споразумение бе прието на 12 декември 2015 година след конференция във френската столица. Сто деветдесет и пет участници във форума се разбраха да не допуснат повишаване на средната температура на планетата към 2100 година над 2 градуса по Целзий в сравнение с доиндустриалната епоха. Според учените по-голямо увеличение на температурата, предизвикано от изхвърляне в атмосферата на парникови газове в резултат на изгаряне на изкопаеми горива, може да доведе до необратими последици за екологичното състояние на Земята.", "date": "2017.06.02", "title": "Доналд Тръмп извади САЩ от Парижкото споразумение за климата"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%84%D1%80%D0%B0%D0%BD%D1%86%D0%B8%D1%8F-%D0%B8-%D0%B8%D1%82%D0%B0%D0%BB%D0%B8%D1%8F-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%B0-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D0%BF%D1%80%D0%B5%D0%B4%D0%BE%D0%B3%D0%BE%D0%B2%D0%BE%D1%80%D0%B5%D0%BD%D0%BE-news663132.html", "text": "AFP. Трите най-големи икономики в Европа: Германия, Франция и Италия, разкритикуваха решението на американския президент Доналд Тръмп да оттегли САЩ от Парижкото споразумение за климата, предава „Ние сме твърдо убедени, че споразумението не може да бъде предоговорено“, заявиха трите държави, имайки предвид коментара на Тръмп, че Вашингтон е готов да сключи нова сделка. Фокус", "date": "2017.06.02", "title": "Германия, Франция и Италия: Парижкото споразумение за климата не може да бъде предоговорено"}
{"url": "http://pik.bg/%D0%B4%D1%80%D0%B0%D0%BC%D0%B0-%D1%81-%D0%B4%D1%83%D0%B7%D0%BF%D0%B8-%D0%B4%D0%BE%D0%BD%D0%B5%D1%81%D0%B5-%D0%B2%D1%82%D0%BE%D1%80%D0%B8-%D0%BF%D0%BE%D1%80%D0%B5%D0%B4%D0%B5%D0%BD-%D1%82%D1%80%D0%B8%D1%83%D0%BC%D1%84-%D0%BD%D0%B0-%D0%BB%D0%B8%D0%BE%D0%BD-%D0%B2-%D0%B6%D0%B5%D0%BD%D1%81%D0%BA%D0%B0%D1%82%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-news663138.html", "text": "Лион още веднъж доказа, че е най-силният отбор в Европа при жените. Френският тим спечели за втора поредна година Шампионската лига, след като на финала в Кардиф се наложи над сънародничките си от Пари Сен Жермен след изпълнение на дузпи, предава Спортал. В редовното време и продълженията голове не паднаха, а при дузпите състезателките на Лион показаха по-здрави нерви. ПСЖ може да съжалява, защото през цялото време водеше, но в крайна сметка пропуск на вратарката Киеджинек се оказа фатален. Победната дузпа за Лион пък реализира нейната колежка Бухади. И двата отбора пропиляха по няколко добри положения в редовните 90 минути, а в продълженията действаха по-предпазливо. При първите 5 дузпи Киеджинек спаси удара на Льо Сомер, като изби топката в гредата, но младата Гейоро не можа да доближи ПСЖ до мечтаната титла. Равенството 4:4 означаваше допълнителни дузпи. При тях парижанки на два пъти повеждаха, но Марожан и Абили изравняваха. Когато дойде редът на Киеджинек, тя прати топката в аут, а секунди по-късно Бухади не трепна и Лион защити трофея, който спечели миналата година. Тогава на финала отборът победи Волфсбург, отново след дузпи. За ПСЖ разочарованието е огромно, защото преди седмица отстъпи след дузпи на Лион и във финала за Купата на Франция, а освен това през следващия сезон няма да участва в Шампионската лига, тъй като остана едва на трето място в първенството.", "date": "2017.06.02", "title": "Драма с дузпи донесе втори пореден триумф на Лион в женската Шампионска лига"}
{"url": "http://pik.bg/%E2%80%9E%D1%86%D1%8A%D1%80%D0%BA%D0%B2%D0%B0%D1%82%D0%B0-%D0%B2-%D1%81%D0%B0%D0%BC%D1%83%D0%B8%D0%BB%D0%BE%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F---%D0%BA%D0%BE%D1%80%D0%B5%D0%BD%D0%B8-%D0%B8-%D0%BD%D0%B0%D1%81%D0%BB%D0%B5%D0%B4%D1%81%D1%82%D0%B2%D0%BE%E2%80%9C-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%85%D0%B0-%D0%B2-%D1%80%D1%83%D1%81%D0%B5%D0%BD%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-news663130.html", "text": "Ректорът на Русенския университет проф. Велизара Пенчева и председателят на Общото събрание – чл.-кор. проф. Христо Белоев откриха вчера изложбата „Църквата в Самуилова България - корени и наследство”. Петнадесетте големи, луксозни рамкирани платна, които представят богатството и спецификата на книжовните паметници, стенната живопис и архитектурата в Самуиловото царство, са подредени в „топлата“ връзка между Ректората и Корпус 2 на Русенския университет. Експозицията е подготвена във връзка с националното честване на 1000-годишнината от смъртта на цар Самуил през 2014 г. и идва в Русе по инициатива на Университета и Регионалния академичен център на БАН. Изработена е от сътрудниците на Кирило-Методиевския научен център към Българската академия на науките със съдействието на Научния архив на БАН, Националния археологически институт с музей при БАН и с подкрепата на Центъра за славяно-византийски проучвания „Проф. Иван Дуйчев” към Софийския университет „Св. Кл. Охридски“.", "date": "2017.06.02", "title": "„Църквата в Самуилова България - корени и наследство“ представиха в Русенския университет"}
{"url": "http://pik.bg/%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%B2-%D0%BA%D1%83%D1%80%D0%BE%D1%80%D1%82%D0%BD%D0%B8%D1%8F-%D0%BA%D0%BE%D0%BC%D0%BF%D0%BB%D0%B5%D0%BA%D1%81-%D0%B2%D1%8A%D0%B2-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-%D0%B5-%D0%B1%D0%B8%D0%BB-%D0%B3%D1%80%D0%B0%D0%B1%D0%B5%D0%B6-%D0%B0-%D0%BD%D0%B5-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0-%D0%B0%D1%82%D0%B0%D0%BA%D0%B0-news663129.html", "text": "The Hill. Нападението в курортния комплекс в Манила в било грабеж и няма доказателства за тероризъм, заявиха от филипинската полиция, пише вестник Началникът на филипинската полиция уточни, че няма потвърдени случаи на огнестрелни рани и допълни, че един от въоръжените мъже все още е на свобода. Властите направиха този коментар, след като американският президент Доналд Тръмп определи инцидента като терористична атака. „Нашите мисли и молитви са с всички засегнати“, отбеляза Тръмп. От Държавния департамент на САЩ съобщиха, че няма пострадали американски граждани при инцидента. Фокус", "date": "2017.06.02", "title": "Нападението в курортния комплекс във Филипините е бил грабеж, а не терористична атака"}
{"url": "http://pik.bg/%D0%B1%D0%B0%D1%80%D0%B0%D0%BA-%D0%BE%D0%B1%D0%B0%D0%BC%D0%B0-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BC%D1%83-%D0%B4%D0%B0-%D0%BE%D1%82%D1%82%D0%B5%D0%B3%D0%BB%D0%B8-%D1%81%D0%B0%D1%89-%D0%BE%D1%82-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC-news663119.html", "text": "AFP. Бившият американски президент Барак Обама разкритикува своя приемник Доналд Тръмп заради решението му да оттегли САЩ от Парижкото споразумение за климата, предава „Дори при липсата на американско ръководство; дори след като тази администрация се присъединява към малката група от нации, които отхвърлят бъдещето; аз съм убеден, че нашите щати, градове и бизнесът ще действат и ще направят дори повече, за да ни поведат в правилната посока и да помогнат да запазим за бъдещите поколения единствената планета, която имаме“, подчерта Обама, цитиран от Фокус", "date": "2017.06.02", "title": "Барак Обама разкритикува Доналд Тръмп за решението му да оттегли САЩ от Парижкото споразумение за климата"}
{"url": "http://pik.bg/%D0%BD%D0%BE%D0%B2%D0%B8%D0%BD%D0%B8%D1%82%D0%B5-%D0%BE%D1%82-%D0%B5%D1%82%D0%B8%D1%85%D0%B0%D0%B4-%D0%BD%D0%B5-%D1%81%D0%BF%D0%B8%D1%80%D0%B0%D1%82-news663128.html", "text": "Халфът Туре Яя подписа нов договор с Манчестър Сити и ще остане в клуба. Досегашният контракт на африканеца изтичаше в края на месеца, но според новия той ще играе в отбора и през следващата кампания. В началото на изминалия шампионат Туре не играеше заради конфликт между неговия агент и мениджъра на клуба Пеп Гуардиола. По-късно обаче проблемът беше изчистен и 34-годишният футболист изнесе поредица от отлични мачове. “Яя беше фантастичен за Сити и продължава да бъде важна част от отбора на Пеп. Той един от най-опитните и най-популярните ни играчи и няма как да не сме щастливи, че той остава при нас за това, което се надяваме да бъде вълнуващ сезон”, коментира спортният директор на “гражданите” Чики Бегиристайн. Братът на Коло Туре е в Манчестър Сити от 2010 г. насам. Спортал", "date": "2017.06.02", "title": "Новините от \"Етихад\" не спират"}
{"url": "http://pik.bg/%D0%BC%D0%B8%D0%BB%D0%B0%D0%BD-%D0%B2%D0%B4%D0%B8%D0%B3%D0%BD%D0%B0-%D0%B4%D0%B2%D0%BE%D0%B9%D0%BD%D0%BE-%D0%BE%D1%84%D0%B5%D1%80%D1%82%D0%B0%D1%82%D0%B0-%D0%BA%D1%8A%D0%BC-%D0%B4%D0%BE%D0%BD%D0%B0%D1%80%D1%83%D0%BC%D0%B0-news663125.html", "text": "Шефовете на Милан правят всичко възможно да задържат младата звезда Джанлуиджи Донарума и се надяват последните им ходове да убедят стража да преподшише. Няколко източника от Италия разкриха, че тази вечер се е състояла среща между 18-годишния талант, неговия мениджър Мино Райола и един от ръководителите на “росонерите” Масимилиано Мирабели. На нея Донарума е получил предложение за годишна заплата от 4,5 млн. евро, ако се съгласи да удължи договора си. Първоначалната оферта към Донарума беше за възнаграждение от 2,5 млн. евро, но Райола даде да се разбере, че при тези условия сделка няма да има, предава Спортал. Новото предложение е наклонило везните в полза на това вратарят да сложи подписа си под нов договор, но той е помолил за няколко дни размисъл. Освен това, Донарума и агентът му настояват в договора да бъде включена освобождаваща клауза. В момента любимецът на тифозите на Милан е обвързан с клуба до 2018 година, а медиите постоянно спекулират за интерес към него от страна на Ювентус и Манчестър Юнайтед.", "date": "2017.06.02", "title": "Милан вдигна двойно офертата към Донарума"}
{"url": "http://pik.bg/%D1%80%D0%BE%D0%BC%D0%B0-%D0%BE%D1%82%D0%BA%D0%B0%D0%B7%D0%B0-34-%D0%BC%D0%BB%D0%BD-%D0%BE%D1%82-%D0%BB%D0%B8%D0%B2%D1%8A%D1%80%D0%BF%D1%83%D0%BB-%D0%B7%D0%B0-%D1%81%D0%B0%D0%BB%D0%B0%D1%85-news663140.html", "text": "Желанието на Юрген Клоп да привлече в Ливърпул Мохамед Салах е факт, но първата оферта на мърсисайдци за крилото на Рома беше отхвърлена. Различни медии в Англия и Италия съобщиха, че от “Анфлийд” са предложили около 34 млн. евро за египетския национал, но са получили категоричен отказ. Салах навършва 25 години по-късно този месец и “вълците” са убедени, че струва повече, отколкото Ливърпул е склонен да плати за него, предава Спортал. Освен това, египтянинът е обвързан с договор до 2019 година и шефовете на Рома не виждат причина да се разделят с него. “Джалоросите” инвестираха 20 млн. в Салах през 2015 година, когато го купиха от Челси. През последния сезон бързоногият нападател вкара 15 гола и направи 19 асистенции в общо 41 официални мача.", "date": "2017.06.02", "title": "Рома отказа 34 млн. от Ливърпул за Салах"}
{"url": "http://pik.bg/%D0%B0%D0%B2%D1%82%D0%BE%D1%80%D1%8A%D1%82-%D0%BD%D0%B0-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%BC%D0%B0%D0%BD%D0%B8%D0%BB%D0%B0-%D0%B5-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BD-news663145.html", "text": "След поредица съобщенията за стрелба и дори взривове в курортен комплекс в Манила, стана известно, че е имало само стрелба с ловно оръжие в хотелски комплекс с казино, съобщи БГНЕС. Няма пострадали, специалните сили са ликвидирали стрелеца. Изпадналите в паника посетители и персонал на хотела са се крили в подземните помещения на сградата, която се намира в близост до летището на филипинската столица", "date": "2017.06.02", "title": "Авторът на стрелбата в Манила е ликвидиран"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%BA%D0%BE%D0%B3%D0%B0%D1%82%D0%BE-%D0%BF%D0%BE%D1%81%D1%82%D0%B0%D0%B2%D0%B8%D1%88-%D0%BB%D0%B8%D0%BC%D0%BE%D0%BD-%D0%B4%D0%BE-%D0%BB%D0%B5%D0%B3%D0%BB%D0%BE%D1%82%D0%BE-%D1%81%D0%B8-news663122.html", "text": "Всеки знае, че лимонът е много полезен особено заради високите си нива на витамин C. През зимата го слагаме в чая си, а през лятото го правим на свежа лимонада, но неговите употреби не се изчерпват само дотук. Днес ще ти разкрием какво се случва, ако оставиш един разрязан лимон на нощното ти шкафче. Цитрусовият аромат успокоява нервната система, намалява безпокойството и ти помага да се отпуснеш след натоварен ден. Можеш да използваш и етерично масло от лимон,  ако не – просто постави резен лимон до леглото си. Това е едно от невероятните свойства на лимона. Ако вдишваш неговия аромат всеки ден, концентрацията ти и паметта ти ще се подобрят. Дори на работа хората допускат по-малко грешки, ако стаята е изпълнена с неговия аромат. Това интересно явление е доказано от японски учени. Етеричното масло от лимон е доказано лекарство против депресия. Затова ако се чувстваш тъжна, сложи лимон в стаята си. Лимонът не само има приятен аромат, но и антибактериално свойство. Той успешно пречиства въздуха в стаята. Много хора страдат от високо кръвно налягане и лимонът може да им помогне. Доказано е, че неговият аромат понижава кръвното. Мравките, мухите, комарите и други буболечки мразят миризмата на лимон и така няма да ти се налага да даваш пари за химически репеленти. За дори по-силен ефект можеш да сложиш карамфил върху лимона. dama.bg", "date": "2017.06.02", "title": "ИЗНЕНАДА! Вижте какво се случва, когато поставиш лимон до леглото си"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B0%D1%81-%D0%BC%D0%B0%D0%B4%D1%83%D1%80%D0%BE-%D0%BE%D0%B1%D1%8F%D0%B2%D0%B8-%D1%87%D0%B5-%D0%BF%D1%80%D0%BE%D0%B5%D0%BA%D1%82%D1%8A%D1%82-%D0%B7%D0%B0-%D0%BD%D0%BE%D0%B2%D0%B0-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D1%8F-%D1%89%D0%B5-%D0%B1%D1%8A%D0%B4%D0%B5-%D0%B3%D0%BB%D0%B0%D1%81%D1%83%D0%B2%D0%B0%D0%BD-%D0%BD%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-news663166.html", "text": "ТАСС, цитирана от Фокус- Проектът за нова конституция на Венецуела, който ще бъде подготвен от Конституционната асамблея, ще бъде гласуван на референдум, заяви президентът на страната Николас Мадуро, предава През май Мадуро обяви състава на новата Конституционна асамблея: „364 членове, избрани на териториален принцип и още осем от индианските народи“. Останалите 168 души ще бъдат избрани по списъци с представители от „секторите на общественото“, сред които са работещите, студентите, инвалидите, пенсионерите, предприемачите. Решението на президента за състава на асамблеята влоши още повече тежката политическа криза в страната.", "date": "2017.06.02", "title": "Николас Мадуро обяви, че проектът за нова конституция ще бъде гласуван на референдум"}
{"url": "http://pik.bg/%D0%B5%D0%BC%D0%BE%D1%86%D0%B8%D0%B8-%D0%B3%D0%B5%D0%BE%D1%80%D0%B3%D0%B8-%D0%BA%D0%B8%D1%82%D0%B0%D0%BD%D0%BE%D0%B2-%D0%BF%D1%80%D0%B8%D0%BF%D0%B0%D0%B4%D0%BD%D0%B0%D0%BB-%D1%82%D0%BE%D1%87%D0%BD%D0%BE-%D0%BF%D1%80%D0%B5%D0%B4%D0%B8-%D0%B4%D0%BE%D0%BF%D0%B8%D0%BD%D0%B3-%D0%BF%D1%80%D0%BE%D0%B1%D0%B0-news663159.html", "text": "Вратарят на ЦСКА-София Георги Китанов е бил сред играчите, които е трябвало да дадат допинг проба след дербито с Левски (3:0), твърди “Меридиан Мач”. Дали заради новината, че е изтеглен от жребия за контрола, или от силната емоция заради успеха, националът е припаднал в банята на стадиона, при което е контузил главата си. Известно е, че Китанов бе закаран веднага с линейка до болницата, където раната му е била зашита с няколко шева. Заради инцидента той е бил заменен от свой съотборник на проверката. Китанов не игра срещу Дунав, тъй като получи по-голяма почивка, а и е част от националния тим за световната квалификация с Беларус.", "date": "2017.06.02", "title": "Емоции!? Георги Китанов припаднал точно преди допинг проба"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D0%B3%D0%BE%D1%80%D0%B8-%D0%B3%D0%BE%D0%BB%D1%8F%D0%BC-%D0%B7%D0%B0%D0%B2%D0%BE%D0%B4-%D0%BF%D0%BE%D0%B6%D0%B0%D1%80%D0%BD%D0%B0%D1%82%D0%B0-%D0%B2%D0%B4%D0%B8%D0%B3%D0%BD%D0%B0%D1%82%D0%B0-%D0%BF%D0%BE-%D1%82%D1%80%D0%B5%D0%B2%D0%BE%D0%B3%D0%B0-%D0%B3%D1%8A%D1%81%D1%82-%D0%B4%D0%B8%D0%BC-%D1%81%D0%B5-%D0%B2%D0%B8%D0%B5-%D0%BA%D1%8A%D0%BC-%D0%BC-news663195.html", "text": "Цех за преработка на пластмасови отпадъци гори в завода за преработка на отпадъци в Шишманци. Огънят е лумнал около 6,20 тази сутрин. В района се забелязва силно задимяване, което се вижда още от магистралата. На място вече са четири екипа на пожарната и спасително-аварийния отряд, съобщава \"Марица\" По първаноналчни данни пострадали няма. Горят струпаните в цеха пластмасови отпадъци. Работата по гасенето продължава.", "date": "2017.06.02", "title": "ИЗВЪНРЕДНО ОТ ПЛОВДИВ! Гори голям завод! Пожарната вдигната по тревога, гъст дим се вие към магистралата"}
{"url": "http://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D0%B2%D0%BE%D0%B4%D0%B0-%D0%B2-%D1%81%D0%BE%D1%84%D0%B8%D1%8F-%D0%B4%D0%BD%D0%B5%D1%81-news663184.html", "text": "\"Софийска вода\" временно ще прекъсне водоснабдяването в някои части на столицата днес, съобщават от дружеството. Във връзка с подмяна на редуктор за налягане на ул. \"Йордан Бакалов - Стубел\", кв. \"Манастирски ливади\", се налага спиране на водоподаването от 9.30 до 16.30 ч. по ул. \"Луи Айер\" - от ул. \"Шарл Шампо\" до ул. \"Спас Соколов\", ул. \"420\"; по ул. \"Васил Стефанов\" - от ул. \"Луи Айер\" до ул. \"Тодор Попов\", ул. \"Георги Тутев\", ул. \"Димитър Сагаев\", ул. \"Йордан Бакалов-Стубел\", ул. \"Георги Черкин\", ул. \"Борис Ибришимов\" и ул. 18. Заради прекъсване на сградно водопроводно отклонение на бул. \"Св. Климент Охридски\", ж.к. \"Дървеница\", се налага спиране на водоподаването от 9.00 до 16.30 ч. по бул. \"Св. Климент Охридски\" - от бул. \"Андрей Ляпчев\" до ул. \"Канарче\", бул. \"Св. Климент Охридски\" 12.", "date": "2017.06.02", "title": "Ето къде няма да има вода в София днес"}
{"url": "http://pik.bg/%D0%BA%D1%80%D0%B0%D1%81%D0%B5%D0%BD-%D0%BE%D1%82-%D1%8F%D0%BC%D0%B1%D0%BE%D0%BB-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BA%D1%80%D0%B0%D0%BA%D0%B0-%D1%81%D0%BE%D0%B7%D0%BE%D0%BF%D0%BE%D0%BB-%D1%81-%D0%BA%D1%80%D1%8F%D1%81%D1%8A%D1%86%D0%B8-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8%D1%82%D0%B5-%D0%B8%D0%B4%D0%B2%D0%B0%D1%82-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0%D1%82-%D0%BC%D0%B5-news663183.html", "text": "Ямболията крещял по улиците: „Извънземните идват, преследват ме!” Униформените намерили плик с канабис и веднага арестували ямболията. Красен е преместен в Бургаския психодиспансер. Той ще прекара там следващите 20 дни. 29-годишен мъж побърка с неадекватното си поведение туристите в Созопол. Красен К. обикалял морския град вчера в ранния следобед. Притеснени минувачи веднага сигнализирали в полицията за неадекватния мъж, съобщава \"Флагман\". Патрул от РУ-Созопол засякъл ямболията на ул. „Републиканска”, в близост до хранителен магазин. Ченгетата спрели Красен и го претърсили, тъй като нямал документи за самоличност. Последвал обиск и в палатка до къмпинг „Градина”, където се установил 29-годишният мъж. Там полицаите открили още от леката дрога.", "date": "2017.06.02", "title": "Красен от Ямбол вдигна на крака Созопол с крясъци: Извънземните идват, преследват ме! "}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D1%80%D0%B0%D0%B6%D0%B4%D0%B0%D1%82-%D1%81%D0%B5-%D1%87%D1%83%D0%B4%D0%B5%D1%81%D0%BD%D0%B8-%D0%B8%D0%B4%D0%B5%D0%B8-%D0%B2%D1%80%D1%8A%D1%85%D0%BB%D0%B8%D1%82%D0%B0-%D0%B2%D0%B8-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%BE-%D0%BE%D1%82%D1%87%D1%83%D0%B6%D0%B4%D0%B5%D0%BD%D0%B8%D0%B5-%D0%BA%D1%8A%D0%BC-%D0%BF%D0%BE%D0%BB%D0%BE%D0%B2%D0%B8%D0%BD%D0%BA%D0%B0%D1%82%D0%B0-news663185.html", "text": "Първата половина на деня Луната и Меркурий, които са в тригон, са в приятелско взаимодействие и взаимопомощ. Аспектът дава прекрасен импулс за учене и решаване на сложни интелектуални въпроси, съветва астрологът Ивелина Пенчева в хороскопа си за \"България утре\". Повишават се комуникативността, любознателността и склонността към анализи на ситуациите, добавя тя. Според нея, денят е добър за внедряване в живота на нови планове и за дела, които изискват бързо възприятие и приемане на решения. „Нараства потокът от нужна информация. Именно в такава атмосфера може да се роди идеята за интересно пътуване. Подходящо време е за провеждане на срещи, за разговори особено интелектуални. Може да изяснявате отношенията си, да направите компромис, да простите, ако сте били наранени“, съветва астрологът. „По-късно обаче Луната прави квадрат със Сатурн. В този период (17:00-20:00 ч.) избягвайте да сте заедно с вашата половинка. Ще липсва всякакво емоционално влечение и ще липсва  взаимно разбирателство, интимност и топлота. Този аспект е малко пагубен за отношенията. Може да настъпи емоционално отчуждение“, предупреждава Ивелина Пенчева. „Ако искате да говорите по някакъв въпрос или да изразите свое желание, то сега няма да срещнете разбиране, затова гледайте да сте далеч един от друг. Не е подходящо и за ново запознанство, както и за общуване с по-възрастни хора“, добавя астрологът.", "date": "2017.06.02", "title": "ЗВЕЗДИТЕ ГОВОРЯТ! Раждат се чудесни идеи, връхлита ви изненадващо отчуждение към половинката "}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B2-%D1%88%D0%BE%D0%BA-%D0%BE%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%B8%D0%B7%D0%B1%D1%83%D1%85%D0%BD%D0%B0-%D0%BF%D1%80%D0%B8%D0%B5%D0%BC%D0%B0%D1%82-%D1%81%D0%B5-%D1%81%D0%B0%D0%BC%D0%BE-news663192.html", "text": "Притеснена съм от състоянието на парламента в момента. Мислех, че е място, където се води конструктивен диалог, но това не става, коментира тази сутрин пред Би Ти Ви депутатката от БСП Елена Йончева. Това, че Народното събрание не работи добре, си личи по дебатите от вчера - шест седмици парламентът не работи. Има дни, в които парламентът заседава 20-23 минути. Има закони, които, ако се приемат, ще рефлектират върху всеки от нас, посочи тя. Има 6 закона, по които не се работи, но се работи по лобистки проекти. Пример за това е проектът за концесиите, върху него има вето, даде пример Йончева. Законът за концесиите влезе на 30 май следобед, на 31 вече депутатите се произнесоха - как си представяте за една нощ да бъде обработен документ от 150 страници, без да говорим за евродирективите, които са от 100 страници, коментира депутатката. Другият закон е за земята, опазване на земеделските земи. Той беше спрян под протеста на БСП и гражданския сектор. Т.е. по два законопроекта много бързо се произнесоха депутатите, учуди се народната избраничка. Тя даде пример и с концесията на летище София, за която са подали оферти четири фирми. Една от тях била турска фирма, която строяла огромно летище в Турция и при условие, че тя спечелела, щяла да превърне нашето летище в карго, в обслужващо. Няма причина делото срещу Бойко Борисов да не бъде спечелено, коментира тя на въпрос как се движат нещата по твърдението на премиера, че за нейни командировки държавата е отпуснала милиони. Това дело ще бъде спечелено от мен, уверена е депутатката от БСП.", "date": "2017.06.02", "title": "БОМБА В ЕФИР! Елена Йончева в шок от парламента! Бившата на Станишев избухна: Приемат се само лобистки закони, за една нощ четат 150 страници"}
{"url": "http://pik.bg/%D1%85%D0%B8%D1%82-%D0%BD%D0%B0%D0%B9-%D1%81%D0%BA%D1%8A%D0%BF%D0%B8%D1%82%D0%B5-%D0%B7%D0%B0%D0%B5%D0%BC%D0%B8-%D1%81%D0%B0-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D1%85%D1%8A%D1%80%D0%B2%D0%B0%D1%82%D0%B8%D1%8F-news663182.html", "text": "В България сезонът на ниските лихви ще продължи до средата на идната година, след което заемите ще започнат да поскъпват. Това коментираха участниците в икономическия форум \"Шумът на парите\". Оказва се обаче, че кредитите у нас са сред най-скъпите в Източна Европа, сочи сравнение, съобщава мънибг. Вдигането на лихвите вече започна в САЩ, до края на годината ще се пренесе в Европа, а през 2018-а новата мода ще дойде и у нас, прогнозират финансистите, според които фирми и граждани, които тепърва ще теглят кредити, трябва добре да си направят разчетите. Хубавата новина е, че лихвите, които сега са на рекордно ниски за България равнища, ще вървят нагоре много плавно и няма да причинят сериозни главоболия на заемополучателите. \"Ако сега имаме лихви по ипотечните заеми към 3.5%, от средата на 2018 г. може да видим увеличение с около 0.2 и 0.3%\", обясни Асен Ягодин, директор на Пощенска банка. Все пак банките трябва да подготвят клиентите си за новите тенденции, особено когато става дума за поемане на дългосрочни задължения, коментираха участниците във форума. Не може да се очаква, че за срок на изплащане от 10 години лихвите ще останат на нива 2-3 до 4%. Много вероятно е в края на този период разходите за обслужване на кредитите да са значително по-високи\", посочи Ягодин. Банкерите са категорични, че цената на кредитите у нас няма накъде да пада повече. Въпреки сериозния спад на лихвите през последните години обаче България остава скъпо място за взимане на кредити. Страната ни е втора в Централна и Източна Европа по цена на ипотечните заеми, показва сравнителен анализ. Средната лихва у нас е 5.59%, като само Хърватия е с по-висок процент - с 5.78%. За разлика от България, която е паричен съвет и има стабилен лев, в Хърватия е възможно сериозно оскъпяване на обслужването на ипoтeчнитe кpeдити пpи значителни промени на валутния курс, се посочва в анализа. Оказва се още, че лиxвeният cпpeд (разликата между лихвите по кредитите и лихвите по депозитите плюс таксите и комисионите) в Xъpвaтия и в Бългapия e пoчти eднaкъв - нaд 5%, и е най-виcoкият в EC. Това обяснява и защо бългapcкитe бaнки отчитат peкopдни пeчaлби на фона на peкopдни дeпoзити oт дoмaкинcтвaтa. През 2016 г. те регистрираха 1.26 милиapдa лева печалба, кoeтo e нaй-виcoкoтo нивo oт 2008 г. нacaм. Сравнението показва още, че съседите в Pyмъния са в далеч по-изгодна позиция от нас, защото лихвите по кредитите там са по-ниски, а по депозитите - по-високи. При това pyмънcкaтa вaлyтa cъщo нe e oбвъpзaнa c eвpoтo, т.е. отново е нaлицe вaлyтeн pиcк. Банките в България имат добри причини дa свият маржа си, като пpoдължaт дa нaмaлявaт лиxвитe пo кpeдититe, се посочва още в анализа. Аргумент за това са и положителните резултати от предприетите мерки за свиване на лoшитe кpeдити, както и рекордният левов ресурс, кoйтo тpябвa дa зaпoчнe дa paбoти.", "date": "2017.06.02", "title": "ХИТ! Най-скъпите заеми са в България и Хърватия"}
{"url": "http://pik.bg/%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B1%D0%B8%D1%82%D0%BA%D0%B0%D1%82%D0%B0-%D1%81%D1%80%D0%B5%D1%89%D1%83-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B0%D1%82%D0%B0-%D0%B8%D0%BC%D0%B8%D0%B3%D1%80%D0%B0%D1%86%D0%B8%D1%8F-%D0%B2-%D1%81%D0%B0%D1%89-news663181.html", "text": "Белият дом съобщи, че е сезирал Върховния съд на страната, за да влезе в сила отменяния от съда президентски указ срещу нелегалните имигранти, съобщи БГНЕС. Президентът на САЩ Доналд Тръмп издаде указ, с който забраняваше влизане в САЩ на лица от седем страни с предимно мюсюлманско население. Това се посочваше от Белия дом като оправдана и съответстваща на интересите на националната сигурност на страната мярка. Тя така и не бе допусната да влезе в сила от съдилища. През февруари Апелативният съд на девети окръг в Сан Франциско, Калифорния, остави в сила решението на първоинстанционния съд, който временно блокира изпълнението на указа на президента на САЩ Доналд Тръмп за имиграцията. Още на 5 февруари Федералният апелативен съд в САЩ отхвърли искането на Министерството на правосъдието незабавно да възстанови забраната за пътуване, наредена от президента Доналд Тръмп. Това се случи, след като малко преди това съдията Джеймс Робарт издаде временната ограничителна заповед за изпълнението на указа, според който САЩ трябва да спре в продължение на 90 дни влизането на гражданите от тези седем страни с преобладаващо мюсюлманско население. Администрацията на Тръмп веднага внесе жалба срещу решението, с което се спира изпълнението на указа за затягане на имигрантската политика. До момента пътуването се осъществява свободно и по традиционните правила.", "date": "2017.06.02", "title": "Администрацията на Тръмп продължава битката срещу нелегалната имиграция в САЩ"}
{"url": "http://pik.bg/%D1%81%D0%B5%D0%BA%D0%B8%D1%80%D0%B0-%D0%B3%D0%BB%D0%BE%D0%B1%D1%8F%D0%B2%D0%B0%D1%82-%D1%82%D1%83%D1%80%D0%B8%D1%81%D1%82%D0%B8-%D0%B0%D0%BA%D0%BE-%D1%81%D0%BD%D0%B8%D0%BC%D0%B0%D1%82-%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%BE-%D1%81%D0%B5%D0%BB%D0%BE-news663208.html", "text": "Властите в малко известно швейцарско селце забраниха на туристите да правят снимки на мястото, докато почиват в него. Бергюн, намиращ се в района Албула, обяви тази седмица новия закон след гласуването на местния съвет. От сряда всеки, който направи снимка в селото, ще бъде глобен със символична санкция в размер на 4 паунда, съобщи британският \"Телеграф\". Новината дори принуди фотографска група да анулира пътуване си до селото, което е било планирано за тази есен. \"За щастие има и други села в Швейцария, в които сме добре дошли\", пише Андреас Зюрчер, който е част от групата, във Facebook. Управлението на курорта обоснова решението си, като заяви, че е научно доказано, че красивите снимки от подобни ваканционни места, които се качват в социалните мрежи, правят останалите \"нещастни, защото самите те не могат да бъдат на мястото\". Селцето разкрива особено живописни гледки и може да се похвали с 25 километра ски-писти, а швейцарската общност не желае вече да се разпространяват фотоси от мястото.", "date": "2017.06.02", "title": "СЕКИРА! Глобяват туристи, ако снимат швейцарско село  "}
{"url": "http://pik.bg/%D0%B4%D1%80%D0%B0%D0%BC%D0%B0-%D0%BA%D0%BE%D0%B9-%D0%B8-%D0%B7%D0%B0%D1%89%D0%BE-%D0%BF%D0%BE%D0%B7%D0%B2%D0%BE%D0%BB%D0%B8-%D1%82%D1%80%D0%B8-%D0%B4%D0%B5%D1%86%D0%B0-%D0%B4%D0%B0-%D0%B6%D0%B8%D0%B2%D0%B5%D1%8F%D1%82-%D0%B2-%D1%80%D0%B8%D1%81%D0%BA-%D0%BF%D1%80%D0%B8-%D0%B1%D0%B0%D1%89%D0%B0-%D1%81%D0%B8-news663214.html", "text": "Снимка на просещо дете в социалните мрежи предизвика вълна от съпричастност. Оказа се, че детето е без майка и живее в изключително тежки материални и битови условия. За проблема на момченцето и двете му сестри е подаден сигнал до социалните служители, съобщава Нова телевизия. В апартамента живеят пет души - баща, баба и три деца. Децата са на 4, 10 и 12 години. Преди три месеца майка им умира, а за тях остава да се грижи баща им Камен. Оказа се, че най-голямото дете живее при напълно непознато семейство и със знанието на бащата. След като за битовата драма се разчу, семейството и децата бяха поети от социалните. Те са получили информация, че е имало физическо насилие над бабата на децата. Подаден е сигнал, че бащата бие и децата си, а при проверка социалните са заварили бащата във видимо нетрезво състояние.", "date": "2017.06.02", "title": "ДРАМА! Кой и защо позволи три деца да живеят в риск при баща си?"}
{"url": "http://pik.bg/%D0%BA%D0%B0%D0%BA%D0%B2%D0%BE-%D1%81%D1%82%D0%B0%D0%B2%D0%B0-%D1%81-%D0%BD%D0%B8%D0%BA%D0%BE%D0%BB-%D0%B8-%D0%B3%D1%80%D0%B8%D1%88%D0%BE-%D1%88%D0%B5%D1%80%D1%86%D0%B8-%D1%81%D0%B5-%D0%B7%D0%B0%D1%85%D0%B2%D0%B0%D0%BD%D0%B0-%D1%81-%D0%BD%D0%B5%D1%89%D0%BE-%D0%BD%D0%BE%D0%B2%D0%BE-news663213.html", "text": "Никол Щерцингер е станала част от популярната американска музикална група Black Eyed Peas. Това разкри лидерът на групата Will.i.am, който потвърди в същото време раздялата с вокалистката Фърги. „Никол е в проекта на Black Eyed Peas. Не искам да давам подробности, но тя е включена”, сподели Will.i.am, който не уточни дали Шерцингер ще замени Фърги само за постоянно или само за предстоящия албум на групата - \"Masters of the Sun\". В последните три месеца Никол Шерцингер усилено е записвала в студио с групата, а това без съмнение е отнемало огромна част от нейното време. Таблоидите в САЩ и Англия пък не спират да твърдят, че американката и най-добрият български тенисист не са се виждали точно от толкова време и са се разделили. Все пак миналата седмица красивата певица си пусна селфи в социалната мрежа Инстаграм от Париж, където е и Гришо за участието си в „Ролан Гарос”. Двамата не са снимани заедно във френската столица и това засилва слуховете за отношенията помежду им. Както е известно, Black Eyed Peas ще изнесе кратък концерт по време на официалната церемония преди финала на Шампионската лига в Кардиф, където утре един срещу друг ще се изправят Ювентус и Реал (Мадрид). Black Eyed Peas бяха изключително популярни преди около 10 години, когато нашумяха техните хитове „Don't Lie\", \"My Humps\", \"Pump It\", \"Boom Boom Pow\" и \"I Gotta Feeling\".", "date": "2017.06.02", "title": "Какво става с Никол и Гришо! Шерци се захвана с нещо ново"}
{"url": "http://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%87%D0%B5%D0%BD-%D0%BF%D0%BE%D1%81%D1%82-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-%D0%B7%D0%B0-%D0%B4%D0%B5%D0%BD%D1%8F-%D0%BD%D0%B0-%D0%B1%D0%BE%D1%82%D0%B5%D0%B2-news663228.html", "text": "„Смелостта на сърцето, силата на словото и обичта към родината раждат безсмъртие. \"Тоз, който падне в бой за свобода, той не умира\". Вечна да бъде паметта на Ботев, на героите, дали живота си днес да я има България.” Това написа в профила си във Фейсбук лидерът на БСП Корнелия Нинова по повод 2 юни – Денят на Ботев и загиналите герои за България.", "date": "2017.06.02", "title": "Корнелия Нинова с патриотичен пост във Фейсбук за Деня на Ботев"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%B3%D0%BE%D1%82%D0%BE%D0%B2%D0%B8-%D1%81-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B7%D0%B0%D0%BA%D0%BE%D0%BD%D0%B0-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-%D0%BC%D0%B0%D1%85%D0%B0%D1%82-%D0%B7%D0%BD%D0%B0%D1%86%D0%B8%D1%82%D0%B5-%D0%BF%D1%80%D0%B5%D0%B4%D0%B8-%D0%BA%D0%B0%D0%BC%D0%B5%D1%80%D0%B8%D1%82%D0%B5-%D0%B2%D1%8A%D0%BF-news663226.html", "text": "\"Готови сме с промените в Закона по пътищата, които предвиждат да бъдат премахнати знаците предупреждаващи за камери и радари\", заяви на извънреден брифинг в Народното събрание депутатът от ГЕРБ Станислав Иванов. Причината за тази промяна дойде след извънредното заседание на Министерски съвет, което се проведе тази събота. Премиерът Бойко Борисов събра голяма част от министрите, за да се вземат адекватни решения за предотвратяване на катастрофите, които зачестяват всеки ден. Според ГЕРБ, независимо от тълкувателното решение на председателя на ВКС Лозан Панов, знаците преди камерите трябва да бъдат премахнати, както и да се актуализира списъка с наркотичните вещества, тъй като вече има много нови опиати. Според управляващата партия трябва да се вземат и драстични мерки относно хората без книжки или тези които предоставят автомобила си на такива без право да шофират.", "date": "2017.06.02", "title": "ПЪРВО В ПИК TV! ГЕРБ готови с промени в Закона по пътищата! Махат знаците преди камерите въпреки решението на Лозан Панов (ВИДЕО)"}
{"url": "http://pik.bg/%D0%B8%D0%B4%D0%B2%D0%B0-%D0%BB%D0%B8-%D0%BD%D0%BE%D0%B2%D0%B0-%D0%BB%D1%8E%D0%B1%D0%BE%D0%B2-%D0%BF%D1%80%D0%B5%D0%B7-%D1%8E%D0%BD%D0%B8-%D0%B2%D0%B8%D0%B6%D1%82%D0%B5-%D0%B2-%D1%85%D0%BE%D1%80%D0%BE%D1%81%D0%BA%D0%BE%D0%BF%D0%B0-%D0%BD%D0%B0-%D1%82%D0%BE%D0%BF%D0%B0%D1%81%D1%82%D1%80%D0%BE%D0%BB%D0%BE%D0%B3%D0%B0-%D0%B0%D0%BB%D0%B5%D0%BD%D0%B0-news663209.html", "text": "Астрологът Светлана Тилкова - Алена изготви любовен хороскоп за юни 2017 година. Вижте какво може да очаква сърцето ви през този месец: Необвързаните са способни да се влюбят неочаквано, но не е изключено избраникът им да е неподходящ. Тези от вас, които живеят в постоянно разочарование заради факта, че привличат неподходящи партньори, да са внимателни при запознанства. Ако сте решили да създавате семейство добрите дати са 9 и 30 юни /петък - ден на Венера/ или 18 и 25 юни /неделя - ден на Слънцето/. Необвързаните да не разчитат, че Съдбата ще им поднесе неочаквани срещи и запознанства, които може да прераснат в сериозни отношения. Трудностите ще пренесете и в отношенията в семейството, особено при прибързано решение за сключване брак. Ако вече имате стабилно партньорство, можете да сключите брак на 2 юни / петък - ден на Венера/ и на 11 юни /неделя - ден на Слънцето/. Необвързаните имат възможност да изживеят удоволствието не само интересни запознанства, дори и зад граница, а и да срещнат половинката, за която мечтаят. Не действайте прибързано. Датите за сключване на брак са 16 и 23 юни /петък - ден на Венера/ и 18 и 25 юни /неделя -ден на Слънцето/. Необвързаните ще изживеят впечатляващи срещи и запознанства, но е добре да опознаят новите си познати, преди да се втурват да се женят, за да избегнат разочарованията. Датите, на които може да сключите брак са 2 и 9 юни /петък - ден на Венера/ и 11 и 18 юни /неделя - ден на Слънцето/ Несемейните също имат шанс да създадат семейство, ако имат до себе си подходящ партньор  или да го срещнат и да задълбочат връзката си. Не бъдете прибързани в решението си за годеж или брак. Дните, в които може да сключите брак са 9 юни /петък - ден на Венера/ или 4 и 18 юни / неделя - ден на Слънцето/. Необвързаните ще имат запознанства, но не бива да се надяват на сериозна връзка, защото разочарованието няма да закъснее. По-добре да търсят партньори, с които са на еднаква мисловна и интелектуална върна. Датите, на които може да сключите брак са 23 и 30 юни /петък - ден на Венера/ и 18 и 25 юни /неделя - ден на Слънцето/. Несемейните да не разчитат при ново запознанство на стабилна връзка, защото целта е брак по сметка, а когато  осъзнаят, че са купени и подчинени - разводът или приключването на отношенията ще са разрушителни. Ако сте планирали сключване на брак, датите са: 2 и 16 юни /петък - ден на Венера/ , а също и 4 и 25 юни / неделя - ден на Слънцето/. Несемейните, които имат сериозна връзка да сключат брак само ако са сигурни в чувствата си, а тези, които търсят любовта няма как да я разпознаят. Дните, в които можете да сключите брак през юни са 23 и 30 юни /петък - ден на Венера/ и 25 юни / неделя - ден на Слънцето/. Несемейните може да срещнат впечатляващи и  интересни хора, с които имат еднаква житейска философия и могат да задълбочите отношенията си, а когато се опознаят да мислят за брак Добри за сключване на брак са 9 и 23 юни /петък - ден на Венера/ и 11 и 18 юни /неделя - ден на Слънцето/. Несемейните, които имат стабилна връзка  да не бързат с плановете за семейство, а самотните може да срещнат партньор, но дали ще е подходящия ще покаже времето. Добрите, но и компромисни дати за сключване на брак са 23 и 30 юни /петък - ден на Венера/ и 25 юни /неделя - ден на Слънцето/ Несемейните да се замислят дали не е време на създадат семейство, ако имат сериозна връзка, но нека слушат сърцето си, а не съветите на роднини, които може да са погрешни. Ако срещнат сега привлекателна личност, най-напред да се опознаят, пък после да мечтаят за брак. Датите за сключване на брак са 9 и 23 юни /петък - ден на Венера/ и 11 и 18 юни / неделя - ден на Слънцето/. Необвързаните, които имат партньори и чувствата им са споделени могат да сключат брак. Самотните да очакват интересни запознанства, сред които може най-сетне да е техния принц. Дните подходящи за сключване на брак са 23 и 30 юни /петък - ден на Венера/ и 4 юни / неделя - ден на Слънцето/. Хороскопът е изготвен специално за Флагман.бг.", "date": "2017.06.02", "title": "Идва ли нова любов през юни? Вижте в хороскопа на топастролога Алена"}
{"url": "http://pik.bg/%D0%B3%D0%BE%D0%BB%D0%B4%D1%8A%D0%BD-%D1%81%D1%82%D0%B5%D0%B9%D1%82-%D1%81-%D0%BB%D0%B5%D1%82%D1%8F%D1%89-%D1%81%D1%82%D0%B0%D1%80%D1%82-%D0%B2%D1%8A%D0%B2-%D1%84%D0%B8%D0%BD%D0%B0%D0%BB%D0%B0-%D0%BD%D0%B0-%D0%BD%D0%B1%D0%B0-%D0%B4%D1%8E%D1%80%D0%B0%D0%BD%D1%82-%D0%BD%D0%B5%D1%83%D0%B4%D1%8A%D1%80%D0%B6%D0%B8%D0%BC-news663232.html", "text": "Голдън Стейт Уориърс поведе с 1:0 победи във финала на Националната Баскетболна Асоциация, след като тази нощ Стеф Къри и компания се наложиха при домакинството си на действащите шампиони от Кливланд Кавалиърс със 113:90 (35:30; 25:22; 33:20; 20:18) в мач №1 от серията. Кевин Дюрант и Стеф Къри бяха над всички в селекцията на Уориърс и завършиха съответно с по 38 и 28 точки, като последният добави към сметката си и 10 асистенции. Леброн Джеймс завърши с \"дабъл-дабъл\" за Кливланд – 28 точки и 15 борби, Кевин Лав също записа двойни показатели – 15 точки и 21 борби, а Кайри Ървинг добави 24 точки. В началото на срещата играта бе изключително равностойна, като разликата в полза на един от двата отбора не премина границата от 3-4 точки. През първата четвърт лидерството смени притежателя си 3-4 пъти, в самия край на периода домакините използваха по-добре шансовете си и поведоха с 35:30. Във втората четвърт ситуацията на терена не се промени, като гонитбата между Голдън Стейт и Кливланд продължи с пълна сила, а на почивката Уориърс бяха напред с осем точки – 60:52. Всичко в този двубой до голяма степен се реши в минутите след почивката, когато баскетболистите на Голдън Стейт затегнаха защитата и принудиха съперника да започне да греши по-често, а в нападение Стеф Къри и съотборниците му бяха почти перфектни в стрелбата от близко и средно разстояние и разликата скочи на 21 точки – 93:72, пише \"Спортал\". В последната четвърт играта отново вървеше кош за кош, което бе изцяло в полза на домакините от Уориърс, които без особени проблеми поддържаха комфортната си преднина и се поздравиха със заслужена победа в мач №1 от финалната серията – 113:90. Следващата среща  от серията е в понеделник в 03:00 часа българско време.", "date": "2017.06.02", "title": "Голдън Стейт с летящ старт във финала на НБА! Дюрант неудържим"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BD%D0%B0-%D0%BF%D1%8A%D1%82-%D0%B7%D0%B0-%D0%B2%D1%80%D1%8A%D1%85-%D0%BE%D0%BA%D0%BE%D0%BB%D1%87%D0%B8%D1%86%D0%B0-%D1%80%D0%BE%D0%B4%D0%BE%D0%BB%D1%8E%D0%B1%D0%B8%D0%B5%D1%82%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D1%8A%D0%B4%D0%B5-%D1%87%D0%B0%D1%81%D1%82-%D0%BE%D1%82-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%B2%D1%81%D0%B5%D0%BA%D0%B8-%D0%B1%D1%8A%D0%BB%D0%B3%D0%B0%D1%80-news663231.html", "text": "За 11-та година председателят на Парламентарната група на ГЕРБ и зам.-председател на партията Цветан Цветанов се включи в традиционния поход “По стъпките на Ботевата чета“ до връх Околчица. Походът тръгна тази сутрин от врачанското село Паволче и в него се включиха над 250 членове и симпатизанти на партията. Сред тях бяха и председателят на Народното събрание Димитър Главчев и народните представители Петя Аврамова и Красен Кръстев. \"Днес почитаме паметта и делото на загиналите за свободата на България герои. Христо Ботев е истински родолюбец, отдал живота си за България и отечеството, заедно със своите съратници\", заяви Цветанов. По думите му, всяка следваща година все повече млади хора и семейства се включват в инициативата. Цветан Цветанов подчерта, че именно по този начин се съхранява българщината. \"Ние помним и предаваме историята на следващите поколения\", обясни зам.-председателят на ГЕРБ. На въпрос какво за него е свободата Цветанов заяви:\"Свобода е да имаш право да изразяваш своето мнение и то да бъде чуто, да можеш да се съобразяваш и с чуждото мнение. Да можеш да пътуваш, да общуваш\". Според него силата на българския народ е именно в многообразието и различията. \"Въпреки опитите за разделение, които се внушават, ние сме длъжни да съхраним българския дух. Родолюбието трябва да бъде част от живота на всеки от нас\", каза още Цветан Цветанов преди началото на похода до връх Околчица.", "date": "2017.06.02", "title": "Цветанов на път за връх Околчица: Родолюбието трябва да бъде част от живота на всеки български гражданин (СНИМКИ)"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%BD%D0%BE-%D0%BF%D1%80%D0%BE%D1%8F%D0%B2%D0%B5%D0%BD%D0%B8-%D0%BF%D1%80%D0%B5%D0%B1%D0%B8%D1%85%D0%B0-%D0%B7%D0%B2%D0%B5%D1%80%D1%81%D0%BA%D0%B8-%D0%BC%D0%B0%D0%B9%D0%BA%D0%B0-%D0%B8-%D1%81%D0%B8%D0%BD-%D0%B2-%D0%B0%D0%B9%D1%82%D0%BE%D1%81%D0%BA%D0%BE-news663212.html", "text": "23-годишният М. Н. и майка му Я. П., на 48 г., са били пребити от двама криминално проявени в село Тополица, общ. Айтос, съобщиха от ОДМВР-Бургас. Двамата са били откарани в УМБАЛ-Бургас. Установено е, че М. Н. е ударен с твърд предмет по главата /настанен е в отделение „Неврохирургия” с фрактура на черепа/, а майка му с охлузни рани в областта на главата, е прегледана и освободена за домашно лечение. В резултат на бързите полицейски действия е констатирано, че един от извършителите на деянието е В. М., на 29 години от Сливен. Той е задържан за срок до 24 часа. Другият е 23-годишният М. С., също от Сливен, който обаче е обявен за местно издирване. Причините за инцидента са в процес на изясняване. По случая е образувано досъдебно производство.", "date": "2017.06.02", "title": "Двама криминално проявени пребиха зверски майка и син в Айтоско "}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-%D0%B1%D0%BE%D0%B8%D0%BB-%D0%B1%D0%B0%D0%BD%D0%BE%D0%B2-%D0%BE%D1%82%D0%BA%D1%80%D0%B8-25-%D1%82%D0%BE%D1%82%D0%BE-%D1%8E%D0%B1%D0%B8%D0%BB%D0%B5%D0%B9%D0%BD%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB%D0%B0-%E2%80%9E%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%BE--news663221.html", "text": "На добър час! Така министърът на културата Боил Банов се обърна към варненската публика и организаторите на театралния фестивал „Варненско лято“. „Поздравявам най-искрено Цветана, Николай, целия им екип. Те правят нещо изключително наистина - в едни нелеки условия поддържат 25 години фестивал на такова сериозно европейско ниво”, подчерта министър Банов. Той посочи, че Фестивалът има силна подкрепа от община Варна, от театрално-музикалния център, от Министерството на културата, но се съгласи и с думите на Цветана Манева, че най-голямата подкрепа идва от публиката. Юбилейното 25-то издание на Международния театрален фестивал „Варненско лято” започна снощи. В рамките на 11 дни във Варна ще се съберат 41 отличени постановки. Официалното откриване на едно от най-значимите събития в културния живот на страната ни бе с постановката на Института за пекинска опера от провинция \"Анхуей\" - \"Ужасената душа: Макбет\". Представлението от Далечния Изток бе на основната сцена на Драматичния театър, а началният час - 19:30 ч. „Да правиш фестивал е кауза, която си избираш, каза часове преди откриването на театралния фестивал Цветана Манева. - Това не е като да направиш едно или две издания, да се отчетеш с някакво мероприятие. Ние се събрахме хора, които превърнахме \"Варненско лято\" в кауза на живеенето си. Тази духовна енергия си заслужава да бъде съхранена. Надявам се, че след нас идват други, които ще поддържат фестивала и ще го има завинаги.\" По-рано министърът на културата Боил Банов се срещна с кмета на Варна Иван Портних, с представители на културни институции и творци от морската ни столица. Международният театрален фестивал „Варненско лято“ 2017 се организира от Фондация „Виа Фест“ със сътрудничеството на Министерството на културата, Община Варна и Българска асоциация за театър.", "date": "2017.06.02", "title": "Министърът на културата Боил Банов откри 25-тото юбилейно издание на фестивала „Варненско лято”"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BE%D1%80%D0%B3%D0%B8-%D0%B8%D0%BB%D0%B8%D0%B5%D0%B2---%D0%BC%D0%B0%D0%B9%D0%BA%D1%8A%D0%BB%D0%B0-%D1%81-%D1%82%D0%B5%D0%B6%D1%8A%D0%BA-%D0%B0%D0%BD%D0%B0%D0%BB%D0%B8%D0%B7-%D0%BA%D0%B0%D0%BA%D0%B2%D0%B0-%D0%B5-%D1%80%D0%BE%D0%BB%D1%8F%D1%82%D0%B0-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0--news663010.html", "text": "Легендата на ЦСКА Георги Илиев – Майкъла даде ексклузивно интервю пред ПИК. Бившият футболист и ръководител на \"червените\" каза важни думи за премиера Бойко Борисов, за премиера Гриша Ганчев. Разкри дали има саботаж срещу ЦСКА от страна на БФС, във връзка с евротурнирите. Уточни много интересни детайли около търга за активите на ПФК ЦСКА и направи вещ коментар по още редица въпроси свързани с българския футбол. - Не, този отбор 1948 - това е изкуствено създадено отборче, което за мен е несериозно да се коментира въобще неговото участие. Колкото за емблемата, то тя е символична, аз мисля, че тези 8 милиона ще отидат за ДДС. Трябва да плащаме 11 милиона ДДС (визира ЦСКА). Мисля, че е договорено да ги върнем в държавата тези пари. - Не, не, Гриша Ганчев е сериозен бизнесмен. Тези пари ще бъдат платени, но те ще отидат за погасяване на задължения към държавата, 11 милиона дължим ДДС. Мисля, че тези пари ще отидат там. - Какви дивани, бяха ми продадени за 700 000 мои активи, направени на стадиона. Доказани, фактурирани в ЦСКА и спортното министерство. Не говорим за дивани и телевизори, това е най-малката страна. Активи за 700 000. - Не, ще ги подаря на футболния клуб. Нищо не мога да търся, с фалита на ЦСКА всички загубихме тези права. - Не е приемник, това е нов клуб, създаден преди 2 години и там има правила. Новият клуб не може да участва 3 години в ЕКТ и Футболният съюз е направил всичко, което е възможно, за да играе ЦСКА в турнирите, но това не може да стане. Аз им говоря от 1 година и трябва някой от време на време да слуша тези работи. - Не, никакви. От 1 година им го говоря. От създаването - това е нов клуб. Има правилник. От Футболния съюз са направили всичко при допитването, но отговорът е ясен. Има правилник - нов клуб не може 3 години да участва в турнирите. Толкова е елементарно. Една година заблуждават всички журналисти и фенове, че имало вратички, няма вратички, има правила. Вратички има само в България. Да имаш 20 милиона дългове, изведнъж да изчезнат и да дойде нов клуб. Това става само в България. - Той е приет този клуб в България. Ние нямаме друг клуб. Другият фалира. Това е ЦСКА, няма друг ЦСКА. Европейската общност във времето ще го приеме. Като станем шампиони след 1-2 години, ще го приемат и в Европа.  Няма друг шанс. Но трябва да изтече наказанието. Няма какво да заблуждават хората. това са правила, които всеки трябва да ги спазва. Лошо е, че заблуждават Гриша Ганчев, който инвестира сериозни пари в базата в Панчарево и в отбора. И като не може да участва сега в турнирите, отборът търпи негатив. - Това доказва, че той има сериозни намерения в ЦСКА, както и ако някой е видял ремонтите на Панчарево щеше да се убеди, че това е пътят пред ЦСКА, няма друг начин. Не може човек, който не е построил една къщичка да коментира работи и съдби на един клуб или пък хора, които не са дали и един лев за ЦСКА, не са купили една топка да коментират ЦСКА. Съжалявам, но не е приятно това. - Аз мисля, че спортното министерство няма право да осъществява такива търгове. Стадионът беше даден на ЦСКА, аз съм го взел лично на концесия за 25 години, имаме договор. На същите условия трябва да се даде на концесия на Гриша Ганчев. Няма какво да измислят нови правила. В Министерство на спорта има при тях концесията за ЦСКА и Панчарево, само трябва да се прехвърли. Вместо на ТИТАН както беше, сега отива на Гриша Ганчев и не трябва да оставяме - да се коментира друг, да участва в тези неща. - Не изключвам, но тези намеси са типично български действия, все да има някой, който да е против определени решения. - Като няма да участваме в турнирите мисля, че не трябва нито селекция да се прави, нито треньорски смени. Спортно-техническото ръководство работи добре, няма никакви проблеми. Отборът си бие, може да играем само с Левски. След като не играеш в турнирите - мисля, че не трябва да се инвестира в селекция, а в базата. Мисля, че Гриша Ганчев това и прави. Но да не се заблуждават да търсят някакви вини. Защото чувам, че Футболният съюз бил виновен. В кое е виновен? Че се създава нов клуб, който си има правила. Те са пуснали документи дали може ЦСКА да участва по-рано в турнирите - отговорът е - не може. Толкова. - Никакъв. Говорят, че някой писал доклади, работи, несериозни неща са това. Това са тези на запалянковци и на хора, които нямат понятие от правилата на нормалните страни, или на ФИФА и УЕФА. ЦСКА върви добре новият клуб. След като държавата го е приела този клуб и държавата може да опрости 20 милиона задължения - значи какво повече трябва да се коментира. Ние сме в една общност в тази държава и Футболният съюз е, и новият ЦСКА, и старият, който фалира на 9-и септември. - Националният отбор за пръв път от много време насам играе добре и се вижда, че хората взимат играчи от ЦСКА и от Левски. Но никой от вас не коментира защо разликата е 20 точки с Лудогорец - това е проблемът. Защо ЦСКА и Левски са на 20 точки. Аз ако съм футболист в ЦСКА в подобна ситуация, ще си съблека фланелката и ще се откажа да играя, ако някой отбор с 20 точки разлика става шампион 5 пъти поред. - Това е проблемът. Това е трагедия за двата клуба - 20 точки разлика. - Не, не може, просто разликата е много голяма. - ЦСКА, дистанцията вече е скъсена, само трябва да изтече наказанието. А аз не знам защо се използва този термин наказание. Това не е санкция, а правилник на УЕФА, нов клуб няма право 3 години да участва в турнирите. Не знам защо търсят някакви сензации, колегите ти. Пишете до УЕФА и те ще ви отговорят - нов клуб няма право да участва три години в ЕКТ. Футболният съюз заради ЦСКА пусна документи дали може да се направи изключение. - Левски не желая да коментирам, голям клуб, сериозен клуб, има си ръководство, да се оправя. Аз още преди 4 години им казах, че вървят по пътя на ЦСКА. И там имат 25-26 милиона задължения. Защо не фалираха и те като ЦСКА. Не може единият клуб с 23 милиона задължения да фалира, другият с 25 милиона да не фалира. В Белград и Патизан, и Цървена звезда имаха по 100 милиона задължения, държавата им ги покри. ЦСКА си имаше оздравителен план за 5 години да се изчистят дълговете, те не го приеха и фалираха клуба. Това стана от Държавата. - Разбира се, ЦСКА изкуствено го фалираха. Ние можеше за 5 години да си изчистим всички дългове и да нямаме никакви проблеми. Реал и Барселона имат по 500-600 милиона задължения. Прави се оздравителен план, залагат се телевизионни права и прочие. ЦСКА имаше футболисти, от които можеше да вземе поне 8-10 милиона, ако играчите бяха продадени преди фалита. Да се стигне до сериозни трансфери и да се покрият задълженията. - Огромна! - Навсякъде имаме конфликт на интереси. Не искам да го коментирам, кой го е допуснал? Пак държавата, нали? - От 10 години го говоря, че нямат място в управата на Футболния съюз. Ние не искаме да си вкараме в ред нещата в България. Всички разбират от политика и от футбол. Премиерът се опитва по някакъв начин да помогне. Защо никой не казва хубави думи за футбола - от Централата наложиха правила - хубави терени, хубави стадиони. Държавата дава пари. Ето Горна Оряховица направи стадион, сега Черно море, Русе. Тези неща защо никой не ги отразява. Това го прави държавата и то не държавата, прави ги един човек - добър, лош, това е за мен премиер, който когато е във властта - винаги стават добри неща за спорта. Няма какво да се заблуждаваме. Единственият светъл лъч идва от там. Футболният съюз направи едно интересно първенство, интрига до последно има. В елита, за да играеш трябва да имаш осветление, да имаш добър терен, какво повече искаме? Следващото е да се осигурят терени за децата като нямаш отиваш на село в аматьорския футбол. Това са правилата. Боби Михайлов направи уникална база, защо никой не каза една добра дума? Една добра дума не чух. Уникална база, която е една от най-качествените в Европа. - Абсолютно. Самочувствие, че националите, младежите, юношите имат нещо, което е на Футболния съюз. А журналистите само се питат \"тука в тези 11 милиона, колко ли е откраднал президентът на БФС\", ей гледайте какво е направено, гледайте хубавото нещо. Една добра дума не съм чул за този казус. - Преди това 25 години не беше направено нищо. Единствено сега се прави нещо за футбола и се продължава да се инвестират средства и да се подобрява ситуацията. - Това говори, че той има сериозни намерения в ЦСКА. Не започна от трансфери - по 27 чужденци както беше примерно при ТИТАН, по 23-24 чужденци, а почна от базата. ТИТАН загубиха 35 милиона, половината да бяха вложили в ЦСКА, аз съм говорил много пъти с тях - ЦСКА сега щеше да е в цветущо положение. Но те също предложиха нов отбор с Аспарух Никодимов и Стоян Йорданов и никой не го прие. Но това е, за което и вие говорите, различни аршини. Все пак най-доброто решение за ЦСКА е идването на Гриша Ганчев на \"Армията\". - - Скоро време ще се обединят всички фенове, ще се разберат. Наистина в ЦСКА се работи сериозно. ОК - 2 години няма да играем в евротурнирите, но ще си оправим базата. - Не, това е правило. - Разбира се, това е закон, не е наказание. - Не, разбира се, нов клуб, това са правилата, какво повече. Няма никакво наказание, просто правило. - Да, за мен Хубчев промени изцяло манталитета и начина на работа в националния отбор. Хубчев като Балъков е немски възпитаник. Но да не правим заключения от един мач. Промяната при играчите обаче се вижда. Със същите спортно-технически качества, те вече дават 80-90 процента даже 100 повечето. Добър ход на Футболния съюз, дано видим и в бъдеще такава положителна игра. Не  толкова резултатите, а играта спомага да се върне публиката. Защото нямаме Бербатов, Стилиян Петров, нямаме Стоичков, Емо Костадинов в момента. Най-добрият ни футболист играе в Русия. Важно е да се раздават.", "date": "2017.06.02", "title": "ЕКСКЛУЗИВНО И САМО В ПИК! Георги Илиев - Майкъла с тежък анализ! Каква е ролята на премиера Борисов в спорта? Има ли саботаж срещу ЦСКА? Истината за търга в Кърджали - ще плати ли Гриша Ганчев 8 милиона..."}
{"url": "http://pik.bg/%D0%B3%D1%80%D0%B8%D1%88%D0%BE-%D0%B8%D0%B7%D0%BB%D0%B8%D0%B7%D0%B0-%D0%B2-12-%D1%87%D0%B0%D1%81%D0%B0-%D0%BD%D0%B0-%D1%80%D0%BE%D0%BB%D0%B0%D0%BD-%D0%B3%D0%B0%D1%80%D0%BE%D1%81-news663225.html", "text": "Най-добрият български тенисист Григор Димитров ще играе срещу Пабло Кареньо-Буста (Испания) днес от 12:00 часа българско време. Двубоят е от третия кръг на Откритото първенство на Франция и ще се проведе на корт номер 1, като е първи от програмата в петък. Хасковлията има две победи в общо три срещи с Буста.", "date": "2017.06.02", "title": "Гришо излиза в 12 часа на \"Ролан  Гарос\" "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D1%8F%D1%81%D0%BD%D0%B8-%D0%B2-%D0%BF%D0%B8%D1%81%D0%BC%D0%BE-%D0%B4%D0%BE-%D0%B8%D0%B7%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%D0%BF%D0%B8%D0%BA-%D0%B7%D0%B0%D1%89%D0%BE-%D1%81%D0%B0%D1%89-%D0%BD%D0%B0%D0%BF%D1%83%D1%81%D0%BD%D0%B0-%D1%81%D0%BF%D0%BE%D0%B3%D0%BE%D0%B4%D0%B1%D0%B0%D1%82%D0%B0-%D0%B7%D0%B0-%D0%BA-news663234.html", "text": "Американският президент Доналд Тръмп разпрати експресни писма до свои верни застъпници в САЩ и целия свят във връзка с безпрецедентното си решение да извади САЩ от споразумението за климата. Писмо получи и издателят на агенция ПИК и вестник \"Ретро\" Недялко Недялков, който от година и половина е регистриран съпортър в щаба на Тръмп, работи доброволно за кампанията му и издаде на български биографията му \"Искам всичко\". Недялков бе и сред официално поканените от Тръмп на церемонията по инаугурацията му. Ето текста на посланието:", "date": "2017.06.02", "title": "ИЗВЪНРЕДНО! Доналд Тръмп обясни в писмо до издателя на ПИК защо САЩ напусна спогодбата за климата: Това бе ужасяваща робия, но лъжливите медии и Холивуд ме атакуват!"}
{"url": "http://pik.bg/%D0%BE%D0%BF%D1%80%D0%B0%D0%B7%D0%BD%D0%B8%D1%85%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%B2%D1%80%D0%B5%D0%BC%D0%B5%D0%BD%D0%B5%D0%BD-%D0%B1%D0%B5%D0%B6%D0%B0%D0%BD%D1%81%D0%BA%D0%B8-%D0%BB%D0%B0%D0%B3%D0%B5%D1%80-%D0%B2-%D0%B0%D1%82%D0%B8%D0%BD%D0%B0-news663245.html", "text": "Гръцката полиция започна евакуацията на последния временен лагер за мигранти и бежанци, който беше създаден в сградата на старо летище до Атина, съобщиха властите в страната. „Близо 450-500 души са в лагера“, каза говорителят на полицията Теодорос Хронопулос, който посочи, че операцията по опразването му протича без инциденти, тъй като обитателите му са били информирани предварително. Намиращите се в лагера предимно афганистански бежанци са обитавали разпадащи се чакални и изоставени спортни съоръжения, построени за Олимпийските игри през 2004 г. Евакуацията на мястото идва след многобройни призиви от страна на неправителствени организации, според които мястото не е пригодно за продължително настаняване на хора. През февруари част от бежанците обявиха гладна стачка заради липсата на топла вода и храна. По думите на Хронопулос семействата ще бъдат настанени в друг лагер, близо до град Тива. Възрастните, които са без роднини, ще бъдат изпратени в полицейски участъци за проверка на самоличността им. В момента в Гърция има около 60 000 мигранти и бежанци.", "date": "2017.06.02", "title": "Опразниха последния временен бежански лагер в Атина"}
{"url": "http://pik.bg/%D0%B7%D0%B8%D0%BC%D0%B0-%D0%BF%D0%BE%D1%81%D1%80%D0%B5%D0%B4-%D0%BB%D1%8F%D1%82%D0%BE-%D0%BC%D0%BE%D0%BA%D1%8A%D1%80-%D1%81%D0%BD%D1%8F%D0%B3-%D0%B2%D0%B0%D0%BB%D0%B8-%D0%B2-%D0%BC%D0%BE%D1%81%D0%BA%D0%B2%D0%B0-news663248.html", "text": "В началото на юни в центъра на Москва от няколко часа вали мокър сняг. Същото се наблюдава и в цялата Московска област съобщава Интерфакс,цитирайки сигнали на свои читатели. Синоптиците предупреждават, че в Москва днес ще има опасно силен вятър. Скоростта ще е 15 метра в секунда.", "date": "2017.06.02", "title": "Зима посред лято! Мокър сняг вали в Москва "}
{"url": "http://pik.bg/%D1%82%D1%80%D0%B8-%D0%B3%D0%BE%D0%B4%D0%B8%D0%BD%D0%B8-%D0%BF%D0%BE-%D0%BA%D1%8A%D1%81%D0%BD%D0%BE-%D1%83%D0%B1%D0%B8%D1%82%D0%B8-%D0%B8%D0%BB%D0%B8-%D0%B8%D0%B7%D0%B3%D0%BE%D1%80%D0%B5%D0%BB%D0%B8-%D0%B5%D0%BA%D1%81%D1%85%D1%83%D0%BC%D0%B8%D1%80%D0%B0%D1%82-%D1%88%D0%B5%D1%81%D1%82%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BF%D0%BE%D0%B6%D0%B0%D1%80%D0%B0-%D0%B2-%D0%BF%D1%80%D0%BE%D1%84%D1%81%D1%8A%D1%8E%D0%B7%D0%BD%D0%B8-news663196.html", "text": "Прокуратурата в Одеса разреши ексхумация на телата на шестима загинали при трагедията на 2 май 2014 г в Одеса по време на пожара в Дома на профсъюзите, съобщава УНИАН. По този начин прокуратурата удовлетвори искането на експерта от Киевското градско бюро по съдебно-медицински експертизи. Решението е съгласувано с местните власти и с роднините на жертвите. \"Към днешна дата ексхумацията все още не е насрочена\", казаха от пресслужбата на ведомството. Изследването ще покаже причината за смъртта. Както заявяват следователи, необходимо е окончателно да се убедят, че хората са загинали не от огнестрелни рани или от бой с арматура, както се пише в социалните мрежи. Пожарът в одеския  Дом на профсъюзите стана на 2 май 2014 г. Стотици въоръжени радикали притиснаха противниците на държавния преврат в Дома на профсъюзите, запалиха сградата и блокираха изхода. Жертвите на трагедията са 50 души.", "date": "2017.06.02", "title": "Три години по-късно: Убити или изгорели? Ексхумират шестима загинали при пожара в Профсъюзния дом в Одеса! "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%81-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BB%D0%B8%D0%B4%D0%B5%D1%80%D0%B0-%D0%BD%D0%B0--news663264.html", "text": "„Премиерът Борисов се е срещал с Барзани, който е на обиколка в Европа. Обсъждани са отношенията между България и Иракски Кюрдистан и борбата с тероризма. Това са били темите. Имали са среща и с г-н Главчев, с икономическия и министъра на туризма. Няма никакво притеснение, защото това са протоколни срещи. Така или иначе имаме контакти и интереси с Иракски Кюрдистан, както и с всички други стабилни държави в Близкия Изток, които се борят с тероризма. Важна е и обмяната на информация по този въпрос”. Това обясни пред журналисти в парламента външният министър Екатерина Захариева по повод срещата на премиера Борисов с лидера на Иракски Кюрдистан, за която БСП изрази притеснения как е била проведена. Ние сме съюзник в НАТО и не виждам какво може да се обсъжда по неоснователните твърдения на БСП. Обмяната на информация по темата с тероризма с всички страни е важна за всички страни. Това е дипломатическа среща. Не са обсъждани неща, свързани с автономността на Кюрдистан”, заяви Захариева.", "date": "2017.06.02", "title": "ИЗВЪНРЕДНО В ПИК TV! Министър Захариева с нови разкрития за срещата на Борисов с лидера на Кюрдистан"}
{"url": "http://pik.bg/%D1%81%D0%BF%D0%BE%D0%BC%D0%B5%D0%BD%D0%B8-%D0%BE%D1%82-%D1%81%D0%BE%D1%86%D0%B0-%D0%BF%D0%BE%D0%BC%D0%BD%D0%B8%D1%82%D0%B5-%D0%BB%D0%B8-%D0%BC%D0%BE%D0%BC%D0%B8%D1%87%D0%B5%D1%82%D0%BE-%D0%BE%D1%82-%D0%BB%D0%BE%D0%BA%D1%83%D0%BC%D0%B0-news663259.html", "text": "Обичате ли локум? На какво ви напомня? Обикновеният локум над 45 години се продава с лика на една българка, която държи кошница с жълти рози. През пролетта на далечната 1963-та година едно 17-годишно момиче от село Каравелово бере рози край дома си. И не предполага, че този миг ще остане в историята. „Някакъв празник имаше. Появи се един фотограф – бай Георги, работеше в „Балкантурист”. И подбираше девойки – дойде, помоли ме и в розите ме снимаха”, спомня си Цонка Димитрова. Няколко години по-късно тя за първи път вижда лика си на кутия обикновен локум в местния магазин. „Изненадах се много. За мен беше гордост, защото тази снимка се разнасяше из цял свят”, казва тя. Славата на момичето с розите от кутиите с локум обикаля цялата страна. Тогава Цонка не получава нито лев за използването на прочутия кадър.", "date": "2017.06.02", "title": "Спомени от соца: Помните ли момичето от локума  "}
{"url": "http://pik.bg/%D0%B4%D0%BE%D0%B1%D1%80%D0%BE-%D1%81%D1%8A%D1%80%D1%86%D0%B5-%D0%B1%D1%80%D0%B0%D0%B4-%D0%BF%D0%B8%D1%82-%D0%B7%D0%B0%D0%B2%D0%B5%D0%B4%D0%B5-%D0%B4%D0%B5%D1%86%D0%B0%D1%82%D0%B0-%D0%BD%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%BB%D0%B8%D1%8F-%D1%81%D0%B5-%D0%BA%D1%80%D0%B8%D1%81-%D0%BA%D0%BE%D1%80%D0%BD%D0%B5%D0%BB-%D0%BD%D0%B0-%D0%BB%D1%83%D0%BD%D0%B0%D0%BF%D0%B0%D1%80%D0%BA-news663265.html", "text": "Холивудският актьор Брад Пит е завел децата на покойния музикант Крис Корнел на разходка в атракционен парк в Холивуд. Снимки от разходката им бяха публикувани в социалните мрежи. Фронтменът на \"Саундгардън\" Крис Корнел се самоуби на 18 май тази година,припомня Ройтерс. Той се е обесил в банята на хотелската си стая, след като групата изнесе концерт в Детройт.", "date": "2017.06.02", "title": "ДОБРО СЪРЦЕ! Брад Пит заведе децата на самоубилия се Крис Корнел на лунапарк "}
{"url": "http://pik.bg/%D1%87%D0%B5%D1%80%D0%B2%D0%B5%D0%BD-%D0%BA%D0%BE%D0%B7-%D1%86%D1%81%D0%BA%D0%B0-%D1%89%D1%83%D1%80%D0%BC%D1%83%D0%B2%D0%B0-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-news663263.html", "text": "ЦСКА е подал жалба до Арбитражния съд в Лозана по повод решението на УЕФА да не допусне тима в евротурнирите за период от три години. От \"Армията\" спазиха 10-дневния срок и вече платиха стандартната такса от 10 хиляди швейцарски франка, която по днешния курс се равнява на почти 18 хиляди лева. От ЦСКА настояват случая да бъде разгледан експресно, тъй като при евентуална добра развръзка, отборът може да играе още този сезон в Лига Европа. Шансовете за добра развръзка за ЦСКА София по казуса не са големи. \"Червените\" обаче отстояват позицията си.", "date": "2017.06.02", "title": "Червен коз! ЦСКА щурмува Лига Европа!?"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B7%D0%BB%D0%BE%D0%B2%D0%B5%D1%89%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%B2-%D0%B3%D1%80%D0%BE%D0%B1%D0%B0-%D0%BD%D0%B0-%D0%BB%D0%B5%D1%85-%D0%BA%D0%B0%D1%87%D0%B8%D0%BD%D1%81%D0%BA%D0%B8-news663222.html", "text": "В гроба на загиналия в самолетна катастрофа край Смоленск президент на Полша Лех Качински намерича фрагменти от останките на още двама души. Това обяви заместника на главния прокурор на Полша Марек Пащонек, цитиран от РИА Новости. Прокуратурата проверява възможна вина на руски медици за това, въпроси са отправени към Русия, уточни той. Полските медии съобщиха в последните дни за намерени в могилата на жертвите на самолетната катастрофа тела от други загинали. Останки на няколко души са открити в могилата на депутата Александра Натали-Щвят, генералите Бронислав Квятковски и Влодзимеж Потащински, стюардесата Наталия Янушко. В момента се извършват ексхумации в рамките на разследване за причините за катастрофата. Първоначално бяха ексхумирани останките на Лех Качински и съпругата му Мария. Вече е станало ясно, че двама души са погребани в чужди гробове. Предстои изследване на останките на още около 70 души. Очаква се всички ексхумации да бъдат извършени до април 2018 г. При самолетната катастрофа през 2010 г. загинаха 96 души - 88 пътници и 8 души екипаж.", "date": "2017.06.02", "title": "Откриха зловеща находка в гроба на Лех Качински "}
{"url": "http://pik.bg/%D0%BE%D1%80%D0%B1%D0%B0%D0%BD-%D0%B2-%D1%88%D0%BE%D0%BA-%D1%81%D0%BB%D0%B5%D0%B4-%D0%B8%D0%B7%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B0%D1%89-%D0%BE%D1%82-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%B0-news663230.html", "text": "Унгарският министър-председател Виктор Орбан заяви по време на интервю в ефира на радио „Лайош Кошут“, че е шокиран от обявеното от президента на САЩ Доналд Тръмп излизане от Парижкото споразумение за климата. „Аз съм в шок“, заяви Орбан. Той добави, че Унгария е част от консенсуса, че измененията в климата са реални и опасни и именно поради тази причина трябва да има действия срещу тях от глобален характер. „Това е в противоречие с решението на президента на САЩ“, заяви Орбан, който посочи, че Тръмп е трябвало да помисли повече за последствията от избора си.", "date": "2017.06.02", "title": "Орбан в шок след излизането на САЩ от Парижкото споразумение за климата"}
{"url": "http://pik.bg/%D1%88%D0%BE%D0%BA-%D0%B2-%D1%82%D1%8A%D1%80%D0%BD%D0%BE%D0%B2%D0%BE-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D1%85%D0%B0-%D0%B4%D0%B5%D1%82%D0%B5-%D0%B2-%D0%B3%D1%8A%D1%80%D0%B1%D0%B0-%D1%81-%D0%B2%D1%8A%D0%B7%D0%B4%D1%83%D1%88%D0%BD%D0%B0-%D0%BF%D1%83%D1%88%D0%BA%D0%B0-news663272.html", "text": "61-годишен мъж простреля с въздушна пушка 13-годишно момче в село Върбовка, съобщават от Областната дирекция на МВР във Велико Търново. Вчера вечерта мъжът забелязал, че около колата му се навъртат две момчета. Решил, че искат да крадат, затова съпругата му се опитала да ги изгони. Децата обаче се върнали и тогава мъжът взел въздушната си пуша и стрелял. Едно от децата е ранено в гърба, но няма опасност за живота му. След намесата на полицията оръжието е иззето. По случая е започнато досъдебно производство.", "date": "2017.06.02", "title": "Шок в Търново! Простреляха дете в гърба с въздушна пушка"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%B1%D0%BD%D0%B1-%D0%B1%D0%B0%D0%BD%D0%BA%D0%BE%D0%B2%D0%B8%D1%8F%D1%82-%D1%81%D0%B5%D0%BA%D1%82%D0%BE%D1%80-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D1%81%D1%82%D0%B0%D0%B1%D0%B8%D0%BB%D0%B8%D0%B7%D0%B8%D1%80%D0%B0%D0%BD-news663235.html", "text": "Банковият сектор в България е стабилизиран след проблемите, които имахме през 2014 г. Това каза управителят на БНБ Димитър Радев по време на представянето на Специфичните за България препоръки в рамките на Европейския семестър 2017, съобщава Фокус. „Само преди седмица приключи прегледа на финансовия сектор. Той катализира обективната независима външна оценка на банковия сектор. ЕК представи писмено становище, с което изрази пълно съгласие с констатациите в направения преглед на финансовата система“, обясни Радев. По думите му ясно е дефинирано, че банковият сектор в България е стабилизиран след проблемите през 2014 г. „Посочено е какво е постигнато по отношение на приоритетите през последните две години“, каза още той.", "date": "2017.06.02", "title": "Шефът на БНБ: Банковият сектор в България е стабилизиран"}
{"url": "http://pik.bg/%D0%BC%D0%B0%D0%B3%D0%B4%D0%B0-%D0%B7%D0%B0%D0%B1%D1%80%D0%B0%D0%B2%D0%B8-%D0%BA%D1%80%D0%B0%D1%81%D1%8C%D0%BE-%D1%87%D0%B5%D1%80%D0%BD%D0%B8%D1%8F---%D1%81%D1%82%D1%8F%D0%B3%D0%B0-%D1%81%D0%B2%D0%B0%D1%82%D0%B1%D0%B0-%D1%81-%D0%BD%D0%BE%D0%B2%D0%B8%D1%8F-%D1%81%D0%B8-%D0%BC%D1%8A%D0%B6-news663273.html", "text": "Фолк певицата Магда окончателно забрави плевенския лобист Красимир Георгиев-Красьо Черния. Чаровната блондинка си има нов мъж на име Владимир. \"Любовта на човека до мен ме прави щастлива, любовта на моето семейство и на неговото семейство - също. Благодаря на Господ, че всички около мен са живи и здрави. Това са нещата, които ми топлят сърцето и душата\", призна Магда. Любовта й с Владимир вече е на три години, но избягвали да я афишират. Връзката им е минала през много етапи, но в момента нещата между тях са прекрасни. \"Имали сме много кризисни моменти през годините, но слава Богу любовта ни е по-силна от всичко и съумяхме да запазим това прекрасно чувство. Сега мислим за сериозни стъпки в живота. Имаме подкрепата на нашите семейства. Засега запазвам в тайна кога ще ви зарадваме с някоя хубава новина, но скоро ще се чуе\", казва Магда.", "date": "2017.06.02", "title": "Магда забрави Красьо Черния - стяга сватба с новия си мъж"}
{"url": "http://pik.bg/40-%D0%B3%D0%BE%D0%B4%D0%B8%D1%88%D0%B5%D0%BD-%D0%BE%D0%BB%D0%B5%D0%BA%D0%BD%D0%B0-%D1%81-6000-%D0%BB%D0%B5%D0%B2%D0%B0-%D0%BD%D0%B0%D0%BF%D0%B8%D1%81%D0%B0%D0%BB-%D1%81%D0%B8-%D0%BA%D0%BE%D0%B4%D0%B0-%D0%B2%D1%8A%D1%80%D1%85%D1%83-%D0%BA%D0%B0%D1%80%D1%82%D0%B0%D1%82%D0%B0-news663220.html", "text": "26-годишна криминално проявена бургазлийка изтегли 6000 лв. от кредитната карта на 40-годишен бургазлия, който е имал неблагоразумието да напише ПИН-кода си към нея. Жената е откраднала картата от дома му, където е проникнала в дните между 14 и 29 май. След като извършила тегленето обаче жената е била заловена от полицията и задържана за срок от 24 часа. Тя е направила е пълни самопризнания и описала механизма за извършване деянието. Работата по случая продължава от служители на Първо Районно управление – Бургас.", "date": "2017.06.02", "title": "40-годишен олекна с 6000 лева, написал си кода върху картата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B2%D0%BB%D0%B5%D0%B7%D0%B5-%D0%BE%D1%81%D1%82%D1%80%D0%BE-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%B7%D0%BD%D0%B0%D0%B5-%D0%BA%D0%B0%D0%BA%D0%B2%D0%BE-%D0%B5-%D1%81%D1%82%D0%B0%D0%BD%D0%B0%D0%BB%D0%BE-news663267.html", "text": "„От двуредова оградата по границата се оказва едноредова със съответното решение на областния управители”. Това заяви депутатката от БСП Елена Йончева за оградата на Тунджа, която според нея не е изградена според изискванията и първоначалния договор. Тя заяви в кулоарите на Народното събрание, че парите са платени за двуредова, като фирмата която строи тази ограда усвоява чрез проектиране разликата в средствата. „Аз не мога да давам присъди, за това има прокуратура, но има съмнения за тежка корупционна схема, има съмнения за търговия с националната сигурност. Нека съответните институции проверят дали има такива тежки съмнения”, допълни още Йончева. Тя заяви категорично, че ако прокуратурата не се самосезира, то от БСП ще го направят. За казуса с Кюрдистан Йончева заяви, че е странно една такава среща, която е изключително важна, защото става дума за президент и лидер на автономна област Иракски Кюрдистан, която претендира за независима държава, която предстои да направи референдум, за да стане такава, да има среща която не е обявена пред българските медии. „Това буди съмнения. Българските медии научиха от кюрдските си колеги за тази среща, имаше снимки, видео материал, след което от Министерски съвет се наложи да потвърдят, че тя се е състояла”, заяви Йончева. Според нея не е нормално да се научава по този начин и трябва да се знае какво точно се е говорила на нея. Ако е вярна информацията, че са водени разговори за признаването на този референдум в региона, за това трябва да знае българската общественост, парламента и съответно да има дебати какво се случва. Смятам, че това е доста странно поведение и за това като народен представител държа да има отговор”, допълни още Елена Йончева.", "date": "2017.06.02", "title": "ИЗВЪНРЕДНО В ПИК TV! Елена Йончева влезе остро на Борисов: Трябва да се знае какво е станало на срещата с лидера на Кюрдистан"}
{"url": "http://pik.bg/%D0%B8%D1%82%D0%B0%D0%BB%D0%B8%D1%8F-%D1%83%D0%BD%D0%B8%D1%89%D0%BE%D0%B6%D0%B0%D0%B2%D0%B0-%D0%B4%D0%B2%D0%B0-%D0%BE%D1%82-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D1%86%D0%B8%D0%B3%D0%B0%D0%BD%D1%81%D0%BA%D0%B8-%D0%BA%D0%B0%D1%82%D1%83%D0%BD%D0%B8-news663241.html", "text": "Всички цигански катуни край Рим ще бъдат разрушени до един. Властите ще премахнат първо два от най-големите – \"Барбута“ и \"Монакина“ и след това ще се опитат да намерат работа на живеещите там, но и да им бъдат осигурени жилища в квартали с местни жители. Кметицата на Рим Вирджиния Раджи смята, че по този начин ще бъде премахната \"яслата, от която през последните години мафията лапа здраво“. Училището ще стане задължително за малките ромчета. Възрастните ще могат да имат право на безплатно здравеопазване, но при условие, че приемат предлаганите им условия за интеграция, каза още Вирджиния Раджи. Целта на проекта, който ще струва 3.8 млн. евро, е до три години от двата катуна да няма и следа. Средствата ще бъдат осигурени от европейски фондове, съобщава БГНЕС.", "date": "2017.06.02", "title": "Италия унищожава два от най-големите цигански катуни"}
{"url": "http://pik.bg/%D1%81%D0%B8%D0%BD%D0%B8%D1%82%D0%B5-%D1%81-%D1%83%D0%BB%D1%82%D0%B8%D0%BC%D0%B0%D1%82%D1%83%D0%BC-%D0%BA%D1%8A%D0%BC-%D0%B1%D1%84%D1%81-%D0%BE%D1%82-%D0%B3%D0%B5%D1%80%D0%B5%D0%BD%D0%B0-%D0%B8%D1%81%D0%BA%D0%B0%D1%82-%D0%B4%D0%BE%D0%BA%D1%83%D0%BC%D0%B5%D0%BD%D1%82-news663255.html", "text": "Босовете на Левски публикуваха официалната си позиция, във връзка с решението да се играе бараж за Лига Европа между \"сините\" и Верея. Мачът трябва да се състои на 4 юни, от 20:00 часа, на стадион \"Георги Аспарухов\". От \"Герена\" разпространиха официалното писмо, което са пратили до БФС и всички засегнати от казуса страни. От Левски настояват Централата да преразгледа решението си от четвъртък (1.06.2017 година) и да го отмени до края на работния ден. \"Сините\" смятат, че правата им са нарушени, като се позовават на регламентите на УЕФА и на правилника у нас. Очаква се отговор от БФС по казуса.", "date": "2017.06.02", "title": "\"Сините\" с ултиматум към БФС! От \"Герена\" искат... (ДОКУМЕНТ)"}
{"url": "http://pik.bg/%D1%81%D0%BB%D0%B5%D0%B4-%D0%BF%D1%83%D0%B1%D0%BB%D0%B8%D0%BA%D0%B0%D1%86%D0%B8%D1%8F-%D0%BD%D0%B0-%D0%BF%D0%B8%D0%BA-%D1%88%D0%B5%D1%84%D1%8A%D1%82-%D0%BD%D0%B0-%D1%81%D0%B3%D1%81-%D0%BA%D0%B0%D0%BB%D0%BE%D1%8F%D0%BD-%D1%82%D0%BE%D0%BF%D0%B0%D0%BB%D0%BE%D0%B2-%D0%B2-%D0%BF%D0%BE%D1%80%D0%BE%D1%87%D0%BD%D0%B8-%D0%B2%D1%80%D1%8A%D0%B7%D0%BA%D0%B8-%D1%81-%D0%B0%D0%B4%D0%B2%D0%BE%D0%BA%D0%B0%D1%82%D0%B8%D1%82%D0%B5-%D0%BD%D0%B0-%D0%BD%D0%B0%D0%B3%D0%BB%D0%B8%D1%82-news663223.html", "text": "Шефът на Софийски градски съд Калоян Топалов е на крачка от обръзуването на наказателно производство заради разгласяването на класифицирана информация, свързана с подслушването на чужди посолства от нашите служби. Това става след публикация на ПИК и самосезирането на прокуратурата, която експресно е изискала още на другия ден разговорите, засечени със СРС. Засега наказателното производство ще бъде образувано срещу неизвестен извършител, съобщиха отлично информирани източници пред ПИК. Както ПИК съобщи, приближеният до шефа на ВКС Лозан Панов съдийски началник обяви пред медиите, че са издадени разрешения за подслушване на чужди посолства, поискани най-вероятно от Държавната агенция за разузнаване, ДАНС и ГДБОП във връзка с подозрения във вредителска дейност спрямо българската държава и шпионаж на въпросните представителства. В ровичкането из архивите за издадените разрешения за подслушвания са участвали 4-ма новоназначени съдии - двама мъже и две жени, научи още ПИК. Според източниците ни, заместниците на Топалов също са участвали в тараша под давление на чужди посолства. Самият Топалов пък е забелязан многократно да се навърта около адвокатите в обвързаната със скандалната фондация \"Америка за България\", финансираща битката срещу главния прокурор Сотир Цацаров, кантора на Даниела Доковска и Ина Лулчева и да общува с техния колега от същата кантора Георги Атанасов, с когото явно градят стратегии за защитата му. От същата кантора е и адвокатът Васил Василев, който защитава \"Наглите\", влезли в окото на страшен скандал през последните дни покрай вероятността Ивайло Евтимов - Йожи и Любомир Димитров - Гребеца да бъдат пуснати на свобода, след като съдът на Топалов ги оправда по скандален член от закона, приет преди месеци, че са се поправили. Според запознати автор на този член е бившият правосъден министър, напуснал втория кабинет на Бойко Борисов - Христо Иванов. Такава характеристика за страшните престъпници издава Главна дирекция \"Изтърпяване на наказанията\", чиито шеф Митко Димитров също е назначен от Христо Иванов, създадел на партията \"Да, България\", чиято основна цел е да свали Цацаров. Според източниците на ПИК опитът на двама от \"Наглите\" да излязат на свобода е капка в морето. Подобни хора от 20 години чистят съдебната палата. Те твърдят, че освобождаването на престъпници си има и тарифа, която достига 20-30 000 лева. Съдебната охрана пък е под ръководството на лице, което е съдено за шофиране в пияно състояние и предизвикване на катастрофа, още докато е работило в СДВР. Това означава, че този човек няма право да заема тази длъжност, камо ли пък да нагърбва службата си с охрана на политически събития, каквато беше организираната от Лозан Панов среща с румънската прокурорка Кьовеши. Тогава именно съдебната охрана не допусна евродепутата Николай Бареков да присъства на тази среща, а покрай нея се навъртаха и костюмирани момченца, които пък са новите съдебни помощницци, назначени след масовата чистка миналата година. След като прокуратурата изиска огласените от Калоян Топалов СРС-та, за да разследва изтичането на информация, засягаща националната сигурност и работата на българските служби, ангажираните със съдебната реформа държавни структури се надяват, че тази порочна плетка за овладяването на съдебната власт от определен кръг зависими от чуждо финансиране магистрати най-сетне ще се разплете.", "date": "2017.06.02", "title": "СЛЕД ПУБЛИКАЦИЯ НА ПИК! Шефът на СГС Калоян Топалов в порочни връзки с адвокатите на \"Наглите\" - чака го наказателно производство за заплаха на националната сигурност"}
{"url": "http://pik.bg/%D1%81%D0%B1%D0%BB%D1%8A%D1%81%D1%8A%D0%BA-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%BE%D1%81%D1%82%D0%B0%D0%B2%D0%BA%D0%B0-%D0%B2-%D0%BB%D0%B5%D0%B2%D1%81%D0%BA%D0%B8-%D0%BA%D1%83%D1%84%D0%B0%D1%80%D0%B8%D1%82%D0%B5-%D1%81%D1%82%D1%8F%D0%B3%D0%B0-news663236.html", "text": "Главният скаут на Левски Георги Чиликов ще напусне клуба, твърди \"Кота Спорт\". Това ще стане, след като той проведе среща със собственика Спас Русев. Бургазлията е бил крайно разочарован от отношението на част от управата. Той е предлагал различни футболисти от чужбина и България, които по една или друга причина са били от хвърляни - първо от Станислав Ангелов, а сега от Боримиров и Николай Митов. Чиликов ще се срещне със Спас Русев и ще изложи причините за оставката си. Още през зимата Георги бил предложил на клуба 8 попълнения от родното първенство, но никой от избраните от него не бе привлечен. Той е селектирал и качествен португалец - халф, както и няколко бразилци, които са имали необходимите качества да повишат класата на тима. В списъка на Чиликов са били Антонио Вутов (очакван е на \"Герена\" през лятото, след като през пролетта игра в Ботев), Тодор Неделев (Ботев), Омар Косоко (Ботев), Васил Шопов (Дунав), Веселин Марчев (Локо Пд), Атанас Зехиров (Берое), Абуд Омар (Славия), Милен Желев (Локо ГО).", "date": "2017.06.02", "title": "Сблъсък на \"Герена\"! Оставка в Левски? Куфарите стяга..."}
{"url": "http://pik.bg/%D1%83%D0%B8%D0%BA%D0%B8%D0%BB%D0%B8%D0%B9%D0%BA%D1%81-%D1%81%D1%8A%D1%81-%D0%B7%D0%BB%D0%BE%D0%B2%D0%B5%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%86%D1%80%D1%83-%D0%B8%D0%BC%D0%B0-%D0%BD%D0%BE%D0%B2%D0%BE-%D0%BA%D0%B8%D0%B1%D0%B5%D1%80-%D0%BE%D1%80%D1%8A%D0%B6%D0%B8%D0%B5-%D1%81-%D0%BA%D0%BE%D0%B5%D1%82%D0%BE-%D0%B7%D0%B0%D1%80%D0%B0%D0%B7%D1%8F%D0%B2%D0%B0-%D0%BA%D0%BE%D0%BC%D0%BF%D1%8E%D1%82%D1%80%D0%B8%D1%82%D0%B5-news663219.html", "text": "„Уикилийкс“ направи поредно разкритие, свързано с тайните оръжия на Централното разузнавателно управление, и по-специално в кибер офанзивите на службите. Става въпрос за технология, чрез която ЦРУ използва файловите сървъри на операционната система Windows за заразяване на компютрите на отделни хора, съобщи Факти бг. Кодовото име на хакерското „оръжие“ на американските служби е „Пандемия“ (Pandemic). Чрез него ЦРУ може да зарази компютри със зловреден вирус. Това е последното разкритие, свързано с начините американските разузнавателни служби да получат достъп до желан от тях компютър и до файловете и информацията в него.", "date": "2017.06.02", "title": "\"Уикилийкс\" със зловещо разкритие: ЦРУ има ново кибер оръжие, с което заразява компютрите  "}
{"url": "http://pik.bg/%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0-%D1%86%D1%81%D0%BA%D0%B0-%D0%BF%D1%80%D0%B5%D0%B7-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%8F-%D1%81%D0%B5%D0%B7%D0%BE%D0%BD-%D1%89%D0%B5-%D0%B5-news663278.html", "text": "\"Стамен Белчев ще продължи да ръководи ЦСКА и през новия сезон. Ръководството на клуба гласува доверие на старши треньора след добрите резултати в последните месеци. Освен Белчев се запазва и целият екип от треньори, които работят с него след назначаването му за старши треньор на първия отбор. Ръководството пожелава на Стамен Белчев още много успехи начело на най-титулувания български отбор\", пишат на официалния сайт на ЦСКА.", "date": "2017.06.02", "title": "Важна новина за \"червените\"! Треньор на ЦСКА през следващия сезон ще е..."}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81%D1%8A%D1%81-%D0%B7%D0%B0%D0%BC-%D1%88%D0%B5%D1%84%D0%B0-%D0%BD%D0%B0-%D0%B5%D0%BA-%D0%B2%D0%B0%D0%BB%D0%B4%D0%B8%D1%81-%D0%B4%D0%BE%D0%BC%D0%B1%D1%80%D0%BE%D0%B2%D1%81%D0%BA%D0%B8%D1%81-%D1%81%D0%BD%D0%B8%D0%BC%D0%BA%D0%B8-news663297.html", "text": "Премиерът Бойко Борисов се срещна днес със заместник-председателя на Европейската комисия, отговарящ за еврото, социалния диалог, финансовата стабилност, финансовите услуги и съюза на капиталовите пазари Валдис Домбровскис. Домбровскис е в България за участие в конференция за представяне на специфичните за страната ни препоръки в рамките на Европейския семестър 2017. Заместник-председателят на ЕК представи пред премиера публикувания от Комисията Документ за размисъл за задълбочаване на икономическия и валутния съюз до 2025 г. Той посочи, че, подобно на Бялата книга, документът не е план, а основа за дискусия между държавите-членки. „В него се представят различни идеи, чиято цел е да допринесат за изграждането на споделена визия за еврото, както и конкретни стъпки за нейното постигане“, посочи Домбровскис. По време на разговора беше коментиран напредъкът по реформите, които страната ни провежда във финансовия сектор, пазара на труда, социалните политики, образованието и здравеопазването. Заместник-председателят на ЕК отбеляза стриктното изпълнение от страна на България на Пакта за стабилност и растеж, както и ръста на българската икономика, който е над средното ниво за Европейския съюз. По думите му, основно предизвикателство за приемането на страната ни в еврозоната е преодоляването на макроикономическите дисбаланси. Министър-председателят Бойко Борисов посочи, че разрешаването на този проблем остава сред ключовите приоритети на правителството. Той подчерта също, че се наблюдава подобряване на структурния баланс. В резултат на постигната фискална консолидация нивото на публичния дълг е стабилизирано на ниско и устойчиво равнище, далеч под средното за еврозоната и ЕС, изтъкна Борисов. Той посочи също, че благодарение на добрата работа на приходните агенции и категоричната борба с контрабандата, бюджетът трупа излишъци, като според прогнозните данни за месец май те ще надхвърлят 1,6 млрд. лева. Запазването на фискалната устойчивост и провеждането на последователна, прозрачна и предвидима данъчна политика ще продължи, защото е предпоставка за подобряване на бизнес средата, насърчаване на инвестициите и стимулиране на трудовия пазар, които са основни приоритети за правителството, посочи министър-председателят Бойко Борисов.", "date": "2017.06.02", "title": "ПЪРВО В ПИК! Премиерът Борисов се срещна със зам.-шефа на ЕК Валдис Домбровскис (СНИМКИ)"}
{"url": "http://pik.bg/%D0%BF%D0%BE%D1%80%D0%BE%D0%B9-%D0%BF%D0%BE%D0%BC%D0%B5%D1%82%D0%B5-%D1%87%D0%B0%D1%81%D1%82-%D0%BE%D1%82-%D0%BA%D0%B0%D0%BB%D0%BE%D1%84%D0%B5%D1%80-%D1%81%D0%BD%D0%B8%D0%BC%D0%BA%D0%B8-news663288.html", "text": "Порой се изсипа над Калофер снощи около 19,30 и 20 часа. Точно тогава започнаха проявите, посветени на 141 години от гибелта на Христо Ботев. Силният дъжд мина над пазарския площад на ул. \"Асенова\" и североизточната част на града, където най-засегната е улица \"Димитър и Елена Мутеви\". Планниските потоци, които се изляха от Балкана върху тази част от града, отрязаха улицата и тя в момента е недостъпна. Всеки порой превръща тази улицата в дере. Площадът, на който се провежда градският пазар, беше заринат тази сутрин с наноси, клони, камъни, съобщава \"Марица\". Кметът Румен Стоянов повика още рано сутринта техника и тя в момента разчиства . \"Водата по улиците и площада беше 50 см., повече отколкото е в река Тунджа, казаха Христо Драганов и Неделя Атанасова. Дъждът не успя да  попречи на проявите, посветени на Ботев. Концертът на Аснамбъл \"Чинари\", който започна в 19,30 часа снощи,  се проведе на покрита сцена и на площада под дъжда. За тържествената заря -  проверка в 21 часа небето вече беше чисто и илюминации го озариха. Проявите днес продължават.", "date": "2017.06.02", "title": "Порой помете част от Калофер (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BB%D0%B8%D0%BD%D0%B5%D0%B9%D0%BA%D0%B8-%D1%85%D0%B2%D1%8A%D1%80%D1%87%D0%B0%D1%82-%D0%BA%D1%8A%D0%BC-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D0%B2-%D0%B4%D1%83%D0%BF%D0%BD%D0%B8%D1%86%D0%B0-%D1%82%D1%80%D0%B8%D0%BC%D0%B0-%D1%83%D1%87%D0%B5%D0%BD%D0%B8%D1%86%D0%B8-%D0%B8-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%BA%D0%B0%D1%82%D0%B0-%D0%BA%D0%BE%D0%BB%D0%B0%D0%B1%D0%B8%D1%80%D0%B0%D0%BB%D0%B8-news663293.html", "text": "Линейки хвърчат към гимназия „Христо Ботев“ в Дупница. Трима ученици и директорката на училището са припаднали в двора на гимназията по време на честванията по случай 2 юни. Медиците оказват първа помощ на пострадалите. Все още не е ясна причината за инцидента, съобщава \"СтрумаБГ\".", "date": "2017.06.02", "title": "ИЗВЪНРЕДНО! Линейки хвърчат към гимназия в Дупница! Трима ученици и директорката колабирали"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%B8%D1%8F%D1%82%D0%B5%D0%BB-%D0%BD%D0%B0-%D0%BA%D1%83%D1%81%D1%82%D1%83%D1%80%D0%B8%D1%86%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%BF%D1%80%D0%B5%D0%B4-%D0%BF%D0%B8%D0%BA-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%B5-%D1%81%D1%8A%D1%81-%D1%81%D1%87%D1%83%D0%BF%D0%B5%D0%BD%D0%B0-news663292.html", "text": "Световноизвестният режисьор Емир Кустурица, който претърпя автомобилна катастрофа, вече е извън болницата. Тази добра новина научи единствено ПИК от неговия добър приятел - писателя и поета Горан Лазович. Пред ПИК той потвърди, че Кустурица е попаднал в катастрофа. Шофьорът, който е карал колата, е със счупена ръка. Самият Кустурица е изписан след прегледа в болницата и вече си е вкъщи. \"Всичко е добре. Не се безпокойте! Ще му предам вашите поздрави\", заяви Горан Лазович.", "date": "2017.06.02", "title": "ЕКСКЛУЗИВНО! Приятел на Кустурица проговори пред ПИК за катастрофата! Шофьорът е със счупена ръка, а големият режисьор..."}
{"url": "http://pik.bg/%D0%BA%D0%BE%D0%BD%D1%82%D1%80%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%BA%D0%B8%D1%82%D0%B0%D0%B9-%D0%BE%D1%81%D1%82%D0%B0%D0%B2%D0%B0-%D0%B2-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-news663258.html", "text": "Правителството на Китай заяви, че ще спази Парижкото споразумение за климата, след като САЩ се изтеглиха от него, посочвайки че Пекин има „отговорност като отговорна важна държава“, предава Франс прес. „Смятаме, че Парижкото споразумение за климата отразява най-широкото разбирателство на международната общност по отношение на климатичните изменения и страните трябва да ценят трудно заслужения резултат“, заяви прессекретарят на китайското МВнР Хуа Чунин.", "date": "2017.06.02", "title": "Контра на Тръмп! Китай остава в Парижкото споразумение"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BD%D0%B0-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-%D0%B2-%D0%B4%D1%83%D0%BF%D0%BD%D0%B8%D1%86%D0%B0-%D0%B8%D0%BC-%D0%BF%D1%80%D0%B8%D0%BB%D0%BE%D1%88%D0%B0%D0%BB%D0%BE-%D0%BE%D1%82-%D0%B6%D0%B5%D0%B3%D0%B0%D1%82%D0%B0-news663304.html", "text": "На учениците в Дупница им прилошало от жегата. Това е причината от гимназия „Христо Ботев“ да потърсят екип на Бърза помощ. „Децата са прегледани, но няма нищо тревожно. Прилошало им е от топлото време“, обясниха от Бърза помощ в Дупница пред ПИК. Както вече е известно, трима ученици и директорката на училището са припаднали в двора на гимназията по време на честванията по случай 2 юни.", "date": "2017.06.02", "title": "ИЗВЪНРЕДНО В ПИК! На учениците в Дупница им прилошало от жегата"}
{"url": "http://pik.bg/%D0%B2%D0%B0%D0%B6%D0%BD%D0%B8%D1%82%D0%B5-%D0%BC%D0%BE%D0%BC%D0%B5%D0%BD%D1%82%D0%B8-%D0%BE%D1%82-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%BE%D1%82-%D0%BA%D0%BE%D0%B5%D1%82%D0%BE-%D1%82%D1%80%D1%8A%D0%BC%D0%BF-%D0%BE%D1%82%D1%82%D0%B5%D0%B3%D0%BB%D1%8F-%D1%81%D0%B0%D1%89-news663260.html", "text": "Парижкото споразумение, от което Доналд Тръмп заплаши да оттегли САЩ, е първата спогодба, включваща цялата световна общност в борбата с климатичните промени - едно от големите предизвикателства на 21-и век, припомня агенция Франс прес и откроява основни момента от него: Споразумението е подписано през декември 2015 г. в Париж от 195 страни и от Европейския съюз след продължили с години трудни преговори. До момента 147 страни са довели докрай местните процедури за ратификация. Сред големите икономики изключение правят Русия и Турция. За да се оттегли от споразумението, една страна трябва да уведоми секретариата на Конвенцията на ООН за климата, но това може да стане, след като изтекат три години от влизането в сила на текста, действащ от 4 ноември 2016 г. Следва едногодишно предизвестие, докато участничката наистина \"излезе\" от споразумението. По-бърз, но и по-радикален вариант е оттеглянето на една страна от Конвенцията на ООН за климата, обединяваща 197 държави. То влиза в сила година след уведомяването. Всъщност още от момента, в който една страна заявява, че се оттегля, тя вече не участва в преговорните срещи, посочва Тод Стърн, бившият американски преговарящ. Тази страна не финансира вече Конвенцията на ООН за климат а, нито международните програми в тази сфера. Споразумението поставя като глобална цел да се поддържа покачването на глобалната средна температура далеч под 2 градуса по Целзий в сравнение с прединдустриалните стойности и да се полагат усилия за ограничаването му до 1,5 градуса - а и тази граница според климатолозите ще означава вече дълбоки промени. Таванът от 2 градуса не може да се постигне чрез сегашните доброволни ангажименти на страните за ограничаване на парниковите газове. Споразумението предвижда тези цели да бъдат преразгледани. Макар че националните цели се поставят доброволно, страните се ангажират да дават отчет за политиките си, засягащи климата, за резултатите от прилагането им и да изготвят колективна равносметка на световните усилия. Организацията на този процес предстои да бъде уточнена. Прозрачност трябва да бъде осигурена и в сферата на помощите, предоставяни от богатите страни на по-бедните.", "date": "2017.06.02", "title": "Важните моменти от Парижкото споразумение, от което Тръмп оттегля САЩ"}
{"url": "http://pik.bg/%D1%83%D0%B4%D0%B0%D1%80%D0%B5%D0%BD%D0%B8%D1%8F%D1%82-%D0%BE%D1%82-%D0%B2%D0%BE%D0%BB%D1%82%D0%BE%D0%B2%D0%B0-%D0%B4%D1%8A%D0%B3%D0%B0-%D0%B4%D0%B0%D0%BD%D0%B8-%D0%BE%D1%82-%D0%B2%D0%B0%D1%80%D0%BD%D0%B0-%D0%B4%D0%BE-%D0%BC%D0%BE%D0%BC%D0%B5%D0%BD%D1%82%D0%B0-%D0%B5-%D0%BF%D1%80%D0%B5%D1%82%D1%8A%D1%80%D0%BF%D1%8F%D0%BB-12-%D0%BE%D0%BF%D0%B5%D1%80%D0%B0%D1%86%D0%B8%D0%B8-news663268.html", "text": "13-годишният Даниел,  който на 22 април бе ударен от волтова дъга в локомотивното депо във Варна, е с добри жизнени показатели, съобщиха от Военномедицинска академия. При постъпването му в МБАЛ-Варна към Военномедицинска академия са установени изгаряния на лице, шия, гръден кош, гръб, горни и долни крайници - 65% 2В-3 степен. След овладяване на шоковото състояние лекарите започват регулярни некректомии на засегнатите повърхности и автопластика със собствена кожа. Поради голямата площ и дълбочина на изгарянето, се налага използването на изкуствена кожа, с която са покрити най-тежките участъци. За осигуряване на животоспасяващите операции Център „Фонд за лечение на деца”, с решение на Обществения съвет, спешно организира и финансира закупуването на скъпоструващия биологичен кожен заместител. До момента на пациента са направени 12 оперативни интервенции.", "date": "2017.06.02", "title": "Удареният от волтова дъга Дани от Варна до момента е претърпял 12 операции "}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B1%D0%B0%D0%BD%D0%BE%D0%B2-%D0%BD%D0%B5%D0%BE%D0%B1%D1%85%D0%BE%D0%B4%D0%B8%D0%BC%D0%B8-%D1%81%D0%B0-%D1%81%D0%BF%D0%B5%D1%88%D0%BD%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BA%D1%83%D0%BB%D1%82%D1%83%D1%80%D0%BD%D0%BE%D1%82%D0%BE-%D0%BD%D0%B0%D1%81%D0%BB%D0%B5%D0%B4%D1%81%D1%82%D0%B2%D0%BE-news663266.html", "text": "Министърът на културата Боил Банов участва във форума „Историческите градове в България - опазване и развитие”, който се откри официално днес в Софийска градска художествена галерия. В изказването си на престижния форум министър Банов се обърна към участниците и гостите на конференцията, като специално акцентира върху необходимостта от спешно иницииране на промени в Закона за културното наследство. „В момента Законът за културното наследство е такъв, че собствениците на старите сгради са натикани едва ли не в ъгъла като наказани ученици. Този закон пази всичко и собствениците се чувстват като ученици, които само са наказвани, а никога не са поощрявани да ги поддържат. Ако държим да има някаква промяна, именно това трябва да се промени, иначе и 500 форума да се направят, ефектът ще бъде нулев. Дигиталицазията на културното наследство е от ключово значение и аз напълно подкрепям кмета на столицата, която е решила да го направи. Надявам се, че най-после ще изкараме на светло всичко, което толкова дълго време е стояло на тъмно”, подчерта министър Банов. В конференцията участват и кметът на София Йорданка Фандъкова, министърът на регионалното развитие и благоустройството Николай Нанков, Ив Дож - автор на последния закон за опазване на историческите зони във Франция /депутат 1997-2001 г. и сенатор в периода 2001-2011 /, кметът на Велико Търново и председател на Националното сдружение на общините в България Даниел Панов и главният архитект на София Здравко Здравков. Поканени са кметовете на Пловдив, Варна, Русе, Габрово, Копривщица, Несебър и Бургас, депутати, архитекти и експерти. Те обсъждат състоянието, опазването и развитието на историческите зони в градовете и ще предложат законодателни промени, с които да се ускори обновяването на сгради - паметници на културата. Очаква се кметовете на 10 български града да подпишат харта за създаване на Национална асоциация за развитие на историческите зони в България.", "date": "2017.06.02", "title": "Министър Банов: Необходими са спешни промени в Закона за културното наследство"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%BE%D0%BC%D0%B1%D0%B0-%D0%B2%D1%8A%D0%B2-%D1%84%D1%83%D1%82%D0%B1%D0%BE%D0%BB%D0%B0-%D0%BB%D0%B5%D0%B2%D1%81%D0%BA%D0%B8-%D0%BD%D0%B0%D0%BF%D1%83%D1%81%D0%BA%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D0%B0%D1%82%D0%B0-%D1%81%D0%BF%D0%BE%D1%80%D1%82-%E2%84%961-%D1%81%D0%B5-%D1%82%D1%80%D0%B5%D1%81%D0%B5-news663305.html", "text": "\"Тръст \"Синя България\" призова ръководството на Левски да обяви, дали тимът ще участва в баража за Лига Европа и да обясни позицията си. От сдружението заявяват, че ще подкрепят Левски, ако ръководството вземе решение \"сините\" да не участват в Първа лига. \"Ако все още сме \"отбора на народа\", то честността и прозрачността трябва да станат безусловни. Тръст \"Синя България\" е единственият акционер в ПФК Левски АД, който представлява интересите на привържениците. Нашата цел на този етап е клубът да се управлява по финансово устойчив и прозрачен начин, без да участва в задкулисни машинации. Припомняме, че поради тези причини през миналото лято предложихме Левски да откаже участие в първенството. Всичко, което се случи оттогава насам, показва правотата на тази позиция. Затова и подкрепяме всички стъпки на Левски в тази насока\", пишат от Тръст \"Синя България\". Спорт №1 в България се тресе. Скандалът между \"сините\" и БФС е огромен. Левски като трети в класирането този сезон се предвижда да играе бараж за Лига Европа, а четвъртият Дунав най-вероятно ще се класира директно за евротурнирите. Сложният казус е породен от отказа на УЕФА да допусне ЦСКА до ЛЕ.", "date": "2017.06.02", "title": "ИЗВЪНРЕДНО! Бомба във футбола! Левски напуска шампионата? Спорт №1 се тресе"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D1%81-%D0%BE%D1%81%D1%82%D1%80%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D0%B7%D0%B0-%D0%B7%D0%B0%D0%BA%D0%BE%D0%BD%D0%B0-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0---%D0%BC%D0%BE%D0%B6%D0%B5%D0%BB-%D0%B4%D0%B0-%D1%81%D0%B5-%D0%BF%D1%80%D0%BE%D0%BC%D0%B5%D0%BD%D0%B8-%D0%B7%D0%B0-2-%D1%81-news663303.html", "text": "Законът за движение по пътищата не може да бъде променен за две седмици. Това каза народният представител от ПГ на „БСП за България“ и заместник-председател на Комисията по транспорт, информационни технологии и съобщения Георги Свиленски пред журналисти в Народното събрание във връзка с внесените от ГЕРБ промените в Закона за движение по пътищата. По думите му не може законът да бъде променен от група народни представители, която бърза и пропуска всякакви съгласувателни процедури с всички министерства. „Законът за движение по пътищата касае работата на поне четири министерства - Министерство на образованието и науката, Министерство на регионалното развитие и благоустройството, МВР и Министерство на транспорта. Не виждам как тези колеги народни представители са успели в рамките на два или три дни да обединят тази съгласувателна процедура“, каза Свиленски. „Преди да дам оценка на това предложение, позволете ми да коментирам тези пиар акции, които се опитват да правят управляващите в лицето на Министерски съвет като правителство заедно с колегите народни представители от ГЕРБ. В събота имаше спешно заседание, на което бяха възложени някакви срокове за две седмици да се реши проблемът с безопасността и намаляване на жертвите по пътищата“, каза Свиленски. Той напомни, че преди година и половина е имало същото заседание. По думите му по същия начин тогава са внесени промени, които година и половина са стояли в тази пленарна зала и всички предложения са били оттеглени именно от вносителите. Свиленски поясни, че БСП ще подкрепи предложението да отпаднат табелите преди камерите на пътя. „Това е правилно предложение. Няма смисъл да има тази информация предварително къде ще бъдат засичани скоростите на нарушителите. Въпросът е да се погледне чисто юридически и правно дали това не нарушава дадени права на българските граждани да бъдат записвани по улицата. Това бяха мотивите и на ВАС, когато отмени камерите“, поясни Свиленски. Според него промените трябва да се обмислят добре и не трябва да се правят промени на парче.", "date": "2017.06.02", "title": "ИЗВЪНРЕДНО В ПИК TV! БСП с остра позиция за закона по пътищата - можел да се промени за 2 седмици"}
{"url": "http://pik.bg/15-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D1%84%D0%B5%D0%B9%D1%81%D0%B1%D1%83%D0%BA-%D0%B7%D0%BD%D0%B0%D0%B5-%D0%B7%D0%B0-%D0%B2%D0%B0%D1%81-%D0%B0-%D0%B2%D0%B8%D0%B5-%D0%B4%D0%BE%D1%80%D0%B8-%D0%BD%D0%B5-%D0%BF%D0%BE%D0%B4%D0%BE%D0%B7%D0%B8%D1%80%D0%B0%D1%82%D0%B5-news663139.html", "text": "Всеки ден над 1 милиард души по цял свят влизат във Facebook. А сега си представете как цялата тази информация, която потребителите публикуват, трият, харесват, коментират, се пази и следи от специални агенти, с водещ мотив сигурността на същите тези потребители. Дали това е така, оставяме на вас да прецените сами. Сайтът Propublica публикува списък на 15 неща, които Facebook знае за нас, благодарение на всички наши действия в социалната мрежа. За някои неща наистина ще се учудите, че се пазят на сървърите им. Всичко, което харесвате: снимки, публкации, хора, видеа. Фейсбук анализира всичко, което вие харесвате в мрежата. Всички лични съобщения, обменени с всеки един потребител, с когото сте си писали някога. Всички изтрити съобщения, постове на стената и коментари. Дори и да сте ги изтрили преди много време, те все още седят в сървърите на мрежата. Всички непубликувани постове на стената, които сте тръгнали да пишете, но не сте публикували. Да, Фейсбук помни нещата, които дори не сте публикували. Всички снимки и видеа, които публикувате. Дори и такива, които други потребители са споделили с вас. Времето, когато сте спрели да бъдете приятел с някого и времето, когато активно сте комуникирали с него. Всички ваши действия, лайкове или постове през приложенията Instagram и WhatsApp (и двете са собственост на Фейсбук). Всички събития, които посещавате, както и всички пътувания, които сте осъществили в други държави. Всички устройства, които сте използвали, за да влизате във Фейсбук. Всички неща, които сте правили в сайтове, където сте влезли чрез регистрацията си във Фейсбук. Вашата образователна степен и заплата. Вашите политически пристрастия или коментари по политически теми. Номерата на кредитната ви карта. Лицето ви: когато някой ви тагне в снимка, Фейсбук го отбелязва в своята база данни, за да може по-адекватно да идентифицира лицето ви в други снимки. Сайтове, които сте посетили през рекламен пост във Фейсбук.", "date": "2017.06.02", "title": "15 неща, които Фейсбук знае за вас, а вие дори не подозирате"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%BB%D0%B5%D0%BA%D0%B0%D1%80%D0%B8%D1%82%D0%B5-%D0%BD%D0%B8-%D1%81-%D0%BD%D0%B0%D0%B9-%D0%BD%D0%B8%D1%81%D0%BA%D0%B8-%D0%B7%D0%B0%D0%BF%D0%BB%D0%B0%D1%82%D0%B8-%D0%B2-%D0%B5%D0%B2%D1%80%D0%BE%D0%BF%D0%B0-%D0%B3%D0%B5%D1%80%D0%BC%D0%B0%D0%BD%D1%86%D0%B8%D1%82%D0%B5-%D0%B2%D0%B7%D0%B8%D0%BC%D0%B0%D1%82-15-%D0%BF%D1%8A%D1%82%D0%B8-%D0%BF%D0%BE%D0%B2%D0%B5%D1%87%D0%B5-news663277.html", "text": "Между 10 и 20 пъти са разликите в заплатите на българските лекари в различните болници у нас, като най-бедни са общинските лечебни заведения. В България обаче лекарските заплати остават най-ниски в Европа. Интересното е, че ако в Германия медиците взимат до 15 пъти повече от българските им колеги, то в Норвегия взимат повече от германските лекари, заради което те пък емигрират там, обясни днес председателят на Федерацията на синдикатите в здравеопазванетод-р Иван Кокалов преди да открие форум, посветен на европейския диалог в сектора. По повод недостига на средства за болниците, специалистът коментира, че надлимитна дейност не може да бъде платена от страна на здравната каса, тъй като това е незаконно. \"Преди по закон касата заплащаше за здравни услуги, а сега купува такива. Това не е лимит, но като купуваш нещо, то е ограничено и в рамките на едни пари\", обясни д-р Кокалов. По негови думи трябва да се намери адекватен отговор за ситуацията в \"Пирогов\", тъй като лечебното заведение е с особен статут.", "date": "2017.06.02", "title": "ПОТРЕС! Лекарите ни с най-ниски заплати в Европа, германците взимат 15 пъти повече"}
{"url": "http://pik.bg/%D0%BF%D0%B0%D0%BD%D0%B8%D0%BA%D0%B0-2-%D0%BC%D0%B5%D1%82%D1%80%D0%BE%D0%B2%D0%BE%D1%82%D0%BE-%D0%B2%D0%BB%D0%B5%D1%87%D1%83%D0%B3%D0%BE-%D1%80%D0%B0%D0%B7%D1%80%D0%B5%D0%B2%D0%B0-%D0%B4%D0%B5%D1%86%D0%B0-%D0%B8-%D1%81%D1%82%D1%80%D0%B5%D1%81%D0%BD%D0%B0-%D0%B6%D0%B5%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news663227.html", "text": "Огромен 2-метров смок се появи до детска градина в Дупница. Чудовищното влечуго разревало деца и стресирало жени, които панически се разбягали по време на атаката му. По това време на годината змиите започват да изпълзяват и да влизат в къщи и входове на блокове. Появата им много често е плашеща за хората. Двуметровият смок е един от най-големите, които са се появявали в рилското градче. Влечугото, което се води \"стрелец\" заради бързото си придвижване, пропълзяло на пътното платно, където било прегазено от лек автомобил, но останало само без част от опашката си. Традиционно стрелецът живее високо в планините, но вероятно заради проливните дъждове от последните дни е бил довлечен в Дупница. Смокът не е опасен и се храни предимно с дребни птици и гризачи, но при внушителните му размери хората масово не мислят за това и панически се разбягват. Змия стресира случайни граждани и в центъра на Хасково. Влечугото се изпълнало удобно на припек до вратата на книжарница на булевард \"Раковски\" в близост до Туристическия информационен център. То било забелязано от хората в сряда вечерта и веднага се обадили на пожарната. Огнеборците са се отзовали много бързо. При появата им обаче змията се е пъхнала между решетките до книжарницата и най-вероятно се е скрила в мазетата на сградата.", "date": "2017.06.02", "title": "ПАНИКА! 2-метровото влечуго разрева деца и стресна жени (СНИМКИ)"}
{"url": "http://pik.bg/%D1%80%D0%B0%D0%B4%D0%BE%D1%81%D1%82-%D0%B7%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D0%B3%D1%80%D0%B8%D1%88%D0%B0-%D0%B3%D0%B0%D0%BD%D1%87%D0%B5%D0%B2-%D0%BF%D0%BE%D0%BB%D1%83%D1%87%D0%B0%D0%B2%D0%B0-%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%B0-%D0%BF%D0%BE%D0%BC%D0%BE%D1%89-news663252.html", "text": "Шофьори на таксита в София решиха да съберат сериозна сума от дължимите 8 млн. за емблемата на ЦСКА, пише \"Труд\". Фенове на \"червените\" в една от най-обединените гилдии обещават финансово рамо на клуба за плащането на сумата за символите на фалиралото дружество, които сегашните управници спечелиха на търг. \"В София има близо осем хиляди таксита и се очаква повечето от тях да дадат за каузата по минимум десет лева - заяви пред \"Труд\" Благой Божинов, част от въпросната гилдия. \"Някои дори са готови да дарят по 50 - 100 лева. Организацията е в ход. Надявам се да запалим и колегите от страната, а също така да активираме и стотиците фенклубовете на ЦСКА в България. Сега е моментът да помогнем конкретно на ЦСКА, но и глобално на българския футбол. Този отбор е позната родна марка на света и това е добър мотив и неутралните привърженици да помогнат\". Все още не е ясно кога точно трябва да се платят 8-те милиона лева за емблемата и символите. Победителят в търга е кредитор на ПФК ЦСКА АД и според търговския закон трябва да бъде изготвена сметка за разпределение на въпросната сума. Тя трябва да влезе в сила и тогава кредиторът, ако има да приспада свои вземания, да ги приспадне и да доплати остатъка. Сумата 8 милиона лева не е избрана случайно за търга. Тя е платена с цел държавата в лицето на НАП да си получи дължимото от фалиралото дружество. Оказа се, че със зелената светлина за ЦСКА, преди година правителството е направило далновиден и явно единствено възможен ход за да си събере парите. А от своя страна \"червената общност\" също може да е доволна - има отбор без да носи морално бреме за ощетяване на данъкоплатците. Към момента всичко това е на теория. За да стане факт трябва да се плати сметката.", "date": "2017.06.02", "title": "Радост за \"армейците\"! Гриша Ганчев получава неочаквана помощ"}
{"url": "http://pik.bg/%D1%86%D0%B0%D1%86%D0%B0%D1%80%D0%BE%D0%B2-%D1%81-%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%BF%D0%BE-%D0%BA%D0%B0%D0%B7%D1%83%D1%81%D0%B0-%D1%81-%D0%BD%D0%B0%D0%B3%D0%BB%D0%B8%D1%82%D0%B5---%D0%B5%D1%82%D0%BE-%D0%BA%D0%B0%D0%BA-%D0%BE%D1%82%D0%B2%D1%8A%D1%80%D0%BD%D0%B0-%D0%BD%D0%B0-%D0%B2%D0%BA%D1%81-%D0%B8-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-news663294.html", "text": "Тълкувателно дело на Върховния касационен съд, образувано по искане на главния прокурор Сотир Цацаров, трябва да каже как се реабилитират осъдените и пандизчиите у нас. Според обвинител №1 въпросът е изключително важен, тъй като магистратите у нас излизали с коренно различни решения затова кога настъпва т.нар. реабилитация на осъден и при какви условия се случва това, пише \"Монитор\". По закон реабилитацията означава заличаване на предишни присъди. Тази процедура дава възможност реабилитираният да получи чисто свидетелство за съдимост, в което да не фигурират предишните наказания. Това означава, че дори да бъде съден за друго престъпление, магистратите няма как да вземат под внимание това, че вече веднъж е бил осъждан и на това основание да получи по-висока присъда. Освен това чистото свидетелство за съдимост отваря вратите за различни постове и позиции в държавата или в частни фирми, които за осъждано лице са недопустими. „За държавата като страна по наказателното правоотношение реабилитацията представлява отказ от правото й да упражнява занапред възможността да третира лицето като осъждано и да му налага ограничения, следващи факта на осъждането, които не са част от съдържанието на наложеното наказание“, посочва в искането си главният прокурор и допълва, че именно затова е важно да се уточни как осъдените получават тази привилегия. Питането на Цацаров обхваща 8 въпроса. Първият е получава ли автоматично реабилитация осъден, който е изтърпял присъдата си? Според главния прокурор разностранна съдебна практика по този казус има както в случите на една присъда, така и на при определени две или повече различни по вид наказания, едно или повече от които са изтърпени (изпълнени), а друго или други – не. Има съдии, които приемали, че ако излежи присъдата си, осъденият след това веднага има право да получи удостоверение за неосъждан. Ако обаче е духнал, преди да изтърпи наказанието си, дори и след погасяването му по давност няма право да получи чисто свидетелство за съдимост. Други магистрати приемат, че осъден може да бъде реабилитиран дори и когато не е излежал присъдата си или ако са му наложени няколко наказания – не е изтърпял всичките. Вторият въпрос е свързан с това получава ли автоматично реабилитация осъден, който обаче не е изтърпял присъдата си, но давността й е изтекла. Според Цацаров в съдебните актове се вижда противоречие кога настъпва моментът на реабилитация – при изтичане на абсолютната давност или по-късно. По третия въпрос Цацаров иска да се отговори как стои и въпросът с давностния срок, когато неизтърпяното наказание е глоба – т.е. дали реабилитацията настъпва, когато не е образувано изпълнително производство за събиране на същата в рамките на обикновената давност, или трябва да се чака изтичането на т.нар. абсолютна давност. Тук кашата е поще по-сериозна, защото магистратите се позовават на различни давности, разписани както в НК, така и в данъчните закони. Сложен е и въпросът кога изтича давността на глоба, за която са предприети действия по събирането й. Цацаров пита и дали съдът е длъжен да събира доказателства затова дали глобата е платена или не, когато решава дали да реабилитира осъдено лице. Последният въпрос, на които главният прокурор иска отговор, е има ли право човек, на когото наказателна отговорност е заменена с административна санкция, да получи по второ дело подобен бонус, въпреки че не си е платил глобата по първата присъда. На основание чл. 125 във връзка с чл. 124, ал. 1, т. 1 от Закона за съдебната власт (ЗСВ) до Общото събрание на Наказателна колегия на Върховния касационен съд е отправено искане от Главния прокурор на Република България за приемане на тълкувателно решение по следните въпроси: , респ. за съдебна реабилитация, по отношение на осъден, неизтърпял (неизпълнил) наложеното му наказание, чиято изпълнимост е погасена по давност? , чиято изпълнимост е погасена по давност настъпва: а) с изтичане на абсолютния давностен срок по чл. 82, ал. 4 НК б) с изтичане на давностния срок по чл. 82, ал. 1 НК в) с изтичане не само на давностния срок, но и на срока по чл. 86 – 88а НК? и наложеното наказание глоба по чл. 37 ал. 1, т. 4 НК не е изпълнено и кога настъпва: а) с изтичане на срока по чл. 82, ал. 1, т. 5 НК б) с изтичане на срока по чл. 82, ал. 4 вр. с ал. 1, т. 5 НК в) с изтичане срока по чл. 171, ал. 1, респ. ал. 2 ДОПК? , но наложеното наказание глоба по чл. 37 ал. 1 т. 4 НК не е изпълнено и кога настъпва: а) с изтичане на срока по чл. 82, ал. 1, т. 5 НК б) с изтичане на срока по чл.82, ал.4 вр. с ал.1, т.5 НК в) с изтичане срока по чл.171, ал. 2 ДОПК и срока по чл. 82, ал. 1, т. 5 НК или и срока по чл. 86 – 88а НК? за изпълнение на наложеното наказание респ. за предприетите действия за изпълнението му, както и за предприетите действия по възстановяване или обезпечаване на причинените от престъплението вреди? се произнася само по допустимостта на молбата за съдебна реабилитация или е длъжен да разгледа и нейната основателност по реда на чл. 435 НПК? от наказателна отговорност лице, което не е изпълнило (не е изтърпяло) наложено му административно наказание глоба, когато за събиране на глобата е образувано изпълнително производство? С изтичане на кой от регламентираните давностни срокове а) по чл. 82, ал. 4 ЗАНН б) по чл. 82, ал. 4 вр. ал. 1, т. 5 НК в) по чл.171, ал. 2 ДОПК отпада отрицателната предпоставка по чл. 78а, ал. 1, б. „б“ предложение второ НК? Необходимо ли е след изтичане на давностния срок да изтече и предвидения в чл. 86, ал. 1, т. 3 НК едногодишен срок? от наказателна отговорност на лице, което не е изпълнило (не е изтърпяло) наложено му административно наказание глоба, когато за събиране на глобата не е образувано изпълнително производство? С изтичане на кой от давностните срокове а) по чл. 82, ал. 1, б. „а“ ЗАНН б) по чл. 82, ал. 1, т. 5 НК в) по чл. 82, ал. 4 вр. с ал. 1, т. 5 НК г) по чл.171, ал. 2 ДОПК отпада отрицателната предпоставка по чл.78а, ал.1, б. „б“ предложение второ НК? Необходимо ли е след изтичане на давностния срок да изтече и предвиденият в чл.86, ал.1, т.3 НК едногодишен срок? В тази връзка, на основание чл. 128, ал. 1 от ЗСВ, 1. Да се образува тълкувателно дело № 2/2017г. по описа на Наказателна колегия на Върховния касационен съд. 2. Определям съдия Петя Шишкова за докладчик по делото.", "date": "2017.06.02", "title": "Цацаров с остра реакция по казуса с \"Наглите\" - ето как отвърна на ВКС и Лозан Панов"}
{"url": "http://pik.bg/%D0%BF%D0%B0%D0%BF%D0%B0%D1%80%D0%B0%D1%86%D0%B8-%D1%89%D1%80%D0%B0%D0%BA%D0%BD%D0%B0%D1%85%D0%B0-%D0%BE%D0%B1%D0%B0%D0%BC%D0%B0-%D0%B8-%D0%BC%D0%B8%D1%88%D0%B5%D0%BB-%D0%B5%D0%BA%D1%81%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B0%D1%82%D0%B0-%D0%B4%D0%B2%D0%BE%D0%B9%D0%BA%D0%B0-%D0%BD%D0%B0-%D1%81%D0%B0%D1%89-%D0%B7%D0%B0%D1%82%D1%8A%D0%BD%D0%B0-%D0%B2-%D1%80%D0%B0%D0%B7%D0%BA%D0%BE%D1%88-%D0%B2-%D1%82%D0%BE%D1%81%D0%BA%D0%B0%D0%BD%D0%B0--news663243.html", "text": "Бившият президент на САЩ Барак Обама посети Сиена в Италия заедно с жена си Мишел. В Тоскана ги посрещнаха като холивудски звезди. Бившата първа дама изглежда особено кокетна, излизайки навън с разголени редове и панталони в цвят каки с висока талия. Нейният съпруг се е спретнал в спортен костюм след радзходка с колело в околностите. Огромна тълпа посрещна известната двойка със скандиране \" Двамата пристигнаха в Италия с частен самолет, съпровождан от 6 изтребителя. На земята ги съпровождал кортеж от 13 коли, сред които полицейски машини със сирени. Всъщото време Барак приветливо махал с ръка на феновете, а Мишел, както и по времето, когато е била първа дама, се държала сдържано. Нейният белоснежен топ е украсен с бижута, а лицето - със стилни очила. Журналистите изловиха двойката на входа на Сиенската катедрала  - невероятно средновековно здание от XII век. Преди това папараците изловиха семейството на колело, когато се качвал към хълма заедно с охраната си. Седмица преди това Мишел Обама бе забелязана в розов топ и бели панталони, съпровождана от личната й охрана, да посещава сергия с традиционен италиански сладолед . В същото време Барак си почива на голф игрището Castiglion del Bosco. Това е единственото голф игрище в Италия разположено на защитено от ЮНЕСКО място. Бившият президент се наслаждавал на карането на количката за голф, тъй като по-рано му бе забранено да шофира какъвто и да е транспорт, както повелява американското законодателство с оглед запазване на живота на държавния глава. В Сиена съпружеската двойка пристигна след като Барак изнесе реч в Института за международни политически изследвания в Милано с реч за изменението на климата на планетата и тяхното влияние на световния продоволствен проблем. Съпругизе се приземиха в Тоскана и наеха вила Borgo Finocchieto, която струва по 15 хиляди долара на нощ. Италианските власти дотолкова сериозно се отнесоха към визитата на Обама, че дори забраниха лова на диви животни в района, където се намира вилата. Розкошната вила е оборудвана с джакузи, спа-салон и сауна. Тук има 2 основни трапезарии и множество малки, разположени на чист въздух, както и стаи за дегустации на вино и бар. За любителите на спорта има площадки за тенис, баскетбол, боулинг и зала за тренировки. Гостите обслужва персонал от 19 души. Сред тях: готвачи, гувернантки, барман и градинар. Гостите могат да се разходят из прекрасната историческа местност, в която се намира вилата с помощта на скутери, коли, хеликоптер или на кон. На няколко мили се намират разкошни вили и древни италиански замъци. Borgo Finocchieto е построена през 1318 г. от семейство Боргезе, член на което бил папа Павел V. През 1960 г. вилата е била разрушена и е използвана като обор за животни. Джон Филипс, който направил състояние от работата си като адвокат по правата на човека, решил да реконструира зданието през 2001 г. След това той бил посланик на САЩ в Италия по времето на Обама от 2014 до 2017 г. Вилата е възстановена в предишния й блясък благодарение на това, че в Италия се пази цялата документация и чертежи на стари сгради, дори с указания за материалите, които са използвани при строителството. Интериорът на вилата претърпял значителни промени, за да отговаря на духа на времето и за удобство на гостите. Разкошните апартаменти, които се отдават за 15 хиляди долара на нощ, могат да се наемат минимум за три нощи.", "date": "2017.06.02", "title": "ПАПАРАЦИ ЩРАКНАХА ОБАМА И МИШЕЛ! Експрезидентската двойка на САЩ затъна в разкош в Тоскана (СНИМКИ)"}
{"url": "http://pik.bg/%D1%88%D0%B2%D0%B0%D1%80%D1%86%D0%B5%D0%BD%D0%B5%D0%B3%D0%B5%D1%80-%D1%81%D0%B5-%D0%B7%D0%B0%D1%8F%D0%B4%D0%B5-%D1%81-%D1%82%D1%80%D1%8A%D0%BC%D0%BF-%D0%B7%D0%B0%D1%80%D0%B0%D0%B4%D0%B8-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%B0-news663280.html", "text": "Бившият губернатор на щата Калифорния Арнолд Шварценегер осъди президента на САЩ Доналд Тръмп за решението му да изтегли страната от Парижкото споразумение за климата, съобщи изданието \"Дъ Хил\". „Един човек не може да унищожи прогреса ни. Един човек не може да спре революцията на чистата енергия. Един човек не може да върне времето назад“, заяви Шварценегер. „Защитата на околната среда няма да разруши икономиката. В крайна смета екологичната политика прави точно обратното. Тя помпа икономиката“, добави той. Бившият губернатор посочи, че местните власти трябва да помагат на околната среда, ако администрацията на Тръмп не направи така. „Хората ще се вдигнат. Местните и щатските власти ще се вдигнат. Те ще запълнят празнината, която Тръмп създава“, добави той.", "date": "2017.06.02", "title": "Шварценегер се заяде с Тръмп заради Парижкото споразумение за климата "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82v-%D0%B1%D0%B8%D0%B2%D1%88-%D0%B1%D0%BE%D1%81-%D0%BD%D0%B0-%D0%BC%D1%83%D0%BB%D1%82%D0%B8%D0%B3%D1%80%D1%83%D0%BF-%D1%80%D0%B0%D0%B7%D0%BA%D1%80%D0%B8-%D1%81%D0%B0%D1%88%D0%BE-%D0%B4%D0%BE%D0%BD%D1%87%D0%B5%D0%B2-%D1%80%D0%B0%D0%B1%D0%BE%D1%82%D0%B5%D1%88%D0%B5-%D0%B7%D0%B0-%D1%80%D0%B0%D0%B7%D0%BF%D0%B0%D0%B4%D0%B0-%D0%BD%D0%B0-%D0%B1%D1%81%D0%BF-%D0%B8--news663284.html", "text": "Бившият парламентарен секретар в правителството на Жан Виденов и бивш съветник на бизнесмена Сашо Дончев - Пламен Николов, разкри ексклузивно пред камерата на ПИК TV кой стои зад партията на експравосъдния министър Христо Иванов и каква е целта на този изкуствено създаден политически проект. \"Сашо Дончев заедно с помощта на Румен Овчаров и още куп хора у нас прокарват мракобесната политика на Кремъл у нас. Това правят те по указания на \"Газпром\". Същият Дончев изпълняваше и задачата да се разпарчетосат големите партии у нас. И още нещо правеше - да докара хората до там,че да се обезверят от политическия живот и да не участват в изборите\", допълни бившият бос от \"Мултигруп\". Николов коментира  лаконично и скандала \"Цум- гейт\". \"Неговата цел бе една - Цацаров да бъде омаскарен пред обществото. И така се увеличи влиянието на Р.Овч. в партията. И като страничен ефект се постигна и отстраняването на Георги Гергов от партията\". Николов смята ,че партията на Христо Иванов \"Да, България\" е създадена от Сашо Дончев. \"Независимо,че те непрекъснато се разграничаваха публично едни от други, през цялото време си партнираха. Особено по отношение атаките към Цацаров. Като почнем от писмата, които Иванов разпрати до други партии като лидер на \"Да, България\" , в които се искаше подкрепата за нещо абсолютно изфабрикувана и неясно та се стигне до това ,че Дончев окупира протестното движение, казва бившият бос на \"Мултигруп\". Според Николов Сашо Дончев стои зад партията на Татяна Дончева. И дори има хора от тази формация, които не крият това. \"Атаката сега е насочена срещу Цацаров, защото той има ясна представа от институционалните аспекти на съдебната реформа А това не е угодно на  Кремъл. Те предпочитат някой, когото могат да командват\", каза Николов.  В момента всички марионетки на Кремъл трябва да се маскират като американски агенти, допълни  той. \"ГЕРБ е само една от целите на атаката на Кремъл срещу страната ни. Просто след толкова години във властта тази партия  успя да остане неразпарчетосана и да  накара хората да отидат до урните и да им гласуват доверието. Освен това историите на \"Да, България\" и Дончев не са нищо повече от хибридната война на Кремъл срещу България.", "date": "2017.06.02", "title": "ИЗВЪНРЕДНО В ПИК ТV! Бивш бос на \"Мултигруп\" разкри: Сашо Дончев работеше за разпада на БСП и СДС по заръка на Кремъл. Той стои зад партията на Христо Иванов (ОБНОВЕНА)"}
{"url": "http://pik.bg/%D0%BD%D0%B0-%D1%80%D0%B0%D0%B7%D0%B4%D1%8F%D0%BB%D0%B0-%D0%BB%D1%8E%D0%B1%D0%B8%D0%BC%D0%B5%D1%86-%D0%BD%D0%B0-%D1%81%D0%B5%D0%BA%D1%82%D0%BE%D1%80-%D0%B1-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%BE-%D0%BE%D0%B1%D1%80%D1%8A%D1%89%D0%B5%D0%BD%D0%B8%D0%B5-news663312.html", "text": "Испанският атакуващ футболист - Антонио Аниете вече не е играч на Левски. На един от любимците на Сектор \"Б\" не бе предложен нов контракт и днес Антонио замина за родината си. В своя \"Фейсбук\" профил Аниете публикува снимка от самолета точно преди да излети, под която има послание към запалянковците на \"сините\". Ето какво написа Антонио Аниете: \"Вчера, днес и винаги - само Левски!\". Футболистът не игра в последните няколко срещи на отбора, след като стана ясно, че ще си тръгне в края на кампанията.", "date": "2017.06.02", "title": "На раздяла! Любимец на Сектор \"Б\" с разтърсващо обръщение"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BF%D0%B8%D1%80%D0%B0%D1%82-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8%D1%82%D0%B5-%D0%B2-%D0%B7%D0%B0%D0%BB%D0%B8%D0%B2%D0%B0-%D0%B1%D0%BE%D0%BB%D0%B0%D1%82%D0%B0-%D0%BD%D0%B0-%D0%BC%D0%BE%D1%80%D0%B5%D1%82%D0%BE-news663320.html", "text": "Министрите на околната среда и водите Нено Димов и на туризма Николина Ангелкова посетиха морския залив Болата край Каварна. Двамата се разбраха да търсят общо решение на проблема с навлизането и паркирането на автомобили през лятото в защитената местност. Заедно с община Каварна ще бъдат обсъдени опции за паркиране извън територията на плажа. Заливът е популярен за туристите, които обаче паркират на самия пясък и изхвърлят много боклуци. Министрите призоваха хората да пазят защитената местност и да почистват след себе си. По отношение на рибарите ще се търси вариант за разрешителен режим да влизат с колите, с които возят лодките си. Болата е местност, разположена на едноименния залив и е част от резерват „Калиакра“. Намира се в северната част на Българското Черноморие край село Българево. Местността е влажна зона с голямо значение за няколко редки растителни и животински видове. Пясъчният плаж е с естествен произход и уникален за скалните брегове в района на Калиакра. Малка река образува тясна клисура и се влива в блато, обрасло с обширен масив от тръстика. Варовиковите скали в местността имат червен цвят поради железните окиси в глината, която запълва пукнатините им. Заливът е и част от защитената зона „Комплекс Калиакра“ по НАТУРА 2000.", "date": "2017.06.02", "title": "ИЗВЪНРЕДНО! Спират автомобилите в залива Болата на морето"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B8%D0%BD%D0%B8%D0%B2%D0%B0%D0%BD-%D0%B8-%D1%86%D0%B8%D1%81%D1%82%D0%B5%D1%80%D0%BD%D0%B0-%D1%81%D0%B5-%D1%83%D0%B4%D0%B0%D1%80%D0%B8%D1%85%D0%B0-%D1%87%D0%B5%D0%BB%D0%BD%D0%BE-%D0%BA%D1%80%D0%B0%D0%B9-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news663339.html", "text": "Катастрофа е станала на главен път Е-79 на изхода на Благоевград в посока Рилски манастир, предава БГНЕС. Пътният инцидент е станал в 14.15 ч. Миниван \"Рено\", движещ се по кръговото кръстовище в посока местността Антените, е навлязъл в насрещната лента и се е блъснал в цистерна ДАФ, която превозва битум. Цистерната е излязла от пътя, но е останала на колелата си. \"Ванът излезе срещу мен внезапно и без причина\", каза шофьорът на цистерната, който се оплаква от болки в главата. След удара с цистерната, микробусът се е обърнал на дясната си страна. От минивана двама пътници са транспортирани в болница в Благоевград. Единият е в тежко състояние. Движението между Благоевград и Дупница се осъществява само в едната лента и се регулира от Пътна полиция.", "date": "2017.06.02", "title": "Тежка катастрофа! Миниван и цистерна се удариха челно край Благоевград, има ранени (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%BA%D0%B0%D1%80%D1%82%D0%B0-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%BA%D1%8A%D0%B4%D0%B5-%D1%82%D0%BE%D1%87%D0%BD%D0%BE-%D1%89%D0%B5-%D1%83%D0%B4%D0%B0%D1%80%D0%B8-%D1%80%D1%83%D1%81%D0%B8%D1%8F-%D0%B2-%D1%81%D0%B0%D1%89-%D0%BF%D1%80%D0%B8-%D1%8F%D0%B4%D1%80%D0%B5%D0%BD%D0%B0-%D0%B2%D0%BE%D0%B9%D0%BD%D0%B0-news663085.html", "text": "Американският писател Стивън Шварц в новата си книга \"Атомен одит\" публикува карта на ядрените обекти на САЩ, които Русия може да удари в случай на мащабен военен конфликт, съобщава Business Indsider, цитиран от Звезда.ру. Шварц твърди, че от времето на студената война САЩ и Русия са разработили план за това как по най-добрия начин да водят ядрена война една срещу друга. Така страните се придържат към тактиката на \"умна\" ядрена атака, под което се разбира нанасяне на удари по контрекни обекти на противника. Авторът смята, че, независимо от факта, че Ню Йорк или Лос Анджелис може да гледат на себе си като на центъра на света, те не са толкова важни от гледна точка на приоритетите по време на действителни ядрени удари и в действителност те не са толкова важни като Северна Дакота или Монтана. Въпреки това, Шварц заключава, че дори ударите върху САЩ да са по слабонаселени райони, това може да доведе до \"катастрофални\" последици.", "date": "2017.06.02", "title": "ЕКСКЛУЗИВНО В ПИК! Уникална карта разкрива къде точно ще удари Русия в САЩ при ядрена война!"}
{"url": "http://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D0%B6%D0%BF-%D1%87%D0%BE%D0%B2%D0%B5%D1%87%D0%B5%D1%82%D0%BE-%D0%BA%D0%BE%D0%B5%D1%82%D0%BE-%D1%89%D0%B5-%D1%83%D1%87%D0%B8-%D0%B4%D0%B5%D1%86%D0%B0%D1%82%D0%B0-%D0%BD%D0%B0-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%BE%D1%81%D1%82-%D1%81%D0%B5-%D0%BA%D0%B0%D0%B7%D0%B2%D0%B0-%D0%B4%D0%BE%D0%B1%D0%B8-news663306.html", "text": "пресцентъра на компанията Интересът към анимираното човече Национална компания „Железопътна инфраструктура“ (НКЖИ), което бе представено официално на детското тържество на Централна гара София, е изключително голям. Предложенията и гласуването за име продължиха и след обявяването на резултата с избраното от децата име на героя. Тази сутрин електронните пощи НКЖИ бяха препълнени от основателни възражения, нови предложения и предпочитания към вече обявените. Това съобщиха от . В продължилото гласуване се включиха и служителите на НКЖИ и техните деца. Откроиха се имената: ДОБИ (Децата обичат безопасните игри), Виктор, Релсоходко. След повторното преброяване на гласовете тази сутрин, като най-предпочитано име, носещо и кодирано послание се открои ДОБИ (Децата обичат безопасните игри). От НКЖИ благодарят на всички, които проявиха интерес и се включиха в гласуването за име на новия „служител“ на компанията. Доби е и герой от книгите за Хари Потър. Той е домашен дух на служба при семейство Малфой, заради което вероятно децата са посочили познатото за тях име.", "date": "2017.06.02", "title": "ПРАЗНИК! Жп човечето, което ще учи децата на безопасност, се казва ДОБИ"}
{"url": "http://pik.bg/%D0%B1%D0%B8%D0%B2%D1%88-%D1%84%D0%B8%D0%BD%D0%B0%D0%BD%D1%81%D0%B8%D1%81%D1%82-%E2%84%961-%D0%BD%D0%B0-%D1%81%D0%B0%D1%89-%D0%BE%D1%82%D1%81%D0%B5%D1%87%D0%B5-%D1%89%D0%B5-%D1%81%D1%82%D0%B0%D0%BD%D0%B5%D0%BC-%D0%BF%D0%BE-%D0%B1%D0%B5%D0%B4%D0%BD%D0%B8-%D1%81%D0%BB%D0%B5%D0%B4-%D0%B8%D0%B7%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%BD%D0%B8-%D0%BE%D1%82-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83-news663299.html", "text": "Toвa e нaй-гoлямaтa гpeшĸa във външнaтa пoлитиĸa нa CAЩ oт зaпoчвaнeтo нa вoйнaтa в Иpaĸ. Taĸa бившият финaнcoв миниcтъp нa Щaтитe Лopънc Cъмъpc ĸoмeнтиpa peшeниeтo нa пpeзидeнтa Дoнaлд Tpъмп cтpaнaтa дa излeзe oт Πapижĸoтo cпopaзyмeниe зa ĸлимaтa. \"Зa paзлиĸa oт вoeнния ĸoнфлиĸт oбaчe, aмepиĸaнцитe щe yceтят eфeĸтa нa тoвa peшeниe oщe ceгa\", ĸoмeнтиpa Cъмъpc в интepвю мaлĸo cлeд ĸaтo Baшинтгoн oфициaлнo oбяви, чe вeчe нямa дa e чacт oт дoгoвopa. Eĸcпepтът бeшe нa paзлични пocтoвe в aдминиcтpaциятa пo вpeмeтo и нa Kлинтън, и нa Oбaмa. \"Hиĸoгa нe cъм cмятaл, чe щe ĸaжa тeзи дyми, нo пpeзидeнтът нa Щaтитe пpeдcтaвлявa oпacнocт зa глoбaлнaтa cиcтeмa\", ĸaзвa oщe тoй, цитиpaн oт Си Ен Ен Мъни. Peдицa бизнec лидepи cъщo ce oбявиxa cpeщy peшeниeтo нa дъpжaвния глaвa. Eдин oт тяx e шeфът нa „Тесла” Илън Mъcĸ, ĸoйтo пpeз eceнтa Tpъмп пoĸaни зa члeн нa нeгoвия иĸoнoмичecĸи cъвeт. Πpeдпpиeмaчът oбяви, чe ce oтĸaзвa oт пocтa в peзyлтaт нa излизaнeтo oт Πapижĸoтo cпopaзyмeниe. Дopи няĸoи гoлeми eнepгийни ĸoмпaнии, ĸaтo Еххоn Моbіl, нacтoявaxa пpeд Baшингтoн дa нe ce пoeмa пoдoбнa cтъпĸa. Πo дyмитe нa Дoнaлд Tpъмп cпopaзyмeниeтo ĸocтвa paбoтни мecтa нa Щaтитe, нo peдицa xopa oт бизнeca и иĸoнoмиcти твъpдят, чe тoвa нe e вяpнo. Te пocoчвaт ĸaтo пpимep paзвивaщaтa ce coлapнa индycтpия в CAЩ, ĸoятo вeчe дaвa paбoтa нa 374 xиляди дyши в cpaвнeниe cъc 160 xиляди, зaeти в дoбивa нa въглищa. \"Hиe щe cтaнeм пo-бeдни, зapaди тoвa peшeниe\", cмятa Cъмъpc и oбяcнявa тoвa c твъpдeниeтo cи, чe тaĸa виcoĸитe тexнoлoгии в ceĸтopa нa възoбнoвяeмaтa eнepгия щe ce paзвивaт в дpyгитe дъpжaви, нo нe и в CAЩ. Ha cъщoтo мнeниe ca и peдицa гoлeми имeнa в бизнeca в cтpaнaтa. Πpoтив излизaнeтo oт cпopaзyмeниeтo ce oбявиxa oщe шeфa нa Gеnеrаl Еlесtrос Джeф Имeлт, тoзи нa Gоldmаn Ѕасhѕ - Лoйд Блeĸфaйн, нa Аррlе - Tим Kyĸ, нa Gооglе - Cyндap Πичaи и нa Fасеbооk - Mapĸ Зyĸъpбъpг, пише „Мъни.бг”.", "date": "2017.06.02", "title": "Бивш финансист №1 на САЩ отсече: Ще станем по-бедни след излизането ни от Парижкото споразумение за климата"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%8F%D1%82-%D0%BA%D0%BC%D0%B5%D1%82-%D0%BD%D0%B0-%D1%82%D1%80%D1%8A%D0%BD-%D0%BA%D0%BE%D0%B9%D1%82%D0%BE-%D0%B1%D0%BB%D1%8A%D1%81%D0%BD%D0%B0-%D0%B4%D0%B5%D1%82%D0%B5-%D0%B0%D1%83%D1%82-%D0%BE%D1%82-%D0%BF%D0%BE%D1%81%D1%82%D0%B0-%D1%81%D0%B8-news663336.html", "text": "Кметът на Трън Станислав Николов се отказа от поста си. Оставката идва след като журналистическо разследване разкри как Николов блъснал шестгодишно дете с джипа си, след което се опитал да потули случая, съобщи „Струма Бг”. Днес момчето живее без далак и с половин черен дроб. Първоначално разследващите твърдяха, че Ивайло се е блъснал сам в кметския джип. Свидетели разказаха, че са били пристискани да мълчат. След доста перипетии и натиск върху свидетели,  последва намеса на главния прокурор Сотир Цацаров и разследването беше преместено от Трън в Перник. Днес Николов, който бе избран като представител на ГЕРБ вече е подсъдим.", "date": "2017.06.02", "title": "Скандалният кмет на Трън, който блъсна дете, аут от поста си"}
{"url": "http://pik.bg/%D0%BD%D0%B0%D0%BF%D0%B5%D1%87%D0%B5%D0%BD%D0%BE-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BE%D1%82%D0%BA%D1%80%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%81%D0%B2%D1%8A%D1%80%D0%B7%D0%B0%D0%BD-%D1%81-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80---%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0--news663314.html", "text": "Британската полиция, разследваща терористичното нападение в Манчестър от миналата седмица съобщи, че е евакуирала част от града, след като е идентифицирала автомобил, който е свърза със случая, съобщи Ройтерс. Полицията съобщава, че е открила бял „Нисан Микра“ в центъра на Манчестър. Районът е отцепен, а околните сгради евакуирани. „Интересуваме се от всичко, което хората могат да ни кажат за движението на тази кола и кой е бил в нея през последните месеци“, заяви детектив Ръс Джаксън.", "date": "2017.06.02", "title": "НАПЕЧЕНО! Полицията откри автомобил, свързан с атентата в Манчестър - евакуираха половината град "}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D1%81%D0%BE%D1%84%D0%B8%D1%8F-4000-%D0%BD%D0%B0-%D0%BE%D0%BF%D0%B0%D1%88%D0%BA%D0%B0-%D0%B7%D0%B0-%D1%8F%D1%81%D0%BB%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8-%D0%BF%D0%BE%D0%BB%D0%B7%D0%B2%D0%B0%D1%82-%D1%82%D1%80%D0%B8%D0%BA%D0%BE%D0%B2%D0%B5-%D0%B7%D0%B0-%D0%B4%D0%B0-%D0%BF%D0%B0%D0%B7%D1%8F%D1%82-%D0%BC%D0%B5%D1%81%D1%82%D0%B0-%D0%B7%D0%B0-%D1%85%D0%BB-news663203.html", "text": "Зам.-кметът на София Тодор Чобанов обясни пред БНТ, че децата, които чакат ред за ясли в столицата са около 4 хиляди. И това е доста сериозен проблем. \"9200 от местата в детските градини са реално заети след първо класиране. След второ са класирани 1300 деца. На 3-то и 4-то ще бъдат приети още близо 1500. Има само три района, в които има чакане. Това са \"Лозенец\", \"Триадица\" и \"Овча Купел\", заяви заместник-кметът на София. Медията показа и репортаж, в който става ясно, че с фалшиви бележки от личния лекар и протакане родители пазят местата на децата си в детските градини и яслите без да ги ползват всекидневно. А семейства, които реално имат нужда от градините, не могат да ги ползват.", "date": "2017.06.02", "title": "НАПРЕЖЕНИЕ В СОФИЯ! 4000 на опашка за ясла! Родители ползват трикове, за да пазят места за хлапетата"}
{"url": "http://pik.bg/%D0%BE%D1%82%D0%B2%D0%B0%D1%80%D1%8F%D0%B9%D1%82%D0%B5-%D1%81%D0%B8-%D0%BE%D1%87%D0%B8%D1%82%D0%B5-%D0%BF%D0%B5%D1%82-%D0%BF%D1%80%D0%B8%D0%B7%D0%BD%D0%B0%D0%BA%D0%B0-%D1%87%D0%B5-%D1%81%D1%82%D0%B5-%D0%BB%D0%B5%D1%81%D0%BD%D0%BE-%D0%B2%D0%BB%D1%8E%D0%B1%D1%87%D0%B8%D0%B2%D0%B8-news663257.html", "text": "Любовта е невероятно преживяване...стига да бъде споделена, защото все пак тя е тежък товар, който е способен да сведе до земята този, който се заеме да го носи сам. Този риск поемат предимно лесно влюбчивите. Не случайно те са хората, които поемат удара след раздялата, която идва „изневиделица”...или не съвсем. За влюбения до уши е трудно да определи причината за края на връзката, защото дава всичко, за да спаси отношенията си с отсрещния и това го заслепява, той очаква същото. Ето 5 неща, по които можете да познаете, че сте силно влюбчива личност: . Сблъсквате се с неочаквано запознанство и на втората седмица вече започвате да обсебвате отсрешния и смятате това за нормално. Вие възприемате човека като вашата половинка, с която сте прекарали половината си живот. . Когато половинката ви се опитва да обясни какво не е наред във връзката, вие я нападате и смятате нейната теза за нереална. Отказвате да чуете и продължавате да живеете с мисълта, че отношенията ви са перфектни. Ако сте с някого, който е изцяло неподходящ, дори и всичките ви приятели да го кажат, вие сте заслепени и не сте склонни да повярвате. Причината е, че сте се влюбили още на втората среща и вече чувствате този човек като част от вас, с която не сте склонни да се разделите. . Виждате, че някой не се отнася добре с вас, но продължавате да имате нужда от присъствието му...особено, ако не сте от дълго време заедно, това е притеснително и говори за вашата силна влюбчивост, което може да ви изиграе лоша шега. . Той не ви търси, дори не ви вдига телефона. Освен това предпочита да излезе с приятелите си вместо с вас, няма желание да ви запознава с тях. Ако търпите това и на всичкото отгоре ви кара да се привързвате още повече, то вие сте прекалено влюбчива личност...може да се каже тежък случай. Внимавайте на кого предоставяте любовта си. Това е нещо толкова специално и обикновено последствията не са приятни, ако не го дадете на правилните хора.", "date": "2017.06.02", "title": "ОТВАРЯЙТЕ СИ ОЧИТЕ! Пет признака, че сте лесно влюбчиви "}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D0%B2%D0%B8%D0%B6%D1%82%D0%B5-%D0%B0%D0%B2%D1%82%D0%BE%D0%BF%D0%B0%D1%80%D0%BA%D0%B0-%D0%BD%D0%B0-%D0%BF%D1%83%D1%82%D0%B8%D0%BD-%D1%81%D0%BD%D0%B8%D0%BC%D0%BA%D0%B8-news663310.html", "text": "Да гледаш в чуждия джоб е невъзпитано, но в чуждия гараж... В случая ще погледнем в гаража на руския президент Владимир Путин, а повод за това ни дават задължителните годишни декларации на руския политически елит, които са свободни за достъп от всички. Интересното е, че според официалните данни автопарка на Владимир Владимирович Путин не се е променял от 2008 година. В него има две Волги ГАЗ-21, една \"Лада Нива\" и прицеп Скиф, произведен през 1987 година - мечтата на съветския турист. Любопитно за Нива-та е, че въпреки че е наточена с доста екстри, не е нито 21213, нито е Лада 4x4, а е от първите модификации 2121. С една от въпросните Волги пък, Путин вози Джордж Буш-младши преди 12 години. За тази машина пише на много места, че е произведена през 1956 година, но не е. Произведена е през 1959 година, а втората Волга на Путин е с пет години по-нова. Служебният автомобил на Путин обаче е съвсем друга бира. Докато чака лимузината от проекта Кортеж да стане готова, Путин използва бронирания Mercedes-Benz S600 Pullman Guard, пише \"Факти.бг\". В гаража за специално назначение има 11 Pullman-а, но всички те са от модификацията W221, производство 2010 година.", "date": "2017.06.02", "title": "УНИКУМ! Вижте автопарка на Путин (СНИМКИ)"}
{"url": "http://pik.bg/%D1%81%D1%82%D0%B0%D0%BD%D0%B8%D1%88%D0%B5%D0%B2-%D1%81%D1%8A%D0%B1%D0%B8%D1%80%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D1%81%D0%B0%D0%BA%D1%81%D0%BA%D0%BE%D0%B1%D1%83%D1%80%D0%B3%D0%B3%D0%BE%D1%82%D1%81%D0%BA%D0%B8-%D0%BD%D0%B0-%D0%B2%D0%B0%D0%B6%D0%B5%D0%BD-%D1%80%D0%B0%D0%B7%D0%B3%D0%BE%D0%B2%D0%BE%D1%80-news663349.html", "text": "По инициатива на президента на ПEС Сергей Станишев на 5 юни от 10.00 часа ще се проведе Дискусия „Европа отново на път“. За първи път на обществен форум заедно трима премиери ще говорят за бъдещето на ЕС и мястото на България в него. Станишев, Сакскобургготски и Борисов ще стартират дискусията у нас по предложената от председателя на ЕК Жан-Клод Юнкер Бяла книга. „Тази година честваме 60-ата годишнина от подписването на Римските договори. Те поставиха основите на един Съюз, който се превърна в гаранция, че свободата, достойнството, демокрацията и независимостта вече не са само мечти, а ежедневна реалност. Днес Европа трябва да поеме своя път отново, за да направи възможна тази реалност и за поколението след нас. Дебатът по предложената от Жан-Клод Юнкер Бяла книга вече започна. Повечето държави-членки на ЕС изготвят свои позиции и участват активно в дискусията. Време е този важен обществен разговор да стартира и в България. Иначе рискуваме да останем в периферията. Целта ни е днес – 10 години след постигането на пълноправното европейско членство – проевропейски сили и личности у нас да потърсят консенсус по приоритетите, които България да отстоява като председател на най-престижния Съюз в света.“, се казва в поканата. В дискусията ще участват още и вицепрезидентът Илияна Йотова, лидерът на БСП Корнелия Нинова, министрите Лиляна Павлова и Нено Димов, председателят на Комисията по европейски въпроси и контрол на европейските фондове Кристиан Вигенин, бившите вицепремиери с ресор Председателство – Меглена Кунева и Деница Златева. Своя външен поглед ще представят Ивайло Калфин, Евгений Дайнов, Антоний Тодоров, Даниел Смилов, Мартин Табаков и Весела Чернева. Сценариите от Бялата книга на Юнкер ще презентират Николай Василев, Ирена Тодорова, Любомир Кючуков, Елена Харизанова и Гергана Паси. Специален гост ще бъде Енрике Гереро Салом – заместник-председател на Групата на социалистите и демократите в ЕП и съпредседател на Глобалния прогресивен форум. На събитието са поканени бившите президенти, премиери и външни министри на България, народни представители от всички парламентарно представени партии и министри, политици и общественици с принос за европейската интеграция на страната ни. Събитието се организира от Академията за леви европейски политики (АЛЕП), Атлантическия клуб, Европейския съвет за външна политика, Института за дясна политика, Института за нов икономически напредък, Либералния институт за политически анализи (ЛИПА), ПанЕвропа България, Политическа академия „Атанас Буров“ и Центъра за либерални стратегии и ще се проведе на 5 юни 2017 г. от 10.00 часа в София Ивент Център на „Парадайз център“, София, ул. „Черни връх“ 100, ет. 3. Дискусията е с подкрепата на Партията на европейските социалисти (ПЕС).", "date": "2017.06.02", "title": "Станишев събира Борисов и Сакскобургготски на важен разговор"}
{"url": "http://pik.bg/%D1%81%D0%BA%D1%80%D0%BE%D0%BC%D0%B5%D0%BD-%D0%BC%D0%B0%D0%B9%D0%BA%D1%8A%D0%BB-%D0%B1%D0%BB%D1%83%D0%BC%D0%B1%D1%8A%D1%80%D0%B3-%D0%B4%D0%B0%D1%80%D1%8F%D0%B2%D0%B0-%D0%BD%D0%B0-%D0%BE%D0%BE%D0%BD-15-%D0%BC%D0%B8%D0%BB%D0%B8%D0%BE%D0%BD%D0%B0-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D0%BA%D0%BB%D0%B8%D0%BC%D0%B0%D1%82%D0%B8%D1%87%D0%BD%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D0%B8-news663298.html", "text": "Американският милиардер Майкъл Блумбърг предложи 15 млн. долара на ООН за борба срещу климатичните промени, след като президентът на САЩ Доналд Тръмп обяви, че излиза от Парижкото климатично споразумение, съобщи АФП. „Американците не отстъпват от Парижкото споразумение за климата. Тъкмо обратното – ние отиваме напред“, заяви Блумбърг. „Ние ще изпълним задълженията според него от долу на горе – и няма нищо, което Вашингтон да може да направи, че да ни спре“, добави той. 75-годишният милиардер е бивш кмет на Ню Йорк в периода между 2002 и 2013 г. и се смята за един от десетте най-богати хора на света. Той също така е специален пратеник на ООН относно градоустройството и измененията в климата.", "date": "2017.06.02", "title": "СКРОМЕН! Майкъл Блумбърг дарява на ООН 15 милиона за борба с климатичните промени "}
{"url": "http://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D0%BF%D1%8A%D0%BB%D0%B5%D0%BD-%D0%B0%D0%B1%D1%81%D1%83%D1%80%D0%B4-%D0%BF%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8---%D1%87%D0%B8%D1%81%D1%82%D0%B0%D1%87%D0%BA%D0%B0-%D1%82%D1%80%D0%BE%D0%B2%D0%B8-%D1%81-%D0%B0%D0%BD%D1%82%D0%B8%D1%84%D1%80%D0%B8%D0%B7-%D0%B8-%D0%BF%D1%80%D0%B8%D1%81%D0%BF%D0%B8%D0%B2%D0%B0%D1%82%D0%B5%D0%BB%D0%BD%D0%B8-%D0%B6%D0%B5%D0%BD%D0%B0-%D0%B7-news663315.html", "text": "6-о РПУ и Софийска районна прокуратура отказват да разследват доказан с медицински изследвания опит за убийство чрез отравяне с антифриз в течение на дълго време и 4 вида медикаменти за една нощ. Посегателството е извършено от чистачката на жена, която по чудо оживява след 16 часа, прекарани в безпомощно състояние, и 20  дни в кома в токсикологията в „Пирогов”, както свидетелстват и съответните документи и медицински експертизи. Това разказа самата потърпевша Д. С. пред ПИК близо година, след като е изписана от болницата и бавно се възстановява при майка си извън София. Причината за опита да бъде отровена с 4 вида приспивателни и голямо количество битови отрови е огромна сума  пари – 60 хиляди евро, които болната от миопатия пострадала е дала на чистачката си да ги съхранява заради все по-влошаващото се нейно здравословно състояние. Потърпевшата обяснила на чистачката да предаде средствата на децата й, ако нещо се случи с нея. Паралелно с това жената ѝ дава да пази скъпи мебели, скъпи картини, сред които и на Дечко Узунов, 47 чували със скъпи кожени палта и дрехи. С днешна дата чистачката Мария Шукерова, родена през 1962 година, отрича да е получавала от дългогодишната си работодателка каквото и да било. Тази история звучи невероятно дори за най-пикантния криминален роман, но, както е известно, животът е далеч по-изобретателен от човешката фантазия. Мария Шукерова или Мими, както я нарича пострадалата, работи при нея 14 години на трудов договор с осигуровки, помагала ѝ е за гледането на децата и домакинството, често е съхранявала големи суми пари, които са ѝ давани, и изобщо потърпевшата й има пълно доверие. След като се развежда и излиза на квартира, Д. С. продава жилище за 60 000 евро, които получава по банков път, но впоследствие изтегля цялата сума заради делата, които води с „Топлофикация”, и опасността да ѝ бъде наложен запор от частен съдия-изпълнител. И дава парите на Мими. През цялото време работодателката ѝ живее с тези пари, дава на заем от тях на приятели, купува необходимите неща, а чистачката ѝ носи нужните суми, за което има и свидетелства, направени вече пред разследващите органи. Паралелно с развитието на миопатията, към състоянието на пострадалата се прибавят странни симптоми на пълна немощ и повръщане, за които лекарите са категорични, че не могат да бъдат проявления на тази болест и съветват Д. С. да се премести на чист въздух и сред природа, както тя постъпва и заминава да живее на вила на приятели в Кокаляне. Преди да се изнесе оставя цялата си скъпа покъщнина и дрехи на съхранение в дома на чистачката, а огромните багажи са пренесени от хамалска фирма. На 23 юни 2016 година Мими обявява на Д. С., че ще остане да спи при нея в Кокаляне. Това  се случва за пръв път от дългото им съжителство и пострадалата е крайно изненадана, макар и доволна, че няма да е сама. Мими е донесла вино и дробчета на работодателката си, двете вечерят, гледат новините и... Оттам нататък Д. С. не помни нищо до момента, в който се свестява в „Пирогов”. Любопитното е, че болната се озовава там, след като Мими се обажда едва в 11.00 часа на другия ден на много близка приятелка на Д.С., за да ѝ каже, че я е намерила в безпомощно състояние и да извика Спешна помощ, защото тя била просто една чистачка и нямало да се озоват на нейното повикване. По-късно Мими ще твърди, че си е тръгнала в 4.00 часа през нощта, макар да не е ясно защо се обажда чак в 11.00 при положение, че винаги идва на работа в 9.00 часа. В 6-о РПУ има 24 страници показания на приятелката на потърпевшата, която се усъмнява в думите на Мими, след като чистачката започва да обяснява на всички познати, които търсят Д. С. по телефона ѝ, който също е при Шукерова, че тя или не иска да говори, или не иска да вижда никого, или, че в отделението, в което се намира, не се допускат външни хора. В „Пирогов” Мими обявява, че Д. С. няма никакви роднини, нито близки, ходи там всеки ден и пита дали пациентката е жива. И се обажда на майка ѝ, която живее в провинцията, едва на 19-я ден. А след изписването ѝ, на което присъстват и майка ѝ, и леля ѝ, и вуйчо ѝ, я завежда не в неврологична клиника, а в психиатрична болница, където работи нейна много близка съгражданка от Враца и настоява да я приеме като пациентка. Лекарката категорично отказва, тъй като не вижда симптоми за лечение в тяхната клиника, но впоследствие към материалите по разследването се появява експертиза с психиатрична диагноза на Д. С. Естествено, чистачката отрича да е получавала каквото и да било от потърпевшата, въпреки че мъжът ѝ изброява странните предмети, които е открил вкъщи. А жалбите на Д. С. до Софийската районна прокуратура свършват с разследване на произхода на парите на собственичката им и след като установяват, че те са абсолютно легално получени, оттам, както и от 6-о РПУ, обявяват, че няма данни за извършено престъпление, като изобщо не обръщат внимание на епикризата и медицинските заключения, издадени от „Пирогов”. Лекарите са категорични, че дълго време е била тровена с вещество за битови нужди, а последната вечер са ѝ дадени 4 различни вида приспивателни, най-вероятно стрити в храната или разтворени във виното, което е пила. Както и на посочения от нея факт, че тя е съобщила на чистачката, че хазяинът на вилата, в която живее в Кокаляне, и който я посещава всеки ден, заминава на 23 юни при децата си в Испания. Странно, но събитията с Д. С. се разиграват още на следващата нощ. Потърпевшата, лишена от парите и цялото си имущество, дори от указателя с телефоните и от компютъра си ще предприеме нов опит да потърси справедливост и да накаже виновните и за опита да бъде убита и за кражбата, която става първопричина за него. Като е убедена, че тя има и помагачи и дори може да ги посочи поименно, стига съответните органи да започнат добросъвестно разследване на този случай.", "date": "2017.06.02", "title": "СИГНАЛ ДО ПИК! Пълен абсурд по български - чистачка трови с антифриз и приспивателни жена заради 60 000 евро, 6-о РПУ и прокуратурата отказват разследване"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%83%D0%B4%D0%B0%D1%80%D0%B8-%D0%B3%D1%80%D1%83%D0%BF%D0%B0-%D0%B1%D0%B0%D0%BD%D0%BA%D0%BE%D0%B2%D0%B8-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news663344.html", "text": "Разбита е престъпна група в състав от шестима души, занимавала се с нерегламентирано придобиване на данни за банкови сметки и лични документи, въз основа на които са изготвяни платежни инструменти и извършвани нерегламентирани банкови трансфери. Това съобщиха от Окръжната прокуратура в Русе, цитирани от ТВН. Димитър Л. /37 години/  от гр. Силистра, Михаил Д. /25 години/ от с. Айдемир, обл. Силистра, Тихомир Г. /38 години/ от гр. Варна, Явор Л. /40 години от гр Русе, Калоян П. /36 години/ от гр. Русе и Паола Д. на 27 години от гр. Силистра придобили, пазили и укрили предмети, материали, компютърни програми – копия на лични карти, сканиращи програми и пластики издадени от български и чужди банкови институции, за които знаели, че са предназначени за подправка на платежен инструмент В периода от 01.01.2016 г. до 30.05.2017 г. в градовете София, Силистра и Русе петимата избегнали установяването и плащането на данъчни задължения по ЗДДФЛ в особено големи размери, като  не подали декларации по ЗДДФЛ за 2013 г., 2014 г., 2015 г. и 2016 г. Точната сума не се съобщава. Освен това Димитър Л. и Явор Л. са обвинени и за притежание на наркотични вещества, а Тихомир Г. – за притежание на боеприпаси без съответното разрешение. Окръжна прокуратура – Русе днес ще внесе искане в съда за вземане на постоянна мярка „задържане под стража“ по отношение на  Димитър Л., Михаил Д. и Тихомир Г.  По отношение на Паола Д.  и Явор Л.  е определена мярка за неотклонение „Парична гаранция“ в размер на 5 000 лева., а по отношение на Калоян П. „Парична гаранция“ в размер на 10 000 лева. При реализиране на  акцията са взели участие полицейски служители от няколко областни дирекции и ГДНП, при която са  извършени претърсвания и изземвания на 13 обекта, разположени на територията на гр. София, гр. Силистра, гр. Варна, гр. Русе и с. Айдемир, обл. Силистра, като са иззети множество банкови документи, банкови извлечения, дебитни карти, сим карти, компютърни конфигурации, мобилни телефони, няколко единици боеприпаси и различни видове наркотици, в неголеми количества.", "date": "2017.06.02", "title": "Полицията удари група банкови измамници"}
{"url": "http://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B4%D0%B6%D0%B8%D0%BF-%D1%83%D0%B4%D0%B0%D1%80%D0%B8-%D0%B0%D0%B2%D1%82%D0%BE%D0%B1%D1%83%D1%81-%D1%81-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%BD%D0%B0-%D0%BF%D1%8A%D1%82%D1%8F-%D1%80%D1%83%D1%81%D0%B5-%D0%B1%D1%8F%D0%BB%D0%B0-%D1%81%D0%BD%D0%B8%D0%BC%D0%BA%D0%B8-news663361.html", "text": "Джип е ударил автобус, пълен с работници, на пътя Русе – Бяла. Само бързата реакция на шофьора на автобуса е спасила хората, които са се отървали с леки наранявания и силна уплаха, предава Би Ти Ви. В автобуса са пътували около 40 работници от русенска фирма, които са се прибирали след първа смяна. Шофьорът на автобуса успял да извърти волана и се забил в крайпътно дърво. Ударът е смачкал предната врата, но пътниците успели да слязат отзад. От фирмата осигуриха друг автобус, който да ги прибере по домовете им. По предварителна информация шофьорът на джипа е предприел изпреварване и е навлязъл в насрещното платно. Заради инцидента движението бе затруднено и се образуваха опашки.", "date": "2017.06.02", "title": "НА КОСЪМ ОТ ТРАГЕДИЯ! Джип удари автобус с работници на пътя Русе-Бяла (СНИМКИ)"}
{"url": "http://pik.bg/%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%B0-%D1%81%D1%82%D0%B8%D1%85%D0%B8%D1%8F-%D0%BB%D0%B5%D0%B4%D0%B5%D0%BD-%D0%B4%D1%8A%D0%B6%D0%B4-%D0%B8-%D0%B3%D1%80%D0%B0%D0%B4-%D1%83%D0%B4%D0%B0%D1%80%D0%B8%D1%85%D0%B0-%D1%81%D0%B5%D0%BB%D0%B0%D1%82%D0%B0-%D0%B2-%D0%B0%D1%80%D0%B4%D0%B8%D0%BD%D1%81%D0%BA%D0%BE-%D0%B2%D0%B8%D0%B4%D0%B5%D0%BE-news663328.html", "text": "Градушка се изсипа над ардински села малко след 13 часа днес. Около десет минути ледени зърна колкото грах са падали над региона, съобщи „24 Родопи”, като се позова на  местни жители. Най-много град е паднал в Бял извор и Диамандово. Градушката е била придружена с пороен студен дъжд. „Много лошо тръгна лятото тази година. Дано няма големи поражения за посевите\", коментираха жители на Бял извор. Те тепърва ще оглеждат щетите и едва ли повечето от тях имат застраховка на реколтата си.", "date": "2017.06.02", "title": "НЕВИЖДАНА СТИХИЯ! Леден дъжд и град удариха селата в Ардинско (ВИДЕО)"}
{"url": "http://pik.bg/%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%D0%BE%D1%82%D0%BA%D1%80%D0%B8%D1%82%D0%BE-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B6%D0%B0%D1%80%D0%B0-%D0%B2-%D1%88%D0%B8%D1%88%D0%BC%D0%B0%D0%BD%D1%86%D0%B8-news663343.html", "text": "Във връзка с възникналия пожар и продължаващото измерване на качеството на атмосферния въздух в село Белозем, община Раковски,  измерените стойности по всички показатели са под нормативно определените с изключение на циановодород. По този показател измерените стойности варират около нормата. Предвид естеството на горящите материали и метеорологичната прогноза, РИОСВ – Пловдив препоръчва днес и през следващите няколко дни, да се избягват дейности на открито и да се затварят прозорците на жилищата в Белозем и населените места, разположени около пожара. На място продължава следенето на качеството на въздуха с мобилна апаратура от експерти на Регионална лаборатория – Пловдив към ИАОС.", "date": "2017.06.02", "title": "Забраняват работата на открито заради пожара в Шишманци"}
{"url": "http://pik.bg/%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D1%80%D0%B5%D0%B0%D0%BB%D0%BD%D0%B0%D1%82%D0%B0-%D0%BF%D1%80%D0%B8%D1%87%D0%B8%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D1%8F%D1%86%D0%B8%D1%82%D0%B5-%D0%B4%D0%B0-%D1%81%D0%B0-%D0%BF%D0%BE%D0%BB%D1%83%D0%B4%D0%B5%D0%BB%D0%B8-%D0%BF%D0%BE-%D0%BA%D0%BE%D1%80%D0%B0%D0%B1%D0%B0-%D1%80%D0%B0%D0%B4%D0%B5%D1%86%D0%BA%D0%B8-news663321.html", "text": "\"Западът, може би защото това е първото отвличане в човешката история на кораб с такава цел, е просто пощурял от възторг и описва най-подробно десанта на българския бряг и тежките сражения, които четата води и в които побеждава\", каза пред „Фокус“ директорът на Националния исторически музей проф. Божидар Димитров. „60% от публикациите не са за въстанието в Четвърти революционен окръг, клането в Батак и т.н., а за „отвличането“, както се пише, на кораба „Радецки“ и четата на Христо Ботев“, посочи проф. Димитров. По думите му пресата на Запад съобщава за фантастични цифри за успехите на българската чета, като например – 1000 убити турци за едно сражение. „На Западните журналисти прави впечатление, че четниците не ограбват нито касата на парахода, нито пътниците, не убиват нито един от присъстващите турски офицери, които заявяват на турски език, че са техни врагове. Но българите убиват врагове само по време на сражение“, коментира той. Според него българските въстаници показват на света, че са готови да загинат до един. По думите му те казват, че народ, който е способен да се жертва със стотици и хиляди е достоен за свобода. „Според мен четата на Христо Ботев е направила толкова, колкото и всички останали въстаници, за да спечели европейското обществено мнение. За руското няма какво да говорим, то е ясно, че е изцяло на наша страна“, посочи проф. Димитров.", "date": "2017.06.02", "title": "Проф. Божидар Димитров разкри реалната причина западняците да са полудели по кораба \"Радецки\""}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D0%B3%D0%B0%D1%80%D1%8F-%D0%B3%D0%B5%D0%B9%D0%BE%D0%B2%D0%B5-%D1%81%D0%BA%D0%BE%D1%87%D0%B8%D1%85%D0%B0-%D0%BD%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D0%B7%D0%B0%D1%80%D0%B0%D0%B4%D0%B8-%D1%85%D0%BE%D0%BC%D0%BE%D1%84%D0%BE%D0%B1%D1%81%D0%BA%D0%B8-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B8%D1%8F---%D1%82%D0%BE%D0%BF%D1%8F%D1%82-%D0%B3%D0%BE-%D0%BA%D1%8A%D0%B4-news663346.html", "text": "Гейовете от \"София Прайд\" скочиха групово със съчинени обвинения на лидера на \"Воля\" Веселин Марешки. Те искат зам.-председателят на парламента засегна хомосексуалистите със свое изказване от трибуната на 44-тото Народно събрание. \"Приравняването на сексуалната ориентация с икономическа зависимост и призоваването „такива хора“ да бъдат третирани като престъпници, които нямат право да упражняват функции на народни представители, както и квалифицирането на хомосексуалността като „извращение“ е недопустимо поведение на зам.-председател на Народното събрание и е противоправно\", се посочва в отвореното писмо. \"София Прайд\" топят, където могат Марешки и изпратили позицията си до председателя на парламента Димитър Главчев и Председателя на Комисията за борба с корупцията, конфликт на интереси и парламентарна етика в Народното събрание на Република България Борис Ячев. От организацията са категорично, че Марешки е нарушил Конституцията и е извършва пряка дискриминация по признак сексуална ориентация, така както е разписана в Закона за защита от дискриминацията. \"Изказването му е и в разрез с Хартата на основните права на Европейския съюз, въпреки че в собствения устав на ПП „ВОЛЯ“ е записано, че нейна основна цел е „да участва в българския политически живот като защитава неотменните човешки права и свободи“. Тъкмо такова неотменимо право е и неприкосновеността на личния и семеен живот, безогледна намеса в която предлага г-н Марешки\", се казва още в отвореното писмо.", "date": "2017.06.02", "title": "СКАНДАЛЪТ СЕ РАЗГАРЯ! Гейове скочиха на Марешки заради \"хомофобски изказвания\" - топят го, където могат със съчинени обвинения"}
{"url": "http://pik.bg/%D0%B3%D0%BB%D0%B0%D0%B4%D1%83%D1%88%D0%BA%D0%B0-%D0%BF%D0%BE%D0%BC%D0%BB%D1%8F-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%BA%D0%B2%D0%B0%D1%80%D1%82%D0%B0%D0%BB-%D1%81%D0%BD%D0%B8%D0%BC%D0%BA%D0%B8-news663372.html", "text": "Градушка удари Коматево, съобщи Трафикнюз.бг. Преди минути в крайния пловдивски квартал започнало да вали проливен дъжд, а след него паднали и ледени късове. По думите на нашите читатели големината на градушката е колкото грахово зърно. Бурята идва и към вътрешността на града, като се очаква да се излее сериозно количество дъжд. За утре е обявен жълт код за гръмотевични бури и дъжд, като са възможни и градушки.", "date": "2017.06.02", "title": "Гладушка помля пловдивски квартал (СНИМКИ)"}
{"url": "http://pik.bg/%D0%BF%D0%B5%D1%82-%D0%BD%D0%B0%D1%87%D0%B8%D0%BD%D0%B0-%D0%B4%D0%B0-%D1%80%D0%B0%D0%B7%D0%B1%D0%B5%D1%80%D0%B5%D1%82%D0%B5-%D0%B4%D0%B0%D0%BB%D0%B8-%D1%81%D1%82%D0%B5-%D0%BF%D1%80%D0%B8%D0%B2%D0%BB%D0%B5%D0%BA%D0%B0%D1%82%D0%B5%D0%BB%D0%BD%D0%B8-%D0%B7%D0%B0-%D0%BE%D0%BA%D0%BE%D0%BB%D0%BD%D0%B8%D1%82%D0%B5-news663287.html", "text": "Има хора, които са толкова привлекателни, че е трудно да откъснеш поглед от тях. Външната красота привлича вниманието на голяма част от хората автоматично. Вижте 5 начина, по които да определите колко сте привлекателни: Един от най-значимите фактори някои хора да са по-привлекателни от други са свързани с носа и ушите - с тяхната дължина и симетрия. Около 80% от населението на земята са с по-дълги от нормалното уши и нос. За да са напълно симетрични, върхът на ушите трябва да се свързва с мислена хоризонтална линия с началото на носа ви. Когато те са позиционирани точно върху вашето лице, дори и носът ви да е малко по-дълъг, вие сте много привлекателни. Разстоянието между очите на човека също може да е мярка за неговата привлекателност. Първо, измерете дължината на окото си, след това измерете разстоянието между двете си очи. Колкото по-малка е разликата между двете ви очи спрямо дължината на окото, толкова по-привлекателни сте вие. Тестът за симетрията е един от най-показателните за измерване на привлекателността. За да си направите този тест ви трябват две снимки на лицето. След това прикрепете двете снимки една към друга, за да може да се получи огледален ефект. Колкото по-симетрични са двете половини на лицето ви, толкова по-привлекателни сте. Голямата симетрия също е признак за здраве и добри гени. По дължината на главата ви може да разберете колко привлекателни изглеждате в очите на другите. Ако сте високи 180 см, трябва да разделите 180 на 7,5 и получавате 24 см. - това е идеалната дължина а главата ви. Ако сте 160см , пак делите на 7,5 и получавате 21,33 см, което е идеалния размер на главата на човек с този ръст. Има няколко различни типа носове. Най-красив е райският тип нос. Той е с нормална дължина и лека извивка навътре. Този тип нос изглежда еднаква добре върху лицата на мъжете и на жените. Но красотата е субективно понятие и дори вашите очи, глава нос да не съвпадат с тези мерки, вие пак може да сте красиви.", "date": "2017.06.02", "title": "Пет начина да разберете дали сте привлекателни за околните "}
{"url": "http://pik.bg/%D0%BF%D0%BE%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%BD%D0%B0-%D1%82%D1%80%D0%B5%D1%82%D0%B8-%D0%B3%D1%80%D0%B0%D0%BD%D0%B8%D1%87%D0%B0%D1%80-%D1%83%D1%87%D0%B0%D1%81%D1%82%D0%B2%D0%B0%D0%BB-%D0%B2-%D0%B1%D0%B0%D0%BD%D0%B4%D0%B0%D1%82%D0%B0-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BF%D1%80%D0%B5%D0%B7-%D0%BB%D0%B5%D1%82%D0%B8%D1%89-news663379.html", "text": "Специализираната прокуратура повдигна обвинение за участие в организирана престъпна група за незаконно превеждане на чужди граждани през държавната граница на България на трети граничен полицай от Аерогара София. Досега той е заемал длъжността началник на смяна на ГКПП на аерогарата. С това обвинените по досъдебното производство стават петима, съобщиха от пресцентъра на обвинението. На 26 май 2017 г. по същите обвинения бяха привлечени като обвиняеми двама гранични полицаи от летището и двама граждани на Бангладеш. Те бяха задържани на 25 май 2017 г. при специализирана операция на ГДБОП, ДАНС, Дирекция „Вътрешна сигурност“ на МВР и Специализираната прокуратура. Двамата полицаи бяха обвинени и в подкуп. Специализираният наказателен съд наложи на четиримата мярка за неотклонение „Задържане под стража“, която на 1 юни 2017 г. бе потвърдена от втората съдебна инстанция. Днес, 2 юни 2017 г. Специализираният наказателен съд определи най-тежката мярка за неотклонение и на обвинения като пети участник в организираната престъпна група. Задържането под стража може да бъде обжалвано пред Апелативния специализиран наказателен съд.", "date": "2017.06.02", "title": "Повдигнаха обвинение на трети граничар, участвал в бандата за трафик на мигранти през Летище \"София\""}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BD%D0%BE%D0%B2%D0%BE-%D0%BA%D0%BB%D1%8E%D1%87%D0%BE%D0%B2%D0%BE-%D0%BD%D0%B0%D0%B7%D0%BD%D0%B0%D1%87%D0%B5%D0%BD%D0%B8%D0%B5---%D1%88%D0%B5%D1%84-%D0%B2-%D0%B4%D0%B0%D0%BD%D1%81-%D1%81%D1%82%D0%B0%D0%B2%D0%B0-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-news663381.html", "text": "Премиерът Бойко Борисов назначи Олег Петков за заместник-министър на Българското председателство на Съвета на ЕС 2018. Предложението е на министър Лиляна Павлова. С решение на Министерския съвет преди това Петков бе освободен като заместник-председател на Държавната агенция „Национална сигурност“. Решението е прието неприсъствено.", "date": "2017.06.02", "title": "ПЪРВО В ПИК! Борисов с ново ключово назначение - шеф в ДАНС става зам.-министър"}
{"url": "http://pik.bg/%D0%BC%D0%BE%D1%89%D0%BD%D0%B0-%D0%B0%D1%82%D0%B0%D0%BA%D0%B0-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%80%D0%B5%D1%89%D1%83-%D0%B3%D1%80%D0%B0%D0%BD%D1%82%D0%B0%D0%B4%D0%B6%D0%B8%D0%B8%D1%81%D0%BA%D0%B8%D1%82%D0%B5-%D0%BC%D0%B5%D0%B4%D0%B8%D0%B8---%D1%81%D0%BE%D1%80%D0%BE%D1%81%D0%BE%D0%B8%D0%B4%D0%B8%D1%82%D0%B5-%D0%BE%D0%BF%D0%BB%D1%8E%D1%85%D0%B0-%D0%BF%D0%BE%D0%B7%D0%BE%D1%80-news663376.html", "text": "Евродепутатът и зам.-председател на ВМРО Ангел Джамбазки изригна с мощен коментар срещу грантаджиите, обиждали абитуриенти, решили да отидат на бала си не с кичозни ролки, а с народни носии. Ето какво написа Джамбазки в \"Лентата\" в отговор на позорни статии в родни медии, които оплюват абитуриентите, носещи носии на бала си, както и българските традиции.", "date": "2017.06.02", "title": "МОЩНА АТАКА! Ангел Джамбазки изригна срещу грантаджииските медии - соросоидите оплюха позорно абитуриентите в носии и българските традиции"}
{"url": "http://pik.bg/%D0%BF%D1%80%D0%BE%D1%84-%D0%BC%D0%B8%D0%BB%D0%B0%D0%BD-%D0%BC%D0%B8%D0%BB%D0%B0%D0%BD%D0%BE%D0%B2-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-%D0%B8-%D0%B4%D0%BE%D0%B1%D0%BE%D0%BB%D0%BD%D0%B8%D1%87%D0%BD%D0%B0%D1%82%D0%B0-%D0%BF%D0%BE%D0%BC%D0%BE%D1%89-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B0-%D0%BF%D0%BE%D0%B4%D0%BB%D0%BE%D0%B6%D0%B5%D0%BD%D0%B8-%D0%BD%D0%B0-%D1%82%D0%B5%D0%B6%D1%8A-news663378.html", "text": "\"Директорите на болниците са подложени на тежък рекет от НЗОК. Затова подписахме рамков договор, който е по-лош от миналогодишния. Дадохме власт в ръцете на хора, които не знаят да боравят с пари\", алармира в предаването \"Лице в лице\" на БиТи Ви проф. Милан Миланов от \"Пирогов\". \"Болниците ще продължат да затъват жестоко финансово. 5 млн. лв. на година ни отнемат годишно. А ние можем да гоним хората. Ние, лекарите и пациентите, сме от една и съща страна на монетата. Аз искам хората да оздравеят. На мене това ми е хляба и славата. Не мога да ги гоня и да им обяснявам, че касата не ми дава пари\", закани се проф. Миланов. На заседание на Лекарския съюз проф. Миланов щял да предложи да бъде сезирана омбудсманът Мая Манолова за \"ужасния рекет върху българското здравеопазване\".", "date": "2017.06.02", "title": "Проф. Милан Миланов алармира: Болниците и доболничната помощ в България са подложени на тежък рекет от НЗОК"}
{"url": "http://pik.bg/%D0%BF%D1%83%D1%81%D0%BA%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D1%80%D0%B5%D0%B7-%D1%82%D1%83%D0%BD%D0%B5%D0%BB%D0%B0-%E2%80%9E%D0%B2%D0%B8%D1%82%D0%B8%D0%BD%D1%8F%E2%80%9D-%D0%BE%D1%82-%D1%82%D0%B0%D0%B7%D0%B8-%D0%BD%D0%BE%D1%89-news663387.html", "text": "Агенция „Пътна инфраструктура“ От тази нощ леките автомобили ще преминават без ограничения в тръбата за София на тунел „Витиня“ на автомагистрала „Хемус“. Това съобщи . В началото на седмицата започнаха краткосрочни ремонтни дейности за подобряване състоянието на съоръжението и повишаване безопасността на движение. Те се извършваха само през нощта и от 22 ч. до 6 ч. сутринта трафикът бе ограничен. Предвидените работи са изпълнени и се възстановява двупосочното движение в тръбата.", "date": "2017.06.02", "title": "Пускат движението през тунела „Витиня” от тази нощ"}
{"url": "http://pik.bg/%D1%80%D0%B8%D0%B1%D0%B0%D1%80%D0%B8-%D0%BE%D1%82%D0%BA%D1%80%D0%B8%D1%85%D0%B0-%D1%82%D0%BE%D1%80%D0%BF%D0%B5%D0%B4%D0%BE-%D0%B2-%D1%81%D0%BE%D0%B7%D0%BE%D0%BF%D0%BE%D0%BB%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-news663384.html", "text": "Рибари са качили на кораба си 6-метров корозирал метален цилиндър при изваждане на трал вчера в Созополския залив. Капитанът на кораба подава информацията на директора на „Черноморски риболов” г-н Петър Василев, който подава информация на тел. 112, съобщават от пресцентъра на Български военноморски сили. След получен факс от областния управител на Варненска област, положителна резолюция на началника на отбраната и заповед на командира на Военноморските сили на 01 юли 2017 г. към 16.00 ч. на място е изпратени капитан І ранг Дарин Попов и ръководителя на групата за оказване на помощ при бедствия за разузнаване, обозначаване, извличане, транспортиране и унищожаване на открити невзривени боеприпаси от Пункт за базиране Бургас капитан ІІІ ранг Красимир Иванов. След оглед на открития предмет, той е класифициран, като учебно торпедо СЕТ – 40 с учебно-бойна глава без бойна част с нарушена цялост на корпуса. Рибарски кораб (РК 27) e откаран в Пункт за базиране Бургас, където учебното торпедо е разтоварено на пирса.", "date": "2017.06.02", "title": "Рибари откриха торпедо в Созополския залив"}
{"url": "http://pik.bg/%D0%BF%D0%BE%D1%81%D1%82%D0%B8%D0%B6%D0%B5%D0%BD%D0%B8%D0%B5-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B8%D1%86%D0%B0%D1%82%D0%B0-%D0%B2-%D1%81%D0%B0%D1%89-%D1%83%D0%B4%D0%B0%D1%80%D0%B8-16-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D1%8A%D0%BD%D0%BE-news663351.html", "text": "През май равнището на безработицата в Съединените американски щати падна до 16-годишно дъно, съобщава Франс прес. През този месец обаче в създаването на нови работни места е отчетено рязко забавяне. През май са били създадени 138 хил. нови работни места, което е значително под очакванията на анализатори. Същевременно броят на безработните е намалял до 4,3%, сочат данни от американското Министерство на труда.", "date": "2017.06.02", "title": "Постижение! Безработицата в САЩ удари 16-годишно дъно"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%83%D0%B2%D0%BE%D0%BB%D0%BD%D1%8F%D0%B2%D0%B0-%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D1%81%D0%BB%D0%B5%D0%B4-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%BD%D0%B0-8-%D1%8E%D0%BD%D0%B8-news663354.html", "text": "Борис Джонсън вероятно ще бъде уволнен от поста външен министър на Великобритания след изборите на 8 юни, съобщи „Таймс”, като се позова на източници от британското правителство. На негово място Тереза Мей иска да види Дейвид Дейвис, който в момента е министър в кабинета по Брекзит. А за водене на преговорите с Брюксел е предвиден Бен Гъмър, който е финансов експерт. За Тереза Мей обаче ще бъде трудно да намери подходящ пост за Борис Джонсън, ако го изпрати в оставка. Той вече отказа да стане председател на Консервативната партия, а наличието на различия между него и премиера по Брекзит и политиката на страната е сериозен проблем, за да му бъде предоставен друг пост в правителството. Превод:ПИК", "date": "2017.06.02", "title": "Тереза Мей уволнява Борис Джонсън след изборите на 8 юни"}
{"url": "http://pik.bg/%D1%81%D0%B0%D0%BC%D0%BE-%D0%BF%D0%BE-%D0%BF%D0%B8%D0%BA-tv-%D0%BC%D0%B0%D0%B3%D0%B8-%D0%B1%D0%B0%D0%B4%D0%B5%D1%80-%D0%BB%D0%B8-%D0%B5-%D0%BD%D0%BE%D0%B2%D0%B0%D1%82%D0%B0-%D0%BD%D0%B0-%D0%B8%D0%BB%D0%B8%D1%8F%D0%BD-%D1%82%D1%83%D0%BF%D0%B0%D0%BB%D0%BA%D0%B0%D1%82%D0%B0-%D0%B5%D1%82%D0%BE-%D0%BA%D1%8A%D0%B4%D0%B5-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0%D1%82%D0%B0-%D0%B8-%D1%87%D0%B0%D0%BB%D0%B3%D0%B0-%D0%BF%D0%B5%D0%B2-news663250.html", "text": "Подозрителна близост надушиха папараците на \"Жълтите новини\" - светското предаване на ПИК TV, между плеймейтката Маги Бадер и влелият се отново в ергенските редици Илиян Бойдев, познат като Илиян Тупалката. Двамата почти не пропускат светско събитие и обикалят заедно нощните клубове. Още по-подозрителното е, че все по-често са засичани на популярна хотелска дестинация по едно и също време. На втория ден, след като екипът на единственото лайфстайл предаване в българския Интернет се позиционира пред хотела, госпожица Бадер и чалга певецът си чукнаха среща. Първа пристигна Маги - нагласена с рокля на Златка Райкова, с грим и прическа. За разлика от други ВИП-красавици, миската не ползва личен шофьор и охрана, а сама паркира черното си \"Ауди\" на един от близките паркинги, след което се насочи към хотела. Вгледайте се в следващия кадър! Вижте червените гривни на лявата китка на Маги Бадер. Най-дебелата прилича на популярните сред християните гривни с кръстчета, коите се провата из всички манастири. Маги очевидно не разчита само на небесните сили, а се пази от зли очи и с червените кончета, които суеверните хора смятат, че отблъскват негативната енергия. След като розовото Барби Маги влезе в хотела, се насочи към лоби бара му и се настана сама на едно от сепаретата. Дълго време към нея никой не се присъедени. Плеймейтката видиме се изнерви и от кореспонденцията, която водеше по своя телефон. Очевидно Тупалката закъсняваше... Търпението й в крайна сметка се изчерпа и бясна, плеймейтката напусна хотела и отпраши с мръсна газ от паркинга. Не след дълго, точно когато и нашият папарашки екип реши да се оттегли от своя пост, се появи чалга певецът. Музикантът явно не бе информиран от приятелката си, че тя вече не го очаква в лоби бара, влезе в хотела и няма и три минути по-късно излезе бесен, че тя му е вързала тенекия.", "date": "2017.06.02", "title": "САМО ПО ПИК TV! Маги Бадер ли е новата на Илиян Тупалката? Ето къде плеймейтката и чалга певецът се срещат тайно... (ПАПАРАШКИ СНИМКИ)"}
{"url": "http://pik.bg/%D0%B8%D0%B2%D0%B8%D1%86%D0%B0-%D0%B4%D0%B0%D1%87%D0%B8%D1%87-%D0%BE%D1%82%D0%B8%D0%B4%D0%B5-%D0%BD%D0%B0-%D0%BA%D1%80%D0%B0%D0%BA%D0%B0-%D0%BF%D1%80%D0%B8-%D0%BB%D0%B0%D0%B2%D1%80%D0%BE%D0%B2-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D1%81%D0%B5-%D0%B4%D0%B0-%D0%B1%D1%8A%D0%B4%D0%B0%D1%82-%D0%B2%D0%B0%D0%B6%D0%BD%D0%B8-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B8-news663355.html", "text": "B92, цитиран от \"Фокус\". Сръбският изпълняващ длъжността премиер и министър на външните работи Ивица Дачич в Санкт Петербург проведе среща с руския външен министър Сергей Лавров, предава радио Дачич и Лавров разговаряха в кулоарите на Международния икономически форум. Двамата изразиха „удовлетвореност относно изпъкващите отношения между двете страни и народи във всички области“. Сръбският министър определи Руската федерация като „един от най-важните стратегически партньори“ на Белград.", "date": "2017.06.02", "title": "Ивица Дачич отиде на крака при Лавров, договориха се да бъдат важни партньори"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BF%D1%80%D0%B8%D0%B1%D1%80%D0%B0-%D1%82%D1%80%D0%B8-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B8-%D0%BA%D1%80%D0%B0%D0%B9-%D0%B2%D0%B0%D1%80%D0%BD%D0%B0---%D0%B8%D0%B7%D0%BA%D0%B0%D1%80%D0%B2%D0%B0%D0%BB%D0%B8-%D0%BF%D0%B0%D1%80%D0%B8-%D0%BF%D0%BE-%E2%80%9E%D0%BD%D0%B5%D0%BC%D0%BE%D1%80%D0%B0%D0%BB%D0%B5%D0%BD-%D0%BD%D0%B0%D1%87%D0%B8%D0%BD%E2%80%9D-news663333.html", "text": "Специализирана полицейска акция доведе до арест на три жени, които са обвинени в упражняване на най-древния занаят.  Акцията е проведена в района на Побити камъни край Варна. От Регионалната дирекция на МВР съобщиха, че са арестувани Д.М. на 19 години от Варна, М.Ч. на 30 години от село Венелин и Б.И. на 23 години от Варна. В официално съобщение от полицията се казва ,че трите жрици „извършват дейност, за която получават нетрудови доходи по непозволен и неморален начин – предоставяне на сексуални услуги срещу заплащане”.", "date": "2017.06.02", "title": "Полицията прибра три проститутки край Варна - изкарвали пари по „неморален начин”"}
{"url": "http://pik.bg/%D0%BB%D0%B5%D0%BA%D0%B0%D1%80%D1%81%D0%BA%D0%B8%D1%8F%D1%82-%D1%81%D1%8A%D1%8E%D0%B7-%D0%BF%D1%80%D0%BE%D0%B3%D0%BD%D0%BE%D0%B7%D0%B8%D1%80%D0%B0-%D1%85%D0%B0%D0%BE%D1%81-%D0%B2-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%B4%D0%BE%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5-news663357.html", "text": "Болничните бюджети за периода април - юни са по-ниски от тези за януари - март, а ръководството на Българския лекарски съюз (БЛС) е разтревожено от създалата се ситуация в системата на здравеопазването. Това се казва в становище на организацията, изпратено до медиите. Според съсловната организация, ако не се предприемат бързи мерки за балансиране на системата, секторът ще изпадне в колапс. В БЛС са постъпили сигнали от болници за намалени бюджети, както и за намален брой на регулативни стандарти в извънболничната помощ. \"Поредният пример за неадекватно поведение от страна на НЗОК е създалата се ситуация с надхвърлените медицински дейности в болница \"Пирогов\", лечебни заведения във Варна, Пловдив, Плевен, в по-голямата част от областните и във всички общински болници, която потвърждава опасенията на БЛС за предстоящ хаос в здравната система, поради недофинансиране\", се допълва в становището. Неизпълнението на ангажимента на НЗОК да заплати в пълен обем оказаната медицинска дейност е неизпълнение на договорено задължение, водещо след себе си законови последствия, посочват от съсловната организация. Българският лекарски съюз е изпратил писма до всички отговорни институции, в които настоява за цялостно заплащане на реално оказаната медицинска услуга от лечебните заведения, както и за актуализация на бюджета на НЗОК за 2017 г.", "date": "2017.06.02", "title": "Лекарският съюз прогнозира хаос в здравната система заради недофинансиране"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%B8%D1%86%D0%B8%D1%8F-%D1%82%D0%B0%D1%80%D0%B0%D1%88%D0%B8-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%B8-%D0%BA%D0%B2%D0%B0%D1%80%D1%82%D0%B0%D0%BB-%D0%B8%D0%B7%D0%B2%D0%B5%D0%B4%D0%BE%D1%85%D0%B0-%D0%BC%D1%8A%D0%B6-%D1%81-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-news663393.html", "text": "Полицията в Бургас провеждат ударна акция в блок 77 в ж.к. Зорница“ на града. Пред входа има полицейска кола, на място са и цивилни криминалисти, а униформени служители пазят района под терасите на 8-етажната сграда, съобщи „БургасИНФО”. Мъж на средна възраст е изведен с белезници и откаран в полицията, а собственикът на жилището, който е стар познайник на полицията, остана на мястото до приключването на акцията. При обиска е открит пълен асортимент наркотици – марихуана, амфетамини, метамфетамини, пико и много други. Когато служителите на 5-то РУП нахлули в жилището, те заварили на място и клиент на дилъра. Двамата са задържани, полицейски автомобил откара и собственика с белезници в 5-то РУП. Той е на видима възраст около 30 години и е криминално проявен.", "date": "2017.06.02", "title": "ИЗВЪНРЕДНО: Полиция тараши апартамент в бургаски квартал! Изведоха мъж с белезници"}
{"url": "http://pik.bg/%D0%B0%D0%BA%D1%82%D0%B8%D0%B2%D0%B8%D1%81%D1%82%D0%B8-%D0%BD%D0%B0-%D0%B3%D1%80%D0%B8%D0%B9%D0%BD%D0%BF%D0%B8%D0%B9%D1%81-%D0%BE%D0%BA%D1%83%D0%BF%D0%B8%D1%80%D0%B0%D1%85%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D1%80%D1%8A-news663327.html", "text": "Десетки привърженици на природозащитната организация \"Грийнпийс\" се събраха пред американското посолство в испанската столица Мадрид. Те протестират срещу решението на президента Доналд Тръмп да изтегли САЩ от Парижкото споразумение за климата, предаде Асошиейтед прес. Протестиращите обвиниха Тръмп, че се превръща в \"глобална заплаха\" и \"вреди на планетата\". Директорът на \"Грийпийс\" в Испания Марио Родригес каза, че огласеното вчера оттегляне ще изисква от американското гражданско общество и компании, както и от останалата част от света, да работят по-упорито за справяне с глобалното затопляне. \"Борбата срещу климатичните изменения е необратима. Съпротивата ще продължи, тъй като САЩ са нещо много повече от Белия дом и Тръмп\", добави той.", "date": "2017.06.02", "title": "Активисти на \"Грийнпийс\" окупираха американското посолство в Испания заради решението на Тръмп за климата"}
{"url": "http://pik.bg/%D0%BC%D0%BE%D1%89%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BF%D1%83%D1%82%D0%B8%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D1%81%D0%B2%D0%B5%D1%82%D0%B0-%D0%B4%D0%B0-%D0%BD%D0%B5-%D1%81%D1%8A%D0%B4%D0%B8-%D1%82%D1%80%D1%8A%D0%BC%D0%BF-%D0%B7%D0%B0-%D0%BE%D1%82%D1%82%D0%B5%D0%B3%D0%BB%D1%8F%D0%BD%D0%B5%D1%82%D0%BE-%D0%BC%D1%83-%D0%BE%D1%82-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83-news663362.html", "text": "AFP. Руският президент Владимир Путин призова света да работи с американския държавен глава Доналд Тръмп в областта на климата, предава Лидерът на Руската федерация също призова международната общност да не съди Тръмп, че е взел решение оттегли Съединените американски щати от основополагащото Парижко споразумение за климата. „Не трябва да вдигате шум за това, а трябва да създадете условията за съвместна работа“, заяви Путин и добави, че той самият „няма да съди“ американския си колега за решението му.", "date": "2017.06.02", "title": "МОЩНА ПОДКРЕПА! Путин призова света да не съди Тръмп за оттеглянето му от Парижкото споразумение за климата"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BC%D0%B0%D0%BD%D1%83%D0%B5%D0%BB%D0%B0-%D1%88%D0%BE%D0%BA%D0%B8%D1%80%D0%B0-%D0%BA%D0%BB%D1%83%D0%B1-33-%D1%81%D1%8A%D1%81-%D1%81%D0%B0%D0%B4%D0%BE-%D0%BC%D0%B0%D0%B7%D0%BE-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D1%81%D0%B5-%D0%BE%D0%B1%D1%8F%D1%81%D0%BD%D0%B8-%D0%B2-%D0%BB%D1%8E%D0%B1%D0%BE%D0%B2-%D0%B8-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BF%D0%BE-news663317.html", "text": "Фолк дивата Емануела има нов мъж до себе си, а за тайната й страст се разбра снощи в столичния \"Клуб 33\", където звездата на \"Пайнер\" избухна с поредното си мега участие. Обичайно Емануела се стреми да не прекалява с ексцентричността на сценичните си тоалети, но миналата нощ успя да шокира гостите на хитовото заведение и своите почитатели. В тон с танцьорките на комплекса, изпълнителката на \"Виновна\" се появи със садо-мазо костюм - бюстие с метални шипове, колан-гащи с висока талия и кожени жартиери. Гледката зарадва мъжката публика в \"Клуб 33\" и затвърди писанията от последните дни, че Емануела е собственичката на най-секси дупето в родната чалга. На формите на звездата обаче се радва нов обожател, който се бе покрил из публиката. Емануела сама издаде за присъствието на любимия си, като цяла нощ му изпращаше сърца с ръце. А преди да слезе от сцената, мистериозният господин изпрати на певицата огромен букет с червени рози. Иначе партито както винаги бе на макс. Пайнерката зарадва публиката с най-яките си хитове и до сутринта \"33\" пращеше по шевовете от купонджии и наздравици с марков алкохол. В публиката се оказаха и Петко и Яна Димитрови, които също се забавляваха с изпълненията на Емануела. Изкусителната шампионка по латино танци смая всички с красотата си и перфектната си форма.", "date": "2017.06.02", "title": "САМО В ПИК! Емануела шокира \"Клуб 33\" със садо-мазо! Звездата се обясни в любов и ето какво получи от новия си мъж... (СНИМКИ)"}
{"url": "http://pik.bg/%D0%B8%D0%B7%D0%BA%D1%83%D1%81%D1%82%D0%B2%D0%B5%D0%BD%D0%B8%D1%8F%D1%82-%D0%B8%D0%BD%D1%82%D0%B5%D0%BB%D0%B5%D0%BA%D1%82-%D1%89%D0%B5-%D0%B7%D0%B0%D0%BC%D0%B5%D0%BD%D0%B8-%D1%87%D0%BE%D0%B2%D0%B5%D0%BA%D0%B0-%D1%81%D0%BB%D0%B5%D0%B4-%D0%BF%D0%BE-%D0%BC%D0%B0%D0%BB%D0%BA%D0%BE-%D0%BE%D1%82-10-%D0%B3%D0%BE%D0%B4%D0%B8%D0%BD%D0%B8-news663380.html", "text": "Изкуственият интелект ще надхвърли възможностите на човека в областта на езиковите преводи към 2024 г., ще замени шофьорите на товарни автомобили към 2027 г. Професията на писателите белетристи ще изчезне през 2053 г., а хирурзите ще станат излишни към 2053 г. Това са изчислили изследователи от Института за бъдещето на човечеството в Оксфордския университет във Великобритания и департаментите по политически науки в Йейлския университет САЩ, предава РИА Новоси. Авторите на изследването са убедени, че има 50% вероятност изкуственият интелект да замени човека в много от човешките дейности след 45 години. При изследването е използвано допитване сред 350 световни експерти в областта на изкуствения интелект.", "date": "2017.06.02", "title": "Изкуственият интелект ще замени човека след по-малко от 10 години"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8%D1%82%D0%B5-%D1%81%D1%80%D0%B0%D0%B6%D0%B5%D0%BD%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B3%D0%B5%D1%80%D0%B1-%D1%81%D0%BA%D0%BE%D1%87%D0%B8-%D0%BD%D0%B0-%D0%B1%D1%81%D0%BF-%D0%B7%D0%B0%D1%80%D0%B0%D0%B4%D0%B8-%D0%BA%D1%80%D0%B8%D1%82%D0%B8%D0%BA-news663398.html", "text": "Работата в парламента е нормална. Така започва да работи всяко ново Народно събрание. Тезата, че не се върши нищо, е единствено, за да се вдига шум от страна на БСП. Това заяви пред БНТ депутатът от ГЕРБ Димитър Лазаров. \"Искането за оставка на Димитър Главчев беше много странно и смешно. Това беше една панаирджийска работа\", отсече той. По думите му острия тон в пленарната зала е бил зададен от БСП на 24 май. \"Критиките към КСНС, които Корнелия Нинова отправи, бяха само за да се появи в публичното пространство. Този съвет не трябва да се превръща в Ганкиното кафене\", отсече Димитър Лазаров. \"Няма проблем с решението на \"Наглите\". Съдът е този, който взима решението. Прокуратурата може да обжалва. Преди изменението, което беше направено, също имаше възможност да се иска предсрочно освобождаване\", обясни народният представител. \"През последните седмици от колегите от БСП чуваме само едно говорене, а когато стане въпрос за приемане на закони, те не искат да ги разглеждаме\", заключи депутатът от ГЕРБ.", "date": "2017.06.02", "title": "ИЗВЪНРЕДНО! Парламентарните сражения продължават! Депутат от ГЕРБ скочи на БСП заради критиките към управляващите"}
{"url": "http://pik.bg/%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BF%D0%BE%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%B7%D0%B0-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D0%B0%D0%B4-%D0%B2-%D0%BC%D0%B0%D0%BD%D0%B8%D0%BB%D0%B0-news663329.html", "text": "Reuters Терористичната групировка „Ислямска държава“ за атаката срещу казино във филипинската столица Манила, при която загинаха най-малко 36 души, съобщава агенция , като се позовава на информация от портала на групировката - Amaq, пише \"Фокус\". По-рано през деня въоръжен мъж нахлу в развлекателен комплекс в Манила и започна да стреля и да подпалва игрални маси. Загиналите са се задушили от гъстия дим в сградата.", "date": "2017.06.02", "title": "\"Ислямска държава\" пое отговорност за кървавия ад в Манила"}
{"url": "http://pik.bg/%D1%81%D0%B5%D0%BC%D0%B5%D0%B9%D0%BD%D0%BE-%D1%81%D1%8A%D0%B1%D0%B8%D1%80%D0%B0%D0%BD%D0%B5-%D0%BA%D1%80%D0%B0%D0%B9-%D0%B3%D0%BE%D1%80%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0-%D0%B7%D0%B0%D0%B2%D1%8A%D1%80%D1%88%D0%B8-%D1%81-%D0%BF%D0%B5%D1%82%D0%B8%D0%BC%D0%B0-%D0%B4%D1%83%D1%88%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news663385.html", "text": "Петима са в болница със салмонелоза след семейно тържество в горнооряховското село Поликраище, съобщи директорът на Регионалната здравна инспекция във Велико Търново д-р Евгения Недева. Случаят е от края на май. На семейната среща се присъствали 32 души, като 9 от тях са получили след това оплаквания. Петима от тях са били в по-тежко състояние и са хоспитализирани. Четирима от тях са лекувани във Великотърновска област и един във Варненска, тъй като там е постоянното му местожителство, уточни д-р Недева, цитирана от \"Фокус\". Извършена е съвместна проверка с Агенцията по храните и резултатите от взетите проби на храните са отрицателни. Така към този момент не се знае какъв е източникът на заразата. Изследвани са всички хора, които са имали контакт с пациентите, но е възможно сред тях да има и здрави преносители.", "date": "2017.06.02", "title": "Семейно събиране край Горна Оряховица завърши с петима души в болница"}
{"url": "http://pik.bg/%D1%81%D0%B0%D0%BC%D0%BE-%D0%BF%D0%BE-%D0%BF%D0%B8%D0%BA-tv-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B4%D0%B6%D0%B5%D0%BD%D0%B0-%D0%BF%D0%BB%D0%B0%D1%89%D0%B0-%D0%BB%D1%83%D0%B4%D0%B8-%D0%BF%D0%B0%D1%80%D0%B8-%D0%B7%D0%B0-%D0%B3%D0%BB%D0%B5%D0%B4%D0%B0%D1%87%D0%BA%D0%B0-%D0%BD%D0%B0-%D1%81%D0%B8%D0%BD%D0%B0-%D1%81%D0%B8---%D1%81%D0%BA%D1%80%D0%B8-%D0%B1%D0%B5%D0%B1%D0%B5%D1%82%D0%BE-%D0%BE%D1%82-%D1%81%D0%B2-news663270.html", "text": "Надеждите на Надя Стоева, свекървата на певицата Джена, да се порадва на внучето си Наско Стоев-трети, след като снаха й тръгне отново на работа, удариха на камък. Родилата само преди два месеца чалга дива се върна на сцената и нае гледачка за сина си, вместо да се довери на двете му баби. Така солистката на оркестър \"Канарите\" отново остана капо. От раждането на внучето си и Надя Стоева, и сватята й Пенка така и не могат да му се нарадват, тъй като родителите на малкия Атанас решиха издяло да поемат грижите за него. С желанието на Джена и Наско да не им се бъркат в семейството, двете баби се примирили, но не им било присърце това, че ги държали далеч от внучето им и го виждали рядко. Още повече, че от няколко седмици бебето вече е в София, където родителите му притежават апартамент. В него ще живее и професионална гледачка от фирма, специализирана в подобен род услуги.", "date": "2017.06.02", "title": "САМО ПО ПИК TV! Напрежение! Джена плаща луди пари за гледачка на сина си - скри бебето от свекървата (ПАПАРАШКИ СНИМКИ)"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D1%81%D0%B5-%D0%B2%D1%8A%D1%80%D0%BD%D0%B0-%D0%BA%D1%8A%D0%BC-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8%D1%8F-%D1%80%D0%B0%D1%81%D1%82%D0%B5%D0%B6-news663353.html", "text": "Брутният вътрешен продукт на Гърция е отбелязал растеж от 0,4 процента през първото тримесечие на годината в сравнение с четвъртото тримесечие на 2016 г., предадоха \"Франс прес\" и БТА, позовавайки се на данни на националната статистическа служба, която ревизира първоначалната си оценка за спад, публикувана в средата на май. Тази новина бе оповестена на фона на активните преговори, които води Гърция с кредиторите си - ЕС и МВФ, с оглед решаващо заседание в средата на юни на министрите на финансите от еврозоната. Според коригираните данни, публикувани днес, брутният вътрешен продукт на страната е нараснал с 0,4 процента през първото тримесечие в сравнение с четвъртото тримесечие на 2016 г. за разлика от първоначалните оценки от 15 май за свиване на БВП с 0,1 процента. Според новите данни брутният вътрешен продукт е отбелязал също растеж от 0,4 процента на годишна база за разлика от първоначално оповестените данни за свиване на БВП с 0,5 процента за една година. Гърция предвижда нарастване с 1,8 процента на БВП през 2017 г. На заседанието на Еврогрупата Атина се надява да бъде взето решение за деблокиране на нов транш от международните заеми за страната, което да бъде придружено с начало на обсъждания на мерки за облекчаване на гръцкия дълг, който през 2016 г. възлизаше на 179 процента от БВП.", "date": "2017.06.02", "title": "Гърция се върна към икономическия растеж"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%B3%D1%80%D0%B0%D0%B4%D1%83%D1%88%D0%BA%D0%B0-%D1%81%D1%8A%D1%81%D0%B8%D0%BF%D0%B0-%D1%82%D1%80%D1%8A%D0%BD%D1%81%D0%BA%D0%BE-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%87%D0%BD%D0%B8-%D0%B1%D1%83%D1%80%D0%B8-%D0%BF%D1%80%D0%B5%D0%BA%D1%8A%D1%81%D0%BD%D0%B0%D1%85%D0%B0-%D1%82%D0%BE%D0%BA%D0%B0-news663420.html", "text": "Силна буря се разрази късно след обяд в Трън и околните села. Градушка  засипала улиците и унищожила напълно посадените от местните зеленчуци, съобщи „Струма Бг”. „Нищо не остана в градините, градушката очука и плодовете от дръвчетата, а улиците бяха засипани с едри ледени топчета. Отиде ни труда“, оплака се Станислава Асенова. Градушката е валяла в продължение на половин час, силни гръмотевични бури са прекъснали електрозахранването в района. След градушката улиците приличали на зимни, а по-късно с топенето се превърнали във водни канали. От общината още нямат информация в колко села  е валял град и къде електрозахранването е прекъснато.", "date": "2017.06.02", "title": "БЕДСТВИЕ: Градушка съсипа Трънско, гръмотевични бури прекъснаха тока"}
{"url": "http://pik.bg/%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D1%85%D0%B0-%D1%81%D0%BB%D1%83%D1%87%D0%B0%D0%B9-%D0%BD%D0%B0-%D0%BC%D0%B0%D1%80%D1%81%D0%B8%D0%BB%D1%81%D0%BA%D0%B0-%D1%82%D1%80%D0%B5%D1%81%D0%BA%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news663389.html", "text": "Регистрирани са 39 случая на чревни инфекции срещу 49 от предходната седмица, като през настоящите дни чревните инфекции са представени от: 32 ентероколита, 1 салмонелоза и 6 ротавирусни ентерита. От въздушно- капковите инфекции /без грип и ОРЗ/ са регистрирани 78 лица срещу 86 за предходната седмица, представени от: 72 случая на варицела и 6 - на скарлатина. Случаите с диагноза ОРЗ са 85 срещу 106 за предходната седмица. С диагноза Грип в Инфекциозна клиника на МБАЛ „Св. Марина” е постъпило за лечение 1 лице. С усложнения след преболедуване от ОРЗ са общо 20 лица: от тях с бронхити –9 и с пневмония – 11. През изминалата седмицата има 1 регистриран случай на заболял от Марсилска треска. Има съобщени с бързи известия 57 лица, ухапани от кърлеж. В биологичната лаборатория на РЗИ са извършени 12 изследвания – 10 случая с Иксодес рицинус, 1 – Рипицефалус сангвинеус и 1 – епително образование. В имунизационния кабинет през отчетния период са преминали общо 73 лица. Проведени са общо 40 имунизации. С ваксина против жълта треска са обхванати 10 лица. В КАБКИС са изследвани 21 лица. Извършени са 35 епидемиологични проучвания на болни с ОЗБ, съобщават от РЗИ-Варна.", "date": "2017.06.02", "title": "Регистрираха случай на марсилска треска във Варна"}
{"url": "http://pik.bg/%D0%BD%D0%BE%D0%B2%D0%BE-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D1%83%D1%81%D1%82%D0%B0%D0%BD%D0%BE%D0%B2%D0%B8-%D1%82%D0%BE%D1%87%D0%BD%D0%B0%D1%82%D0%B0-%D0%B2%D1%8A%D0%B7%D1%80%D0%B0%D1%81%D1%82-%D0%B2-%D0%BA%D0%BE%D1%8F%D1%82%D0%BE-%D0%B6%D0%B5%D0%BD%D0%B8%D1%82%D0%B5-%D1%81%D0%B5-%D1%80%D0%B0%D0%B4%D0%B2%D0%B0%D1%82-%D0%BD%D0%B0-%D0%BD%D0%B0%D0%B9-%D1%81%D1%82%D1%80%D0%B0%D1%85%D0%BE%D1%82%D0%BD%D0%B8%D1%8F-%D1%81%D0%B5%D0%BA%D1%81-news663318.html", "text": "Може би си мислите, че времето между 20-та и 30-та година е десетилетието в човешкия живот, благоприятстващо най-страхотните оргазми. Да, ама не! В кой възрастов период жените се радват на най-добър секс, е въпросът, с разшифроването на чийто отговор се заели експерти от контрацептивното приложение Natural Cycles. В изследването участвали над 2600 жени от различни възрастови групи. В резултат било установено, че пиковата възраст, в която жените се чувстват най-привлекателни и сексапилни е 36 години. Това е и времето, в което представителките на нежният пол изпитват най-силно желание за секс, като в същото време се радват и на най-честите, многобройни и мощни оргазми в живота си. Това изследване доказало, че именно дамите между 30 и 40-годишна възраст се усещат като най-привлекателни от всякога и могат да се похвалят с най-високо самочувствие. За разлика от тях жените между 23 и 36-годишна възраст признали не само, че не се харесват, но и че се чувства сексуално най-неудовлетворени. За сметка на това пък най-младите участнички – тези между 23 и 16 годишна възраст, споделили, че се възприемат секси и атрактивни, но не се радват на достатъчно добър секс.", "date": "2017.06.02", "title": "Ново изследване установи точната възраст, в която жените се радват на най-страхотния секс  "}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%83%D1%82%D1%80%D0%B5-%D0%BD%D0%B8-%D1%87%D0%B0%D0%BA%D0%B0-%D0%B4%D0%B5%D0%BD-%D1%81-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%87%D0%BD%D0%B8-%D0%B1%D1%83%D1%80%D0%B8-news663424.html", "text": "Жълт код за гръмотевична активност е в сила за 24 области на страната за 3 юни 2017г. Това сочи справка на интернет страницата на Националния институт по метеорология и хидрология (НИМХ) към БАН. Предупреждението за потенциално опасни метеорологични явления важи за областите: Видин, Монтана, Враца, Плевен, Велико Търново, Русе, Разград, Силистра, София, София област, Ловеч, Габрово, Търговище, Перник, Кюстендил, Благоевград, Пазарджик, Пловдив, Стара Загора, Сливен, Смолян, Кърджали, Хасково, Ямбол. В тези области ще се развива мощна купесто-дъждовна облачност с условия за гръмотевични бури и градушки. В отделни райони количеството на валежите ще надвишава 15 литра на квадратен метър.", "date": "2017.06.02", "title": "ВНИМАНИЕ: Утре ни чака ден с гръмотевични бури"}
{"url": "http://pik.bg/%D0%B6%D0%B5%D0%BD%D0%B0-%D0%BF%D0%BE%D1%87%D0%B8%D0%BD%D0%B0-%D1%81%D0%BB%D0%B5%D0%B4-%D0%BE%D1%82%D1%80%D0%B0%D0%B2%D1%8F%D0%BD%D0%B5-%D0%BF%D0%BE%D0%B4%D0%BE%D0%B7%D0%B8%D1%80%D0%B0%D1%82-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE-news663422.html", "text": "Възрастна жена почина от натравяне в пловдивската токсикология, съобщи Тя е била приета в лечебното заведение в тежко състояние. 86-годишната баба Въла е била открита в дома си от съсед в село Драгомир. Той веднага повикал линейка. Бърза помощ отвела жената в болница, но тя по-късно починала. Полицията направила оглед в дома на бабата. Не са открити следи от насилие. Съседи са в шок от случилото се. Кметъг на Драгомир - Даниела Русева разказа, че Въла живеела сама. В началото на годината съпругът й починал. Дъщеря й живеела в Пловдив, но често е посещавала. По думите й починалата е нямала проблеми, но смъртта на съпруга й много е натъжила и променила. Управникът на селото отказа да коментира подробности около самия случай. TrafficNews.bg", "date": "2017.06.02", "title": "Жена почина след отравяне, подозират самоубийство"}
{"url": "http://pik.bg/%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-%D1%81%D0%BF%D0%B8%D1%80%D0%B0%D1%82-%D0%B2%D1%8A%D0%B7%D0%B4%D1%83%D1%88%D0%BD%D0%B8%D1%82%D0%B5-%D1%83%D0%B4%D0%B0%D1%80%D0%B8-%D1%81%D1%80%D0%B5%D1%89%D1%83-%D0%B8%D0%B4-news663388.html", "text": "The Manila Times, цитиран от \"Фокус\" Армията на Филипините обмисля ограничаване или временно спиране на въздушните удари, след като 11 военнослужещи загинаха, а седем бяха ранени по време на операции на територията на страната, пише . Въпросните операции са били с цел отблъскване на членове на местен клон на терористичната организация „Ислямска държава“. Армията има за цел да предотврати повторението на въздушни офанзиви, които отнемат живота на правителствени войници. Първата пусната бомба е попаднала точно в целта, но втората е паднала върху военнослужещите.", "date": "2017.06.02", "title": "Филипините спират въздушните удари срещу ИД"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D0%BF%D0%BE%D0%B2%D0%B8%D1%88%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D1%80%D0%B5%D0%B4%D0%B8%D1%82%D0%BD%D0%B8%D1%8F-%D1%80%D0%B5%D0%B9%D1%82%D0%B8%D0%BD%D0%B3-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news663425.html", "text": "За перспективата на повишаване на кретитния рейтинг на България съобщи в профила си във \"Фейсбук\" премиерът Бойко Борисов. Ето какво написа Борисов в социалната мрежа: Международната рейтингова агенция S&P Global Ratings повиши перспективата на кредитния рейтинг на България от стабилна на положителна. Това отразява очакванията, че фискалните и външните показатели ще продължат да се подобряват и ще се предприемат по-нататъшни стъпки за укрепване на финансовия сектор, към което са насочени и нашите политики. В същото време агенцията потвърди дългосрочния и краткосрочния кредитен рейтинг в чуждестранна и местна валута 'BB+/B'. Икономиката ни е по-малко задлъжняла в сравнение с минали периоди и повече експортно-ориентирана.", "date": "2017.06.02", "title": "Борисов коментира повишаването на кредитния рейтинг на България"}
{"url": "http://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D1%86%D0%B5%D0%BB%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%82%D0%B2%D0%BE-%D0%B5-%D0%B2%D1%81%D0%B8%D1%87%D0%BA%D0%B8-%D1%81%D1%82%D1%80%D0%B0%D0%BD%D0%B8-%D0%B4%D0%B0-%D1%81%D0%B5-%D0%B4%D0%B2%D0%B8%D0%B6%D0%B0%D1%82-%D0%BD%D0%B0-%D0%B5%D0%B4%D0%BD-news663415.html", "text": "Целта на българското председателство на Съвета на ЕС през 2018 г. ще бъде да се постигне консенсус, за да могат всички страни да се движат на една скорост, СЪОБЩИ ресорният министър Лиляна Павлова е ефира на радио \"Фокус\". „Бялата книга за бъдещето на Европа“ дава 5 сценария, те трябва да се анализират, за да се измисли най-доброто решение за по-късно влезли и по-малко развити страни като България. „Държави като нашата имат нужда от подкрепа чрез субсидиране и преки инвестиции в определени сектори - базисна инфраструктура, когато говорим за околна среда, пречиствателни станции, пътища, жп линии. Необходима е подкрепа за модернизацията на образователната ни система, социалната система – все теми, важни за българските региони и общини, за да няма бели петна по картата. За инвестиции при региони като Северозападна България все още имаме нужда от целенасочена субсидирана политика“, посочи Лиляна Павлова. Тя каза още, че основни приоритети ще бъдат кохезионната политика, Западни Балкани, конкурентоспособност и култура. Министър Павлова допълни, че ще бъде развита комуникационна стратегия, насочена към богатото културно наследство на страната ни. Ще бъде изготвена културна програма, за да се представят българските традиции и обичаи, както в страната, така и извън нея. Чрез тази програма ще се даде шанс за изява на младите хора и те – студенти и ученици от университетите и училищата по изкуствата, както и младите творци, ще бъдат тези, които ще я подготвят, допълни Павлова.", "date": "2017.06.02", "title": "Лиляна Павлова: Целта на българското европредседателтво е всички страни да се движат на една скорост"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BA%D0%BE%D0%BF%D0%B5%D0%BD%D1%85%D0%B0%D0%B3%D0%B5%D0%BD-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BC%D1%8A%D0%B6-%D1%81-%D0%BE%D1%80%D1%8A%D0%B6%D0%B8%D0%B5-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D0%BB-%D0%BF%D0%BE%D0%BB%D0%B8%D1%86%D0%B0%D0%B8-news663427.html", "text": "Полицията рани и след това арестува неизвестен мъж, който извадил оръжие и заплашил с него полицаи, съобщи „Екстра бладет”, като се позова на информация от шефа на полицията в датската столица Хенрих Якобсен. „Този човек е заплашил патрулиращи полицаи с оръжие, затова те са употребили оръжие и са го ранили. Не знам какво е състоянието му в момента”, казва Якобсен. Инцидентът е станал недалеч от известния парк „Тиволи”. Районът е отцепен от полицията. Според непотвърдена информация, човекът с оръжието е ранен в крака и веднага след това е откаран в болница.", "date": "2017.06.02", "title": "ИЗВЪНРЕДНО: В центъра на Копенхаген арестуваха мъж с оръжие, заплашвал полицаи"}
{"url": "http://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B7%D0%B0-%D0%B7%D0%B0%D0%BF%D0%BB%D0%B0%D1%85%D0%B0%D1%82%D0%B0-%D1%81%D1%80%D0%B5%D1%89%D1%83-%D1%80%D0%B0%D0%B4%D0%B5%D0%B2-%D0%B8-%D0%BD%D0%B8%D0%BD%D0%BE%D0%B2%D0%B0-%D1%81%D1%82%D0%B0%D0%B2%D0%B0-%D0%B4%D1%83%D0%BC%D0%B0-%D0%B7%D0%B0-%D0%B5%D1%81%D0%B5%D0%BC%D0%B5%D1%81-%D1%87%D0%BE%D0%B2%D0%B5%D0%BA%D1%8A%D1%82-%D0%B5-%D0%BE%D1%81%D0%B2%D0%BE%D0%B1%D0%BE%D0%B4%D0%B5%D0%BD-news663426.html", "text": "\"Става дума за есемес заплаха\", каза в предаването \"Панорама\" военният министър Красимир Каракачанов по повод информацията, че ДАНС е задържал мъж заради заплахи срещу президента Румен Радев и лидера на БСП Корнелия Нинова. Той уточни, че не знае съдържанието на есемеса. Задържаният имал психични проблеми и есвободен. Каракачанов можел да покаже много есемеси, които получавал. Според него Корнелия Нинова не е подала заявителски материал в полицията.", "date": "2017.06.02", "title": "Каракачанов за заплахата срещу Радев и Нинова: Става дума за есемес, човекът е освободен"}
{"url": "http://pik.bg/%D0%BB%D0%B5%D0%B3%D0%B5%D0%BD%D0%B4%D0%B0-%D0%BF%D1%80%D0%BE%D0%B4%D0%B0%D0%B4%D0%BE%D1%85%D0%B0-%D0%BA%D1%8A%D1%89%D0%B0%D1%82%D0%B0-%D0%B2-%D0%BA%D0%BE%D1%8F%D1%82%D0%BE-%D0%B5-%D0%BF%D0%BE%D1%87%D0%B8%D0%BD%D0%B0%D0%BB%D0%B0-%D0%BC%D0%B5%D1%80%D0%B8%D0%BB%D0%B8%D0%BD-%D0%BC%D0%BE%D0%BD%D1%80%D0%BE-news663356.html", "text": "Мерилин Монро умира на 5 август 1962 на 36 години. Тялото й е намерено в спалня в къщата в Брентууд. Причина за смъртта е отравяне с барбитурати – вещества, които се приемат като сънотворни и успокоителни средства. Мерилин е родена като Норма Джийн Мортенсън и един от секс символите на 50-те години на миналия век. Тя е трето дете на Гладис Пърл Бейкър, по баща Монро. Къщата, в която е намерена мъртва холивудската актриса Мерилин Монро, е продадена за 7,25 млн. долара, съобщи в. „Лос Анджелис таймс”. Къщата в предградието на Лос Анджелис Бентууд е с площ 240 кв. м. и има четири спални и три бани. Първоначалната цена на имота е 6,9 млн. долара. Но къщата привлича внимание заради историческата си стойност и наддаването стигна по-висока цена. Предишният собственик е купил дома през 2012, но не е живял в него. Майка й я нарича Норма в чест на любимата си актриса Норма Талмидж. Не е изяснено кой е бащата на Мерилин. Младата Норма започва да работи като модел за по пет долара на час. През 1946 избира екранното име Мерилин Монро. През 1947 получава първата си филмова роля. През 1950 излизат на екран два от филмите, които я правят известна – „Всичко за Ева” и „Асфалтовата джунгла”. От 1960 има звезда в холивудската Алея на славата. Носителка е на две награди „Златен глобус” и има две номинации за БАФТА.", "date": "2017.06.02", "title": "ЛЕГЕНДА! Продадоха къщата, в която е починала Мерилин Монро"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BE%D0%B1%D1%8F%D0%B2%D0%B8-%D0%BA%D0%BE%D0%B3%D0%B0-%D1%89%D0%B5-%D0%B2%D0%B4%D0%B8%D0%B3%D0%BD%D0%B0%D1%82-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D0%B8-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-news663429.html", "text": "Крайно време е да спрем да хвърляме вина върху българската армия. Не е вярно твърдението, че армията ни не може да защити националната сигурност на страната. Това заяви пред БНТ министърът на отбраната Красимир Каракачанов. \"Многото реформи в армията доведоха до това, че се обещаваше, че ще имаме една малка, добре обучена и добре платена армия. Има незапълнени позиции в армията. Най-сериозен е в сухопътни войски в пехотата. Повече внимание се обръща на авиацията и морските ни сили\", обясни той. \"Не е правилно тези войници, които служат в българската армия, да бъдат изтипосани в един доклад и да бъдат посочени като някаква причина за проблеми. Тези хора работят в системно недофинансиране\", коментира министърът на отбраната. По думите му тези хора си вършат работата въпреки старото въоръжаване и липсата на финансиране. \"Не трябва да се стига до разделение на войските. Около това мнение се обединиха и премиерът и президентът\", разкри Красимир Каракачанов. \"Не знам откъде тръгна тази спекулация, че финансовият министър ще намали бюджета на Министерството на вътрешните работи. Ние с колегата Радев изпратихме аргументирани доклади за средствата, които са необходими в двете министерства. Заплатите на войниците и заплатите може да стане с бюджета за 2018 година, въпросът е с колко\", коментира военният министър. По думите му никой не може да се каже с колко ще се увеличат заплатите.", "date": "2017.06.02", "title": "ИЗВЪНРЕДНО! Каракачанов обяви кога ще вдигнат заплатите на армията и полицаите"}
{"url": "http://pik.bg/%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F-%D0%BF%D0%B0%D0%BA-%D0%BD%D0%B8-%D0%BE%D1%81%D1%82%D0%B0%D0%B2%D1%8F-%D0%B1%D0%B5%D0%B7-%D0%B2%D0%BE%D0%B4%D0%B0-news663373.html", "text": "\"Топлофикация София\" напомня на своите абонати, захранвани от ТЕЦ \"София\", че в периода 7-16 юни предстои спиране на централата и в този период ще бъде спряна и топлата вода, съобщават от дружеството. Без топла вода ще са районът на ул. \"История Славянобългарска\", бул. \"Данаил Николаев\", ул. \"Проф. Милко Бичев\", бул. \"Евлоги и Христо Георгиеви\", бул. \"Фритьоф Нансен\", бул. \"Патриарх Евтимий\", бул. \"Прага\", бул. \"Пенчо Славейков\", бул. \"Ген. Тотлебен\", ул. \"Йоаким Кърчовски\", ул. \"Дамян Груев\", района на \"Руски паметник\", Зона Б-5, Зона Б-17, Зона Б-18, Зона Б-19, ул. \"Опълченска\", бул. \"Княгиня Мария Луиза\", районът на Сточна гара, ж. к. \"Банишора\", ж. к. \"Света Троица\" и ж. к. \"Фондови жилища\". В рамките на това спиране, с оглед на повишаване на сигурността на топлопреносната мрежа, ще бъдат извършени ремонти на тръбопроводи и подмяна на секционираща арматура на три обекта - под Централна гара, на ул. \"Димитър Петков\" и ул. \" Пиротска\", на бул. \"Сливница\" при ул. \"Странджа\" и ул. \"Беласица\". Допълнително се извършва и рехабилитация на топлопреносната мрежа, като в отделни участъци вече се подменят амортизирани тръби. Инвестициите в топлопреносната мрежа водят до намаление на транспортните разходи и топлинните загуби по преноса. \"Топлофикация София\" е дружеството с най-ниски разходи по преноса сред всички топлофикации в страната - средно 17 на сто през последните години. От \"Топлофикация\" напомнят, че за времето на ремонтите на клиентите няма да бъдат начислявани сметки за топла вода и това ще бъде отразено на отделен ред в месечните съобщения.", "date": "2017.06.02", "title": "\"Топлофикация\" пак ни оставя без вода "}
{"url": "http://pik.bg/%D0%BF%D1%83%D1%82%D0%B8%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%B4%D0%B0-%D1%81%D0%B5-%D1%81%D0%BF%D1%80%D0%B5-%D0%B2%D1%80%D0%B5%D0%B4%D0%BD%D0%BE%D1%82%D0%BE-%D0%B1%D1%8A%D1%80%D0%B1%D0%BE%D1%80%D0%B5%D0%BD%D0%B5-%D0%B7%D0%B0-%D1%80%D1%83%D1%81%D0%BA%D0%B0-%D0%BD%D0%B0%D0%BC%D0%B5%D1%81%D0%B0-%D0%B2-%D1%81%D0%B0%D1%89-news663391.html", "text": "AFP, цитирана от \"Фокус\". Руският президент Владимир Путин призова за край на твърденията, че Москва се е намесила в изборите за президент на Съединените американски щати, предава Путин настоя, че подобни обвинения са безпочвени. Той определи твърденията, че Руската федерация е оказала влияние на изборите в САЩ, като „вредно бърборене“ и коментира, че то носи ущърб на международните отношения и световната икономика и сигурност.", "date": "2017.06.02", "title": "Путин призова да се спре \"вредното бърборене\" за руска намеса в САЩ"}
{"url": "http://pik.bg/%D1%81%D1%82%D1%80%D0%B0%D1%85%D0%BE%D0%B2%D0%B8%D1%82%D0%B0%D1%82%D0%B0-%D0%B1%D1%83%D1%80%D1%8F-%D1%83%D0%BD%D0%B8%D1%89%D0%BE%D0%B6%D0%B8-10-%D1%85%D0%B8%D0%BB-%D0%B4%D0%BA%D0%B0-%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B0-%D0%BF%D1%80%D0%BE%D0%B4%D1%83%D0%BA%D1%86%D0%B8%D1%8F-%D0%B2-%D1%80%D1%83%D1%81%D0%B5%D0%BD%D1%81%D0%BA%D0%BE-news663405.html", "text": "Близо 10 000 декара със земеделска продукция е унищожена от разразилата се снощи буря, придружена с проливен дъжд и градушка, в община Сливо поле, област Русе, съобщиха от областната управа в града. Областният управител на Русе Галин Григоров е посетил този следобед засегнатите шест населени места в общината. Той се е запознал на място с предприетите мерки за преодоляване и ликвидиране на нанесените вреди, както и с работата на сформирания кризисен щаб. Обсъдени са били и възможностите за обезщетяване на земеделските производителите и жителите от пострадалите населени места.", "date": "2017.06.02", "title": "Страховитата буря унищожи 10 хил. дка земеделска продукция в Русенско"}
{"url": "http://pik.bg/%D0%B1%D0%B5%D0%BB%D0%B3%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%BF%D0%B0%D1%80%D0%B8%D0%B6-%D0%BE%D1%82-2015-%D0%B3-news663439.html", "text": "ORF, цитиран от \"Фокус\" Белгийските власти са арестували още един заподозрян във връзка с терористичния атентат в Париж от 13 ноември 2015 г., предава австрийската медия . Съответното съобщение бе направено от Федералната прокуратура в петък вечер. Съгласно разпространената информация, Ясин. А. е заподозрян за участие в кървавото нападение, в резултат на което загинаха 130 души. Предполага се, че той дори е бил водач на терористично ядро. Мъжът е роден в Брюксел на 11 юли 1986 г. и притежава белгийско гражданство. Арестът е извършен в сряда. Други подробности към момента властите отказват да разкрият. Голяма част от нападателите, които извършиха терористичния атентат в Париж, бяха част от терористична клетка, по-голямата част от членовете на която или са родени, или живеят от дълго време в Белгия, припомня медията.", "date": "2017.06.02", "title": "Белгия арестува заподозрян за атентата в Париж от 2015 г."}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D0%B1%D0%B8%D1%81%D1%82%D1%80%D0%B8%D1%88%D0%BA%D0%B8%D1%82%D0%B5-%D1%82%D0%B8%D0%B3%D1%80%D0%B8-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%89%D0%B5-%D0%B8%D0%B3%D1%80%D0%B0%D1%8F%D1%82-%D0%B2-%D0%BF%D1%8A%D1%80%D0%B2%D0%B0-%D0%BB%D0%B8%D0%B3%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news663438.html", "text": "Сензационно отборът на Витоша (Бистрица), в който играе министър-председателят на България Бойко Борисов, победи с 1:0 Нефтохимик в баража за Първа лига, като за първи път в своята история ще играе в родния елит. Тимът на Костадин Ангелов надделя с гол на Офоте Пол в 57-ата минута на \"Трейс Арена\" в Стара Загора, пише Спортал.бг. Така тимът на Христо Янев стана вторият изпадащ след Локомотив (Горна Оряховица), докато \"бистришките тигри\" последваха Етър (Велико Търново), който вече си гарантира място сред най-добрите отбори на България с директна промоция. Преди срещата играчите на Витоша бяха наградени от БФС с бронзовите медали и купата на трето място на Втора лига. Припомняме, че класирането в Първа лига на практика прави министър-председателя на България Бойко Борисов професионален играч. Ако премиерът бъде картотекиран и запише дори 1 минута в някоя от срещите през следващия сезон, той ще постави нов рекорд в родния футбол. Към този момент най-възрастният футболист, взел участие в среща от А група е вратарят Йордан Филипов, който на 26 ноември 1988 г. на възраст от 42 години, 5 месеца и 8 дни пази за Черно море срещу Локомотив Пловдив. Ако Борисов запише участие, той ще подобри рекорда с повече от 15 години, тъй като министър-председателят ще е на 58 години! Както ПИК съобщи преди дни, премиерът освен на футболното игрище продължава да жъне успехи и на тенис кортовете. През уикена Борисов спечели поредна купа на турнир по двойки. Ето как се разви днешният мач, с който отборът на министър-председателя влезе в историята: Ангел Стоянов отправи първи опасен удар към вратата на \"шейховете\", а в 20-ата минута попадение на бургазлии бе отменено поради нарушение. Яни Пехливанов прати топката в мрежата, след като тя се отби в горната греда, но Станислав Тодоров бе отсъдил правилно нарушение в атака на Хазуров. В 33-ата минута Огнянов изпусна отлична възможност, а при следващата атака на столичани Офоте също пропусна. НЕФТОХИМИК - ВИТОША 0:1 0:1 Офоте Пол (57) НЕФТОХИМИК: Янко Георгиев, Костадин Велков (85-Емануил Манев), Георги Хашев, Яни Пехливанов, Йордан Йорданов, Николай Дюлгеров (76-Живко Петков), Иван Вълчанов, Мариян Огнянов (66-Любомир Божинов), Галин Иванов, Михаел Орачев, Костадин Хазуров Треньор: Христо Янев ВИТОША (БИСТРИЦА): Християн Василев, Румен Гьонов (85-Кристиан Узунов), Йордан Върбанов, Николай Христозов, Кристиян Кочилов, Ивайло Лазаров, Офоте Пол (89-Христо Попадийн), Георги Амзин (80-Димитър Панталеев), Ангел Стоянов, Петко Цанков, Четин Садула Треньор: Костадин Ангелов Жълти картони: Хазуров, Йорданов, Манев - Н, Василев - В Съдия: Станислав Тодоров Стадион: \"Трейс Арена\", Стара Загора", "date": "2017.06.02", "title": "СЕНЗАЦИОННО! \"Бистришките тигри\" на Борисов ще играят в Първа лига (ОБНОВЕНА)"}
{"url": "http://pik.bg/%D0%BF%D1%80%D0%B8%D0%BD%D1%86%D0%BE%D0%B2%D0%B5%D1%82%D0%B5-%D1%83%D0%B8%D0%BB%D1%8F%D0%BC-%D0%B8-%D1%85%D0%B0%D1%80%D0%B8-%D1%83%D1%87%D0%B0%D1%81%D1%82%D0%B2%D0%B0%D1%82-%D0%B2%D1%8A%D0%B2-%D1%84%D0%B8%D0%BB%D0%BC%D0%B8-%D0%B7%D0%B0-%D0%BB%D0%B5%D0%B9%D0%B4%D0%B8-%D0%B4%D0%B0%D1%8F%D0%BD%D0%B0-%D0%B8%D1%81%D0%BA%D0%B0%D1%82-%D0%B4%D0%B0-%D0%B7%D0%B0%D1%89%D0%B8%D1%82%D1%8F%D1%82-%D0%B8%D0%BC%D0%B5%D1%82%D0%BE-%D1%81%D0%B8-news663406.html", "text": "Принцовете Уилям и Хари изпълняват своя синовен дълг, като участват в документален филм на ВВС за майка си. Те искат да защитят името й и смятат, че са я разочаровали, след като не са направили това в миналото. Във филма Уилям и Хари говорят за седмицата след смъртта на Даяна – от момента, в който са чули новината, до деня на погребението й. 90-минутният документален филм ще бъде излъчен по повод 20-ата годишнина от смъртта на принцесата на 31 август. Той е с работно заглавие „Даяна“ и в него Уилям казва: „Част от причината двамата с Хари да искаме да направим това е, защото смятаме, че й го дължим. Усещаме, че сме я разочаровали като малки. Не можахме да я защитим. Смятаме, че 20 години по-късно сме длъжни поне да защитим името й и да припомним на всички какъв човек беше тя\". Хари споделя, че за него, като малко момче, приливът на емоции и любов е бил шокиращ. „В същото време беше прекрасно и удивително сега, когато се връщам назад, беше невероятно, че майка ни имаше такова огромно въздействие върху толкова много хора“, казва принцът. „Когато си толкова малък и ти се случи нещо такова, то остава в сърцето ти, в главата ти и остава там много, много дълго време. Мисля, че за нас двамата никога няма да е лесно да говорим за майка ни, но 20 години изглеждат добър момент да припомним на хората какво постигна тя не само за кралското семейство, но и за света“, продължава Хари. Филмът включва интервюта с близки приятели, политици и журналисти, някои от които говорят за първи път за смъртта на Даяна и събитията след това. ВВС съобщи също, че ще излъчи телевизионен филм „Даяна и аз“, разказващ как смъртта й е въздействала на четирима обикновени хора. Тази седмица Уилям говори и пред списание GQ за смъртта на майка си и за тъгата си, че не е доживяла да види съпругата му Катрин и децата им Джордж и Шарлот. Новината за документалния филм идва няколко дни, след като Channel  5 излъчи филма „Седем дни, които разтърсиха Уиндзор“, разказващ за събитията след смъртта на Даяна.", "date": "2017.06.02", "title": "Принцовете Уилям и Хари участват във филми за лейди Даяна, искат да защитят името си"}
{"url": "http://pik.bg/%D0%B2%D0%B0%D1%82%D0%B8%D0%BA%D0%B0%D0%BD%D1%8A%D1%82-%D0%BF%D1%80%D0%B8%D0%B7%D0%BE%D0%B2%D0%B0-%D1%85%D1%80%D0%B8%D1%81%D1%82%D0%B8%D1%8F%D0%BD%D0%B8-%D0%B8-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8-%D0%B4%D0%B0-%D0%BF%D0%B0%D0%B7%D1%8F%D1%82-%D0%BE%D0%BA%D0%BE%D0%BB%D0%BD%D0%B0%D1%82%D0%B0-%D1%81%D1%80%D0%B5%D0%B4%D0%B0-%D0%B8-%D0%BF%D0%BB%D0%B0%D0%BD%D0%B5%D1%82%D0%B0%D1%82%D0%B0-news663368.html", "text": "От 1967 г. Ватиканът всяка година отправя послание на приятелство и солидарност с исляма по повод Рамазана. В послание до ислямския свят по случай Рамазана Ватиканът призова днес християни и мюсюлмани да опазват околната среда и планетата - \"нашия общ дом\", предаде Франс прес, цитирана от БТА. \"Никой, нито една нация или народ, не може да налага изключително своето разбиране за планетата\", се казва в текста, огласен ден след като президентът на САЩ Доналд Тръмп обяви решението си да изтегли своята страна от Парижкото споразумение за климата. Посланието, подписано от кардинал Жан-Луи Торан, председател на Папския съвет за междурелигиозен диалог, уверява мюсюлманите в солидарността на католическия свят с тях по време на Рамазана. То приканва изповядващите двете религии, както и цялото човечество, да започнат \"нов диалог за начина, по който градим бъдещето на планетата\". \"Екологичната криза е възвание за дълбока вътрешна промяна\", пише в посланието, което цитира папа Франциск и енцикликата му, посветена на опазването на околната среда, \"Лаудато Си\" (\"Хвала Тебе\").", "date": "2017.06.02", "title": "Ватиканът призова християни и мюсюлмани да пазят околната среда и планетата"}
{"url": "http://pik.bg/%D0%BF%D1%83%D1%82%D0%B8%D0%BD-%D1%81%D0%BD%D0%BE%D1%83%D0%B4%D1%8A%D0%BD-%D0%BD%D0%B0%D0%BF%D1%80%D0%B0%D0%B2%D0%B8-%D0%B3%D1%80%D0%B5%D1%88%D0%BA%D0%B0-%D0%BD%D0%BE-%D0%BD%D0%B5-%D0%B5-%D0%BF%D1%80%D0%B5%D0%B4%D0%B0%D1%82%D0%B5%D0%BB-news663410.html", "text": "Reuters, цитиран от \"Фокус\". Руският президент Владимир Путин заяви, че според него бившият служител на американската Агенция за национална сигурност (АНС) Едуард Сноудън е направил грешка да разкрие тайни на разузнаването на Съединените американски щати, но и че не е предател, съобщава агенция 33-годишният Сноудън получи убежище в Руската федерация през 2013 г., след като разпространи класифицирана информация относно шпионските операции на САЩ. Той има право да остане в страната до 2020 г. или да кандидатства за руско гражданство догодина. Путин обясни, че Сноудън не е предател, тъй като не е предал интересите на САЩ, нито е предал някаква информация на друга страна, която би нанесла вреда на американските граждани.", "date": "2017.06.02", "title": "Путин: Сноудън направи грешка, но не е предател"}
{"url": "http://pik.bg/%D0%B1%D0%B8%D0%B2%D1%88-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D1%81%D0%B8-%D0%B2%D1%8A%D1%80%D0%BD%D0%B5-%D0%B4%D0%BE-3-%D0%BC%D0%BB%D1%80%D0%B4-%D0%BB%D0%B5%D0%B2%D0%B0-%D0%B0%D0%BA%D0%BE-%D0%B1%D1%80%D1%8E%D0%BA%D1%81%D0%B5%D0%BB-%D0%BE%D1%81%D1%8A%D0%B4%D0%B8-%E2%80%9E%D0%B3%D0%B0%D0%B7%D0%BF%D1%80%D0%BE%D0%BC%E2%80%9D-news663416.html", "text": "Това, което се случи, бе, че „Газпром“ направи някакви предложения, така че да удовлетвори исканията на Европейската комисия. Българското правителство в позицията си каза „добре, приветстваме тези предложения, обаче искаме малко повече. Взели сте ни 100, а искате да ни върнете 40. Обаче ние искаме 46“. Но в тази позиция си личи известно притеснение и плахост – от една страна да не разсърдим „Газпром“, от друга – да не разсърдим ЕК. Това каза бившият министър на икономиката и енергетиката Трайчо Трайков пред телевизия „Блумбърг”. „По регламента на ЕК ма 2 члена, по които може да се върви в казуса с „Газпром”. В момента Брюксел е избрал чл. 9 – страната, която е уличена в непазарно поведение, поема ангажименти за бъдещо добро поведение без признаване на вина и без наказание“, добави Трайков. Другият член – чл. 7, който искат Полша, Литва, Естония и който, смятам, е добре да поиска и България, приключва с установяване на вина. Тогава потърпевшата страна ще може да се обърне към съда, който от своя страна не трябва да търси вината, тъй като тя вече е установена от комисията. Компенсацията, която може да получи България тогава, варира около 3 млрд. лева за периода от 200 насам“, посочи още той.", "date": "2017.06.02", "title": "Бивш министър: България може да си върне до 3 млрд. лева, ако Брюксел осъди „Газпром”"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%B3%D1%80%D0%BE%D0%BC%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BA%D1%80%D0%B0%D0%B9-%D1%8F%D0%BC%D0%B1%D0%BE%D0%BB-%D0%BC%D0%BE%D0%BC%D1%87%D0%B5%D0%BD%D1%86%D0%B5-%D0%BD%D0%B0-%D0%B3%D0%BE%D0%B4%D0%B8%D0%BD%D0%BA%D0%B0-%D0%B8-%D0%BE%D1%89%D0%B5-%D0%B5%D0%B4%D0%B8%D0%BD-%D1%87%D0%BE%D0%B2%D0%B5%D0%BA-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%B0-%D0%B4%D1%80%D1%83-news663441.html", "text": "Двама души загинаха, а шестима пострадаха при тежка катастрофа на пътя Ямбол Елхово, предава Би Ти Ви. Сблъскали са се два автомобила, а сред загиналите има момченце на една годинка. Двама са приети с опасност за живота в ямболската болница. Катастрофата е станала по пътя за Елхово, близо до разклона за село Каравелово. Шофьорите са се движели в различни посоки по мокър и хлъзгав път. На завой една от колите е поднесла и буквално е помела идващия отсреща автомобил. В двете коли са пътували осем души. Вероятна причина за тежкия инцидент е висока скорост, несъобразена с пътните условия. Двама от пострадалите ще претърпят оперативни интервенции, след като бъдат стабилизирани. Другите са в различни по степен наранявания, които се уточняват, казаха от болницата. –", "date": "2017.06.02", "title": "ИЗВЪНРЕДНО! Огромна трагедия край Ямбол! Момченце на годинка и още един човек загинаха, а други двама берат душа след зверско меле"}
{"url": "http://pik.bg/%D0%B1%D1%80%D0%B0%D1%82%D1%8F-%D0%B3%D0%B0%D0%BB%D0%B5%D0%B2%D0%B8-%D0%BF%D1%80%D1%8A%D1%81%D0%BD%D0%B0%D1%85%D0%B0-320-%D0%B1%D0%BE%D0%BD%D0%B0-%D0%B7%D0%B0-%D0%BA%D0%BE%D0%BB%D0%B8-%D0%BE%D1%82-%D1%87%D1%83%D0%B6%D0%B1%D0%B8%D0%BD%D0%B0---%D0%BF%D0%BB%D0%B0%D0%BC%D0%B5%D0%BD-%D0%B8-%D0%B3%D0%B5%D0%BB%D0%B5-%D0%BF%D0%B0%D0%B7%D0%B0%D1%80%D1%83%D0%B2%D0%B0%D1%82-%D0%BB%D0%B8%D0%BC%D1%83%D0%B7%D0%B8%D0%BD%D0%B8-%D0%B4%D0%BE%D0%BA%D0%B0%D1%82-news663324.html", "text": "Пламен Галев и Ангел Христов – Геле, познати като тандема Братя Галеви, са пръснали 320 хил. лв. за две суперлуксозни лимузини „Ауди А6“, разкриват източници от Дупница. Макар и 4 години в неизвестност, тарторите на подземния свят в Югозапада още са в играта. През 2012 г. Галеви бяха осъдени на по 5 г. затвор като лидери на банда за рекет и принуда. Веднага след като Върховният касационен съд потвърди наказанията, тандемът изчезна от страната с БМВ Х5 в посока Гърция и с няколко милиона евро кеш. Двамата бяха обявени за международно издирване, но 4 години от тях вече няма и следа. След като се покриха, периодично плъзват различни слухове за тяхното местонахождение с екзотичен привкус – ЮАР, Дубай, Сейшелите, в тропическия рай на остров Мавриций и къде ли още не. Междувременно обаче Юлияна, любовницата на баш боса Пламен Галев, която преди 5 години му роди дъщеря Мария, продължава да води луксозен живот, напук на проблемите с Темида и липсата на силното мъжко рамо на бившия антимафиот. Преди няколко месеца бандитската любовница се обзавела с две уникални аудита А6, всяко от които струва по 160 хил. лв. Едната „шестица“ оставила за себе си, а другата подарила на сестра си Вероника, цъкат завистливо дупничани. Местни разказаха как преди месец общинският паяк вдигнал лимузината, окичена със софийска регистрация СВ 55 77. Мутресата пък буквално побесняла и завела дело срещу градската управа заради наказателната такса от 30 лв., която й взели, за да й върнат мускулестото ауди с 333 конски сили под капака. Въпреки любовната си афера Галев не изостави официалната си съпруга Емилия и двете си деца от брака им, хвалят го в родния му град. В момента цялата фамилия на гангстера си живее живота в Лондон, твърдят от размирна Дупница. Бившите антимафиоти Пламен Галев и Ангел Христов могат да си позволят много повече от две аудита, макар и за 320 бона. Според прокуратурата само за 8 г., с помощта на счетоводители и други подставени лица – куриери, двамата успели да изперат над 35.5 млн. лв. Плашещите числа изскочиха покрай съдебните драми около автопарка на Братя Галеви.", "date": "2017.06.02", "title": "Братя Галеви пръснаха 320 бона за коли от чужбина - Пламен и Геле пазаруват лимузини, докато МВР ги издирва"}
{"url": "http://pik.bg/%D0%B5%D0%BA%D1%81%D0%BF%D1%80%D0%B5%D1%81%D0%BD%D0%B8%D1%8F%D1%82-%D0%B2%D0%BB%D0%B0%D0%BA-%D0%BE%D1%82-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%B7%D0%B0-%D1%81%D0%BE%D1%84%D0%B8%D1%8F-%D1%89%D0%B5-%D1%81%D0%BF%D0%B8%D1%80%D0%B0-%D0%BD%D0%B0-%D0%BD%D0%BE%D0%B2%D0%B8-%D0%BC%D0%B5%D1%81%D1%82%D0%B0-news663418.html", "text": "Anadolu, цитиран от \"Фокус\". Експресният влак между турския град Истанбул и българската столица София започна да спира в румънската столица Букурещ, съобщава турската агенция От събота ще бъде осигурена връзка със сръбската столица Белград. Влакът ще спира в Белград до 15 септември, а в Букурещ - до 2 октомври.", "date": "2017.06.02", "title": "Експресният влак от Истанбул за София ще спира на нови места"}
{"url": "http://pik.bg/%D1%88%D0%BE%D0%BA-%D0%B4%D0%B5%D1%81%D0%B5%D1%82%D0%BA%D0%B8-%D1%85%D0%B8%D0%BB%D1%8F%D0%B4%D0%B8-%D1%84%D0%B5%D0%BD%D0%BE%D0%B2%D0%B5-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-%D0%BD%D0%B0-%D0%BC%D1%83%D0%B7%D0%B8%D0%BA%D0%B0%D0%BB%D0%BD%D0%B8%D1%8F-%D1%84%D0%B5%D1%81%D1%82%D0%B8%D0%B2%D0%B0%D0%BB-%E2%80%9E%D1%80%D0%BE%D0%BA-%D0%B0%D0%BC-%D1%80%D0%B8%D0%BD%D0%B3%E2%80%9C-%D0%B7%D0%B0%D1%80%D0%B0%D0%B4%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-news663442.html", "text": "Шок! Десетки хиляди евакуирани на музикалния фестивал „Рок ам Ринг“ заради терористична заплаха Терористична заплаха отмени първия ден от култовия рок-фестивал „Рок ам Ринг“, който се провежда по традиция в германската провинция Рейнланд-Пфалц, съобщава ZDF. Според информацията няколо десетки хиляди фенове са евакуирани от района след призива на властите за отмяна на събитието. Мотивите на правоохранителните органи са свързани с възникнала „ситуация на терористична заплаха“, поради което организаторите са били помолени са инструктират посетителите да напуснат пределите на пистата „Нюрбургринг“, където се провежда фестивалът . Съоръженията, издигнати за провеждането на феста се демонтират, след като полицията официално помоли организаторите да отменят концертите от програмата на първия ден на събитието. В събота властите ще вземат решение дали фестивалът да продължи. За събитието са продадени повече от 87 хил. билети. Общо 85 банди от цял свят трябваше да изнесат концерти на четирите сцени, издигнати за събитието. Фокус", "date": "2017.06.02", "title": "Шок! Десетки хиляди фенове евакуирани на музикалния фестивал „Рок ам Ринг“ заради терористична заплаха"}
{"url": "http://pik.bg/%D0%BF%D0%BE%D0%B6%D0%B0%D1%80%D1%8A%D1%82-%D0%B2-%D0%B7%D0%B0%D0%B2%D0%BE%D0%B4%D0%B0-%D0%B7%D0%B0-%D0%BE%D1%82%D0%BF%D0%B0%D0%B4%D1%8A%D1%86%D0%B8-%D0%BA%D1%80%D0%B0%D0%B9-%D1%88%D0%B8%D1%88%D0%BC%D0%B0%D0%BD%D1%86%D0%B8-%D0%B5-%D0%BE%D0%B2%D0%BB%D0%B0%D0%B4%D1%8F%D0%BD-news663444.html", "text": "Пожарът в завода за отпадъци край Шишманци е овладяна, съобщи Би Ти Ви. Дежурни екипи от над 20 пожарникари с няколко пожарни коли ще останат да дежурят и през нощта, за да не допуснат огънят, който все още тлее в огромната складова площ, да се разпространи в съседни сгради. Последните замервания, които извършиха екоинспектори в село Шишманци, което беше обхванато от гъст дим, показват, че няма завишение на вредни емисии във въздуха. Според управителя на завода твърде вероятно е пожарът да е причинен от гръмотевичната буря, която се е разразила снощи. Сигналът  за пожара е подаден тази сутрин малко след 6 ч. Пламнал е склад за пластмасови отпадъци, който е отдаден под наем на частна фирма.", "date": "2017.06.02", "title": "Пожарът в завода за отпадъци край Шишманци е овладян"}
{"url": "http://pik.bg/%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%B8-%D0%BC%D0%BE%D1%81%D0%BA%D0%B2%D0%B0-%D0%BE%D0%B1%D1%81%D1%8A%D0%B6%D0%B4%D0%B0%D1%82-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D1%81%D0%B8%D1%80%D0%B8%D1%8F-%D1%82%D0%B0%D0%B9%D0%BD%D0%BE-news663423.html", "text": "Представители на властите в Русия и САЩ са активизирали през последните седмици контактите си по Сирия. Според неофициална информация, една от срещите е била преди дни в Йордания, като на нея е присъствал и специалният представител на Доналд Тръмп по борбата с „Ислямска държава” Майкъл Ратни. Това съобщава американската медия „Ал Монитор”, като се позовава на дипломатически източник. Вероятната цел на разговорите е въвеждането на зона за сигурност в южната част на Сирия. Косвено тази информация бе потвърдена от сенатор Боб Коркер, който предаде на колегите си молба от Рекс Тилерсън да отложат работата си по нови санкции срещу Русия и Сирия, защото усилено се работи по постигане на споразумение с тези държави. Същото каза и Владимир Путин в своето интервю за „Фигаро”. Руският президент обясни, че сега текат разговори, за да се гарантират интересите на всички страни, намесени в конфликта, в това число САЩ и ЕС. Засега трудностите идват от това, че в южна Сирия се кръстосват интересите на Дамаск и Техеран с тези на Йордания и Израел. А САЩ държат особено много да запазят стабилността на своите съюзници в региона.", "date": "2017.06.02", "title": "Вашингтон и Москва обсъждат ситуацията в Сирия тайно"}
{"url": "http://pik.bg/%D0%BC%D0%B8%D0%BB%D0%B8%D0%B0%D1%80%D0%B4%D0%B5%D1%80-%D1%80%D0%B0%D0%B7%D0%B4%D0%B0%D0%B2%D0%B0-%D0%B1%D0%BE%D0%B3%D0%B0%D1%82%D1%81%D1%82%D0%B2%D0%BE-%D0%BE%D1%82-2-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B5%D0%B2%D1%80%D0%BE-news663396.html", "text": "Основателят на EasyJet, милиардерът сър Стелиос Хаджийоану, ще раздададе по-голямата част от богатството си, стана ясно от негово писмо до благотворителен фонд. Фондът е създаден от Бил и Мелинда Гейтс, заедно с Уорън Бъфет, като начин на супербогатите хора на земята да върнат на обществото по-голямата част от личното им богатство за филантропски каузи, съобщи \"Български новини\". Хаджийоану има богатство на стойност над 1,95 милиарда паунда според Times Rich List. В изявлението си той каза: „Мисля, че всички богати хора имат дълг за погасяване, защото това, което притежават е благодарение на своите клиенти, които купуват техните стоки и / или услуги, е от които са придобили богатство. Отне ми повече от 10 години  „мислене“ и „правене“ , за да заключа, че чрез даване на повече от половината от нечие състояние за благотворителност, може да се балансират нуждите на семейството и приятелите си срещу други добри каузи. “ Милиардерът е един от 14-те нови богаташи, подписали писмо до фондацията на семейство Гейтс и присъединили се към идеята да дарят пари за благотворителност.", "date": "2017.06.02", "title": "Милиардер раздава богатство от 2 милиарда евро"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B2-%D0%B8%D0%BD%D0%B4%D0%B8%D1%8F-%D1%81%D0%B5-%D1%80%D0%BE%D0%B4%D0%B8-%D1%82%D0%B5%D0%BB%D0%B5%D0%BD%D1%86%D0%B5-%D1%81-%D1%87%D0%BE%D0%B2%D0%B5%D1%88%D0%BA%D0%BE-%D0%BB%D0%B8%D1%86%D0%B5-%D0%B2%D0%B8%D0%B4%D0%B5%D0%BE-news663401.html", "text": "Теленце с човешко лице се роди в северна провинция на Индия, съобшщи „Дейли мейл”. Работниците  помислили, че появилото се на бял свят същество е бог. Новината за появилият се бог и десетки хора от близки селища се стекоха ,за да получат благословия от докосването си до странното същество. Теленцето е било и декорирано с типичните за Индия свещени символи. За съжаление на поклонниците обаче, то починало няколко часа след раждането.", "date": "2017.06.02", "title": "УНИКАЛНО: В Индия се роди теленце с човешко лице (ВИДЕО)"}
{"url": "http://pik.bg/%D0%BA%D0%BE%D0%BD%D1%86%D0%B5%D1%80%D1%82%D1%8A%D1%82-%D0%BD%D0%B0-%D0%B0%D1%80%D0%B8%D0%B0%D0%BD%D0%B0-%D0%B3%D1%80%D0%B0%D0%BD%D0%B4%D0%B5-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%89%D0%B5-%D0%B1%D1%8A%D0%B4%D0%B5-%D0%B8%D0%B7%D0%BB%D1%8A%D1%87%D0%B5%D0%BD-%D1%83-%D0%BD%D0%B0%D1%81-%D0%BE%D1%82-%D0%B1%D0%BD%D1%82-news663431.html", "text": "Българската национална телевизия  ще излъчи пряко в България концерта на Ариана Гранде - \"Цялата ни любов е за Манчестър\", съобщиха от медията. Събитието на стадион „Олд Трафорд“ е в памет на жертвите от терористичния акт и започва точно в 21:00 часа в неделя (4 юни). Със свои изпълнения в тричасовия спектакъл ще се включат също Джъстин Бийбър, Кейти Пери, Фарел Уилямс и групите „Колдплей“ и „Тейк Дет“. Благотворителният концерт се организира по-малко от две седмици след самоубийствения атентат, извършен в края на шоу на Ариана Гранде в града на 22 май. При терористичния акт загинаха 22 души, а 116 бяха ранени. В изявление след атентата певицата каза: \"Няма да позволим това да ни раздели. Няма да позволим на омразата да надделее. Трябва да отговорим на това насилие, като се сближим, като си помагаме, като обичаме повече, пеем по-силно и живеем по-благородно, отколкото досега\". Приходите от благотворителната проява са предназначени за фонда, учреден от градските власти и британския Червен кръст.", "date": "2017.06.02", "title": "Концертът на Ариана Гранде в Манчестър ще бъде излъчен у нас от БНТ"}
{"url": "http://pik.bg/%D1%80%D1%83%D1%81%D0%B8%D1%8F-%D1%83%D0%BD%D0%B3%D0%B0%D1%80%D0%B8%D1%8F-%D0%B8-%D1%81%D1%8A%D1%80%D0%B1%D0%B8%D1%8F-%D0%BF%D0%BE%D0%B4%D0%BD%D0%BE%D0%B2%D0%B8%D1%85%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D1%8E%D0%B6%D0%B5%D0%BD-%D0%BF%D0%BE%D1%82%D0%BE%D0%BA-news663417.html", "text": "Sputnik, цитиран от \"Фокус\". Руската федерация, Унгария и Сърбия подновиха преговорите за изграждането на газопровода „Южен поток“, заяви унгарският министър на външните работи и търговията, предава руската агенция Унгарският министър отбеляза, че страната му ще проведе консултации с Европейската комисия и България по въпроса. През декември 2014 г. Москва обяви спиране на работата по „Южен поток“, който имаше за цел да обхване България, Сърбия и Унгария. За решението си руските власти се аргументираха с различия с Европейския съюз.", "date": "2017.06.02", "title": "Русия, Унгария и Сърбия подновиха преговорите за \"Южен поток\""}
{"url": "http://pik.bg/%D0%BA%D1%83%D0%BB%D1%82%D0%BE%D0%B2-%D0%B1%D0%B8%D1%81%D0%B5%D1%80-%D0%BE%D1%82-%D0%BC%D0%B0%D1%82%D1%83%D1%80%D0%B8%D1%82%D0%B5-%D1%84%D0%B8%D1%80%D0%BB%D0%B0%D0%BD%D0%B4%D0%B8%D1%8F-%D0%B5-%D0%B4%D1%8A%D1%80%D0%B6%D0%B0%D0%B2%D0%B0-%D0%B2-%D0%B5%D1%81-news663419.html", "text": "Резултатите от матурите трябва да излязат най-късно до 9 юни. \"Бисерите\" от зрелостните изпити обаче вече са факт. Напишете подотрасъл на текстилната промишленост, който използва суровини от растениевъдството, например лененотекстилна и конопенотекстилна. Зрелостници на матурата по география написали: маслодайнотекстилна, хартиенотекстилна, дори виненотекстилна. Назовете държава от Европейския съюз. С номер пет е Финландия. За някои зрелостници тази държава е... Фирландия.", "date": "2017.06.02", "title": "Култов бисер от матурите: \"Фирландия\" е държава в ЕС"}
{"url": "http://pik.bg/%D1%82%D1%83%D1%81%D0%BA-%D0%B2%D1%80%D1%8A%D0%B7%D0%BA%D0%B8%D1%82%D0%B5-%D0%BC%D0%B5%D0%B6%D0%B4%D1%83-%D0%B5%D0%B2%D1%80%D0%BE%D0%BF%D0%B0-%D0%B8-%D1%81%D0%B0%D1%89-%D1%82%D0%B5%D0%B6%D0%B0%D1%82-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B3%D1%80%D0%B5%D1%88%D0%BA%D0%B0-%D0%BD%D0%B0-%D1%82%D1%80%D1%8A%D0%BC%D0%BF-news663428.html", "text": "Washington Examiner, цитиран от \"Фокус\". Председателят на Европейския съвет Доналд Туск коментира, че силните връзки между Европа и Съединените американски щати тежат повече от „голямата грешка“ на президента Доналд Тръмп да оттегли страната си от Парижкото споразумение за климата, пише американското издание Туск обсъди решението на Тръмп след двудневна среща с китайски представители в Брюксел, по време на която Парижкото споразумение беше силно застъпено в дневния ред. Председателят на ЕК заяви, че Европейският съюз и Китай „засилват“ сътрудничеството, което означава, че „Китай и Европа демонстрираха солидарност с бъдещите поколения и отговорност за цялата планета“. Европейският представител добави, че европейците са „убедени, че вчерашното (от четвъртък) решение на САЩ да напуснат Парижкото споразумение е голяма грешка (…)“. Туск обаче не спомена за никакви ответни действия срещу администрацията на Тръмп. Вместо това той обеща да запази връзките с Вашингтон силни и обясни, че връзките на Европа със САЩ са много по-устойчиви от решенията на настоящата американска президентска администрация.", "date": "2017.06.02", "title": "Туск: Връзките между Европа и САЩ тежат повече от \"голямата грешка\" на Тръмп"}
{"url": "http://pik.bg/%D0%BF%D1%8A%D1%80%D0%B2%D0%B8-%D0%BE%D1%82-%D0%B8%D0%B7%D1%82%D0%BE%D1%87%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D1%80%D1%83%D0%BC%D1%8A%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BA%D0%BB%D0%B0%D1%83%D1%81-%D0%B9%D0%BE%D1%85%D0%B0%D0%BD%D0%B8%D1%81-%D0%BE%D1%82%D0%B8%D0%B2%D0%B0-%D0%BD%D0%B0-%D1%81%D1%80%D0%B5%D1%89%D0%B0-%D1%81-%D1%82%D1%80%D1%8A%D0%BC%D0%BF-news663397.html", "text": "Румънският президент Клаус Йоханис става първият държавен глава от Източна Европа, който получи покана за лична среща с американския президент Доналд Тръмп. Това съобщиха от пресслужбата на президента в Букурещ. Срещата между двамата лидери е предвидена за 9 юни в Белия дом. Според официалното съобщение, Йоханис и Тръмп ще обсъдят задълбочаване на стратегическото партньорство между двете страни и въпроси на двустранните отношения. Очаква се румънският президент да увери американския лидер в това, че страната му остава надежден партньор и съюзник на САЩ в Източна Европа. В програмата на Йоханис е още среща с румънската диаспора в щатите и участие във форум на Американския еврейски комитет.", "date": "2017.06.02", "title": "Първи от Източна Европа: Румънският президент Клаус Йоханис отива на среща с Тръмп"}
