{"url": "http://pik.bg/%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D0%B2%D0%BE%D0%B7%D0%B5%D1%89-%D1%82%D1%83%D1%80%D0%B8%D1%81%D1%82%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%B2-%D0%BF%D0%B0%D0%BD%D0%B8%D1%87%D0%B8%D1%89%D0%B5-news677334.html", "text": "Пиян шофьор на автобус, в който пътували туристи, е предизвикал лека катастрофа в курорта Паничище, потвърдиха от Областната дирекция на полицията в Кюстендил. Тази вечер след 18.00 часа той е ударил два леки автомобила, движещи се в насрещната лента за движение. При инцидента няма пострадали хора. При проверка с дрегер е отчетена концентрация от 2.57 промила алкохол в издишания въздух. Пияният шофьор е от Варна. Той е задържан за 24 часа в ареста на полицията в Дупница.", "date": "2017.07.22", "title": "Пиян шофьор, возещ туристи, катастрофира в Паничище"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B1%D0%B0%D1%80%D1%81%D0%B0-news677291.html", "text": "Ръководството на Барселона продължава да прави всичко възможно да възпрепятства трансфера на Неймар в Пари Сен Жермен. В петък президентът на каталунците Хосеп Мария Бартомеу разговаря на четири очи с бразилеца след тренировката на отбора, пише \"Новспорт\", позовавайки се на информация на мадридско издание. Срещата е продължила около час и половина и какво са си казали двамата не е известно, но ръководителят на Барселона е излязъл от стаята толкова разгневен, че дори не е поздравил хората, с които се е срещнал. Твърди се, че Неймар е уведомил Бартомеу за намерението му да премине в ПСЖ, а босът на Барса след дълги опити да го разубеди е отговорил, че му трябва още време, за да осмисли сложната ситуация.", "date": "2017.07.22", "title": "Скандал в Барса!?"}
{"url": "http://pik.bg/%D0%BF%D0%BE%D1%87%D0%B8%D1%82%D0%B0%D1%82-%D0%B0%D1%8F%D0%BD-%D1%81%D0%B0%D0%B4%D1%8A%D0%BA%D0%BE%D0%B2-%D0%B2-8-%D0%B0%D1%82%D0%B0-%D0%BC%D0%B8%D0%BD%D1%83%D1%82%D0%B0-%D0%BD%D0%B0-%D0%B4%D0%B5%D1%80%D0%B1%D0%B8%D1%82%D0%BE-%D0%BC%D0%B5%D0%B6%D0%B4%D1%83-%D0%BB%D0%BE%D0%BA%D0%BE-%D0%BF%D0%B4-%D0%B8-%D0%BB%D0%B5%D0%B2%D1%81%D0%BA%D0%B8-news677308.html", "text": "Привържениците на Локомотив Пловдив ще почетат една от своите големи легенди, която на 1-ви юли напусна този свят. Точно в 8-ата минута на дербито с Левски в неделя, феновете ще се изправят на крака и с аплодисменти, ще кажат сбогом на великия Аян Садъков. Садъков остави златна следа в историята на Локо Пловдив и на българския футбол.", "date": "2017.07.22", "title": "Почитат Аян Садъков в 8-ата минута на дербито между Локо Пд и Левски"}
{"url": "http://pik.bg/%D0%BD%D0%B5-%D0%B5-%D0%B7%D0%B0-%D0%B2%D1%8F%D1%80%D0%B2%D0%B0%D0%BD%D0%B5-%D0%B0%D0%BB%D0%BA%D0%BE%D1%85%D0%BE%D0%BB%D0%B5%D0%BD-%D0%B0%D1%80%D1%85%D0%B5%D0%BE%D0%BB%D0%BE%D0%B3-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-%D0%B8-%D1%81-%D0%BA%D0%B0%D0%BA%D0%B2%D0%BE-%D1%81%D0%B0-%D1%81%D0%B5-%D0%BD%D0%B0%D0%BF%D0%B8%D0%B2%D0%B0%D0%BB%D0%B8-%D0%BD%D0%B0%D1%88%D0%B8%D1%82%D0%B5-%D0%BF%D1%80%D0%B5%D0%B4%D1%86%D0%B8-news677201.html", "text": "Как и с какво са се напивали нашите предци – това разкрива по увлекателен начин д-р Патрик Макгавърн. В изданието \"Древните напитки: Преоткрити и пресъздадени\" специалистът по \"алкохолна археология\" ни връща към палеолита. Именно тогава според неговите изследвания е станало първото напиване. Според смелото предположение на Макгавърн, хората са се ориентирали към земеделието не заради зърнените култури като храна, а за да се напиват с тях, когато ферментират. Анализирайки остатъците в съдържанието на древни глинени съдове, американският специалист е успял да възстанови някои стародавни бири и вина, които са били изгубени за историята. Една от пресъздадените от него напитки се нарича \"Докосването на Мидас\" и е била открита в погребение в Турция, датиращо от 700 години преди Христа. Задачата на \"алкохолните археолози\" е доста тежка, тъй като спиртните напитки лесно се изпаряват с времето. Засега най-древните следи от алкохолна напитка, открита в съд, датират отпреди 9000 години. Макгавърн изтъква, че алкохолът е играл важна роля в общуването на нашите най-древни предци, тъй като е променял поведението им, свалял е задръжките им и ги е водел към преживявания с променено съзнание. Така се е развила речта, изкуството, музиката, религията. Според неговата теория нарасналите нужди от зърнени култури за направата на бира е предизвикала уседналостта при хората, пише Дарик. Народът мапуче, обитавал земите на Чили, правел силна алкохолна напитка от картофи още преди 13 хиляди години. Палмовото вино било популярно в Африка и Азия преди 16 хиляди години. Северният грог бил известен още от бронзовата епоха по земите на Швеция и Дания. Следи от него били открити в датски съд, положен в гроба на жена, облечена в кожи и вълнени дрехи преди 3 500 години. Едни от най-древните вина изглежда са пиели грузинците преди 8000 години, пише авторът.", "date": "2017.07.22", "title": "НЕ Е ЗА ВЯРВАНЕ! Алкохолен археолог разкри как и с какво са се напивали нашите предци"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B3%D0%BE%D1%80%D1%8F%D0%BB-%D0%B5-%D1%81%D0%BA%D0%BB%D0%B0%D0%B4-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news677319.html", "text": "Пожар е горял в квартал „Хаджи Димитър“. Запалил се е склад на хранителен магазин, но огънят вече е потушен. При инцидента няма пострадали, съобщиха от пресцентъра на МВР. Сигналът за пожара е подаден в МВР е 15.15 ч.", "date": "2017.07.22", "title": "ИНЦИДЕНТ! Горял е склад в столицата, няма пострадали"}
{"url": "http://pik.bg/%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D0%BB%D0%B8-%D0%BA%D0%B0%D0%BD%D0%B0%D0%BB-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%B1%D0%B5%D0%B6%D0%B0%D0%BD%D1%86%D0%B8-news677342.html", "text": "Заловиха полицаи, организирали канал за трафик на бежанци в страната, съобщава Би Ти Ви. При спецакция на МВР на АМ \"Тракия\" са задържани петима бежанци и седем организатори. Сред арестуваните има и полицаи, които са участвали в канала за трафик на нелегални имигранти. Бежанците били превозвани с частен автомобил на служител на МВР, който сложил сини светлини и произвеждал звукови сигнали, за да не бъде спрян от колегите си. Обаче при акцията служители на МВР ги заловили на бензиностанция на магистралата край Пловдив.", "date": "2017.07.22", "title": "Заловиха полицаи, организирали канал за трафик на бежанци"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0-%D1%81%D0%B0%D0%B3%D0%B0-%D1%81-%D0%BA%D0%B0%D1%84%D1%83-%D0%B1%D1%80%D0%B0%D0%B7%D0%B8%D0%BB%D0%B5%D1%86%D1%8A%D1%82-%D0%B6%D0%B5%D0%BB%D0%B0%D0%BD-%D0%BE%D1%82-news677295.html", "text": "Още два клуба се наредиха на опашката за нападателя на Лудогорец Джонатан Кафу. Те са от Серия \"А\", пише \"Спортал\", позовавайки се на информация от Апенините. В материала се визира, че става дума за Сампдория и Болоня. Твърди се, че бразилецът е пожелан от треньорите на двата тима – Марко Джампаоло (Сампдория) и Роберто Донадони (Болоня). Както е известно, сред най-напористите за привличането на Кафу повече от половин година е Лацио. Сериозен интерес има от Спортинг (Лисабон) и няколко английски клуба. През миналия сезон Джонатан Кафу вкара 14 гола и направи 11 асистенции за Лудогорец.", "date": "2017.07.22", "title": "Трансферна сага с Кафу! Бразилецът желан от..."}
{"url": "http://pik.bg/%D0%BD%D0%BE%D0%B2%D0%B0%D1%82%D0%B0-%D1%86%D0%B5%D0%BD%D0%B0-%D0%BD%D0%B0-%D1%82%D0%B0%D0%BA%D1%81%D0%B8%D1%82%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2%D0%BB%D0%B8%D0%B7%D0%B0-%D0%B2-%D1%81%D0%B8%D0%BB%D0%B0-%D0%BE%D1%82-1-%D0%B0%D0%B2%D0%B3%D1%83%D1%81%D1%82-news677341.html", "text": "Новите цените на таксиметровите услуги в Пловдив влизат в сила през месец август. Това каза за Фокус Георги Ряпов от Националната асоциация за защита на превозвачите и таксиметровите водачи, във връзка с искането на таксиметровите шофьори за увеличение на тарифата. „От 1 август увеличението ще е с 15 стотинки за дневна и за нощна тарифа трябва да стане факт. След предстоящото увеличение дневната тарифа ще стане 0.80 лв. за километър, а за нощна тарифа цената ще се вдигне от 0.75 лв. на 0.90 лв. на километър“, добави Ряпов. Той припомни, че в края на този месец изтича едномесечният срок за обсъждане на предложението за новите цени, след което ще бъде входирано в общинския съвет. По думите на Георги Ряпов цената за превоз в града е по-ниска от тази в Стара Загора, в Пазарджик, дори и в Асеновград. Той подчерта, че основни мотиви за исканото увеличение на цената за таксиметров превоз са годишния данък за такситата, стойността на горивото и на целия живот към днешна дата.", "date": "2017.07.22", "title": "Новата цена на такситата в Пловдив влиза в сила от 1 август   "}
{"url": "http://pik.bg/%D0%B1%D0%BE%D0%BB%D0%B5%D1%81%D1%82%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%BC%D0%BE%D0%B6%D0%B5-%D0%B4%D0%B0-%D0%B4%D0%BE%D0%BD%D0%B5%D1%81%D0%B5-%D0%BC%D1%80%D1%8A%D1%81%D0%BD%D0%B8%D1%8F%D1%82-%D0%BF%D0%BB%D0%B0%D0%B6-news677218.html", "text": "С разгара на лятото настъпва и пикът на чревните инфекции по морето. По данни на РЗИ - Бургас по южното ни Черноморие през юли те са повече в сравнение с миналата година. Сравнението е за периодите от първо до 20 число на юлските жеги. Заради дъждовете това лято зачестяват и случаите на ухапани от кърлежи. В бургаската здравна инспекция тази година са занесени 10, срещу 5 за миналата. Добрата новина обаче е, че има само един регистриран случай на човек, заболял от марсилска треска, срещу 6 за миналата година. Неприятни зарази по морето. Хиляди с колити, масово обриви по тялото, кърлежи по плажовете. Такива заглавия четохме тази седмица.", "date": "2017.07.22", "title": "Болестите, които може да донесе мръсният плаж"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BB%D0%BE%D1%88-%D0%BC%D0%BE%D1%81%D1%82-%D0%B7%D0%B0%D1%82%D0%B2%D0%BE%D1%80%D0%B8-%D0%BF%D1%8A%D1%82-%D0%BA%D1%80%D0%B0%D0%B9-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-news677314.html", "text": "Добри са условията за пътуване на територията на Великотърновска област. Пътните настилки са сухи и нормално проходими, времето е слънчево и ясно. Движението към този час е интензивно. Затворен за движение е пътят между Велико Търново и село Шемшево през Западна промишлена зона, а причината е влошено състояние на мостово съоръжение. Това съобщиха за Фокус от пресцентъра на Агенция „Пътна инфраструктура“. Обходният маршрут за селата Шемшево, Буковец и Керека се извършва по главен път I-4, през село Леденик. Ограничено движението на МПС над 3,5 тона на път Чешма - Кесарево поради лошо експлоатационно състояние на пътя. Срокът на организацията на движение е до 31 декември. Обходният маршрут е Чешма - Сливовица - Горско Ново село - Джулюница - Кесарево. Остава затворен поради свлачище yчастък от път Царски извор – Драганово, обходният маршрут е през село Сушица.", "date": "2017.07.22", "title": "ВНИМАНИЕ! Лош мост затвори път край Велико Търново"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%B4%D0%B5%D1%80%D0%B1%D0%B8%D1%82%D0%BE-%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%BB%D0%BE%D0%BA%D0%BE-%D0%B7%D0%B0%D1%8F%D0%B2%D0%B8-%D1%81%D0%B8%D0%BD%D0%B8%D1%82%D0%B5-news677297.html", "text": "Старши-треньорът на Локомотив (Пловдив) - Войн Войнов, е на мнение, че отборът на Левски ще бъде максимално концентриран и мотивиран при предстоящото си утре вечер гостуване на стадиона в пловдивския парк \"Лаута\". \"Очаквам пълен стадион, от който феновете да си тръгнат щастливи и доволни след мача. За нас подкрепата на привържениците ни е много важна. Не, не очаквам Левски да са уморени или разконцентрирани след отпадането от Европа. Напротив, сега на \"сините\" им остана само първенството и ще са пределно мотивирани\", каза Войнов. \"Търсим нападател. Усилено работим в тази посока, но няколко пъти ударихме на камък. Не сме се отказали да намерим точния човек за тази позиция. Без централен нападател няма как да караме, ще е много трудно\", добави още треньорът на Локо пред \"Пловдив Дерби\".", "date": "2017.07.22", "title": "Преди дербито! Треньорът на Локо заяви: \"Сините\"..."}
{"url": "http://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B8%D0%B7%D0%BB%D1%8A%D0%B3%D0%B0-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D1%81-10-%D0%BC%D0%B8%D1%81%D0%B8%D0%B4%D0%B6%D0%B0%D0%BD-%D0%BD%D0%B0%D0%BA%D0%B0%D0%B7%D0%B0-%E2%80%9E%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5%E2%80%9C-news677349.html", "text": "Лудогорец излъга ЦСКА-София с 1:0 в мач от втория кръг на шампионата, след като Мисиджан наказа „червените“ в 49-ата минута. Нападателят се възползва от груба грешка на Георги Китанов и наказа столичани. ЦСКА-София доигра мача с 10 души, след като в 57-ата минута остана с човек по-малко. Кевин Меркадо получи втори жълт и респективно червен картон, тъй като според рефера Ивайло Стоянов е симулирал за дузпа.", "date": "2017.07.22", "title": "Лудогорец излъга ЦСКА-София с 1:0, Мисиджан наказа „червените“"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D0%BD%D0%B0-%D1%81%D0%B0%D1%89-%D0%BA%D0%BD%D0%B4%D1%80-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%BB%D1%8F%D0%B2%D0%B0-%D1%80%D0%B5%D0%B0%D0%BB%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D0%B0%D0%BC%D0%B5%D1%80%D0%B8%D0%BA%D0%B0-news677270.html", "text": "Директорът на националното разузнаване на Съединените щати Даниел Коутс заяви, че КНДР е на прага на клуба на ядрените държави. „Севернокорейците много последователно преследват тази цел и са съвсем близо до постигането й“, категоричен бе Коутс в изказването си на форум за безопасност в Аспен, Колорадо, Съединени щати. Той добави, че Северна Корея в момента представлява реална заплаха за Съединените щати. Даниел Коутс отбеляза, че не смята, че севернокорейският лидер Ким Чен-ун е луд.", "date": "2017.07.22", "title": "Шефът на националното разузнаване на САЩ: КНДР представлява реална заплаха за Америка"}
{"url": "http://pik.bg/%D1%84%D0%B0%D1%82%D0%B0%D0%BB%D0%BD%D0%B0-%D1%80%D0%B0%D0%B7%D0%B2%D1%80%D1%8A%D0%B7%D0%BA%D0%B0-%D1%82%D1%80%D1%83%D0%BF%D1%8A%D1%82-%D0%BD%D0%B0-%D0%BA%D1%80%D0%B8%D1%81%D1%82%D0%B8%D1%8F%D0%BD-%D0%BE%D1%82-%D1%82%D1%80%D0%B8%D0%B3%D1%80%D0%B0%D0%B4-%D1%81%D0%B5-%D0%BD%D0%B0%D0%BC%D0%B8%D1%80%D0%B0-%D0%B2-%D0%BD%D0%B0%D0%B4-60-%D0%BC%D0%B5%D1%82%D1%80%D0%B0-%D0%BF%D1%80%D0%BE%D0%BF%D0%B0%D1%81%D1%82-news677313.html", "text": "Трупът на Кристиян е в много дълбока пропаст. Става въпрос за над 50-60 метра. Явно е бил много уплашен след инцидента. Това разкриха пред ПИК от полицията в Смолян. \"Колегите все още извършват оглед на мястото и се надяваме, че ще може алпинистите да извадят тялото още в светлата част на деня\", допълниха от МВР. Както вече съобщихме по-рано, тялото на младежа, който прегази трима души край Триград и избяга, бе намерено от баща му близо до пещерата Дяволското гърло. „Просто се появи информация, че до пещерата има миризма и те са дошли да проверят. Когато са стигнали, са го видели. Нямам думи“, разкри по-рано пред ПИК кметът на Триград Цветан Соколов.", "date": "2017.07.22", "title": "ФАТАЛНА РАЗВРЪЗКА! Трупът на Кристиян от Триград се намира в над 60 метра пропаст!"}
{"url": "http://pik.bg/%D0%BC%D0%BE%D1%82%D0%BE%D1%80%D0%B8%D1%81%D1%82-%D0%B5-%D0%B2-%D1%82%D0%B5%D0%B6%D0%BA%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%81%D0%B5-%D1%83%D0%B4%D0%B0%D1%80%D0%B8%D0%BB-%D0%B2-%D0%B4%D0%B2%D0%B8%D0%B6%D0%B5%D1%89%D0%B0-%D1%81%D0%B5-%D0%BA%D0%BE%D0%BB%D0%B0-%D0%B2-%D1%88%D1%83%D0%BC%D0%B5%D0%BD-news677315.html", "text": "30-годишен водач на мотоциклет „Сузуки“ с шуменска регистрация е пострадал при пътен инцидент в Шумен. Това съобщиха от пресцентъра на ОДМВР-Шумен. Сигналът за произшествието е получен малко след 17.00 часа в оперативната дежурна част на областната дирекция. На бул. „Ришки проход“ са изпратени екипи на полиция, пожарна и спешна помощ. Мотоциклетистът и водач на Фолксваген „Туаран“ с датски транзитни номера са се движили към изхода на Шумен. Край една от автокъщите 21-годишният водач на автомобила предприел маневра обратен завой. Идващият зад него мотоциклетист се ударил в предната лява гума. Водачът е транспортиран с екип на ЦСМП в МБАЛ- Шумен в тежко състояние. Към момента по предварителна информация от медиците няма опасност за живота му, но е в тежко състояние – с черепно-мозъчна травма и съмнение за фрактура на десен крак. Предстоят още изследвания. Взета му е кръвна проба. Водачът на автомобила, 21-годишният И.Ш. от село Тодор Икономово, е тестван за алкохол. Пробата му е отрицателна. Двамата са правоспособни. Изясняват се причините за инцидента.", "date": "2017.07.22", "title": "Моторист е в тежко състояние, след като се ударил в движеща се кола в Шумен "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-%D1%81-%D0%BE%D0%B3%D1%80%D0%BE%D0%BC%D0%BD%D0%B0-%D0%B4%D1%80%D0%B0%D0%BC%D0%B0---%D0%B1%D0%BE%D0%B9%D0%BA%D0%BE%D1%82%D0%B8%D1%80%D0%B0%D1%82-%D1%82%D1%83%D1%80%D0%BD%D0%B5%D1%82%D0%BE-%D0%B9-%D0%B7%D0%B0%D1%80%D0%B0%D0%B4%D0%B8-%D0%B1%D0%B8%D0%BB%D0%B5%D1%82%D0%B8-%D0%BE%D1%82-20-news677194.html", "text": "Фенове ще бойкотират концертите на Лили Иванова в Европа заради високите цени на билетите. „Световни звезди като Ерос Рамацоти идват да пеят в Милано за 60 лева, тя ми иска 200“, възмущават се нейни почитатели. След като обиколи страната до края на лятото, Лили ще пее първо в Берлин на 3 ноември. 36 години след изявите си в легендарната зала „Фридрихщат палас“ тя ще изнесе рецитала си във втората по големина зала в града – „Темподром“. В нея има 3114 седящи места, а там са се изявявали Джанет Джексън, Сийл, Боб Дилън и още много световни музикални легенди. На 6 ноември кубратската легенда ще гастролира в Барселона, а европейското й турне ще приключи в Милано, където залата ще бъде по-малка, но билетите - все толкова скъпи. Почитателите й в България също ще трябва да бръкнат дълбоко в портфейлите си, защото за концерта си във Варна Лили е обявила цена от 120 лева за единичен билет.", "date": "2017.07.22", "title": "САМО В ПИК И \"РЕТРО\"! Лили Иванова с огромна драма - бойкотират турнето й заради билети от 200 лв."}
{"url": "http://pik.bg/%D0%BF%D0%B0%D0%B7%D0%B0%D1%80%D1%8A%D1%82-%D1%81%D0%B5-%D1%82%D1%80%D0%B5%D1%81%D0%B5---%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D1%82%D1%80%D0%B0%D0%BD%D1%81%D1%84%D0%B5%D1%80-%D0%BD%D0%B0-%D0%BC%D0%B1%D0%B0%D0%BF%D0%B5-news677281.html", "text": "Ръководството на Монако е готово да продаде младата звезда Килиан Мбапе, но само за сумата от 190 млн. евро, съобщава \"Марка\". Кандидати за 18-годишния суперталант са Реал Мадрид, Пари Сен Жермен и Манчестър Сити. И трите гранда миналото лято се интересуваха от нападателя на Барселона Неймар, чиято освобождаваща клауза тогава бе 190 млн. евро. Вицепрезидентът на Монако Дмитри Василиев е на мнение, че щом въпросните клубове са имали такива пари за Неймар, трябва да предложат същата сума и за Килиан Мбапе. Контрактът на младия френски нападател с тима от Княжеството е до лятото на 2019 г. Миналият сезон Килиан реализира 26 гола в 44 мача от всички турнири. Реал Мадрид се очертава като фаворит номер 1 за подписа на Мбапе. Особено след трансфера на Алваро Мората в Челси и преминаването на Хамес Родригес в Байерн.", "date": "2017.07.22", "title": "Пазарът се тресе - космически трансфер на Мбапе!? "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%8E%D0%BB%D0%B8%D0%B0%D0%BD-%D0%B2%D0%B5%D1%80%D0%B3%D0%BE%D0%B2-%D0%B7%D0%B0%D0%B2%D1%8A%D1%80%D1%88%D0%B8%D0%BB-%D0%B2%D0%B5%D1%87%D0%B5%D1%80%D0%BD%D0%BE-%D1%83%D1%87%D0%B8%D0%BB%D0%B8%D1%89%D0%B5---%D0%B0%D0%BA%D1%82%D1%8C%D0%BE%D1%80%D1%8A%D1%82-%D1%81-%D1%82%D0%B5%D0%B6%D0%BA%D0%BE-%D0%B4%D0%B5%D1%82%D1%81%D1%82%D0%B2%D0%BE-%D1%83%D0%BD%D0%B8%D0%BA%D0%B0%D0%BB-news676853.html", "text": "Все пак запазили дата в Гражданското, той си взел костюм, а тя – рокля. Четири часа преди церемонията се отказали, защото внезапно решили, че се занимават с глупости. Преди да стане един от най-обичаните актьори, Вергов четири години учил за инженер в МЕИ. Чак като станал на 28, решил да пробва в театралната академия, а майка му така се разочаровала, че не му говорела с месеци. Тъй като в НАТФИЗ имало възрастова граница за актьорите - 25 години, той кандидатствал в колежа „Любен Гройс“. За изпита го подготвила Лилия Абаджиева и веднага след като го приели, го взела да играе в нейния „Хамлет“. Бил в класа на Цветана Манева, която обичал толкова силно, че когато видел неин портрет или снимка някъде, задължително я целувал. Роденият на 15 юли 1970 г. Юлиан Вергов бил голям хулиган, докато учел в руската гимназия в София. Нямал аполоново тяло, както днес, и обичал да хвърля яйца върху главите на хората през терасата. Два пъти го изключвали заради невъздържано поведение и се наложило да завърши средното си образование във вечерно училище, като през деня бил момче за всичко в Младежкия театър. Със заработените пари открил чара на софийските кръчми, а най-често злоупотребявал с ракия, водка и уиски. Юлиан споделя, че си е чупил всичко, което може да се чупи, защото често налитал на бой в спорни ситуации. Преди време се сбил жестоко, в резултат на което пострадали и двете му ръце. В „Пирогов“ обаче не ги наместили добре и кокалчетата останали да стърчат и до днес. В масово меле за пръв път го видяла и майката на детето му – Ирина, с която от няколко години вече не са заедно. Влюбили се набързо и се чудили да се женят или не. ДЕТСТВО МОЕ Тук Юлиан тъкмо е проходил. Сърдит е, защото не харесвал тирантите, с които майка му го обличала. МОНОСПЕКТАКЪЛ На тържество в детската градина, когато за пръв път изнася рецитал пред публика. ДВЕТЕ ЛЮБИМИ ЖЕНИ С бившата си половинка Ирина и тяхната дъщеря Алена. ХОКЕИСТ 7 години Вергов тренира професионално хокей на лед. СКИОР През зимата поддържа форма със ски. ДЖАКОМО КАЗАНОВА В Народния театър с любимите си колежки – Теодора Духовникова и Ани Пападопулу. МУСТАНГИ НА КОЛЕЛА С Владо Карамазов са пословични с любовта си към моторите. Пътуват из целия свят, за да гледат шампионати и да ровят в кофите за боклук за ценни части. БЛАГОТВОРИТЕЛНОСТ Юлиан редовно дарява кръв, въпреки че му прилошава. НЕЖНОСТ Момент на романтика от последното му пътуване до Севиля, Испания. МЛАДОЖЕНЕЦ Със скандалната Мишел Бонев във филма „Сбогом, мамо“.", "date": "2017.07.22", "title": "САМО В ПИК И \"РЕТРО\"! Юлиан Вергов завършил вечерно училище - актьорът с тежко детство (УНИКАЛНИ СНИМКИ)"}
{"url": "http://pik.bg/%D0%B4%D0%B0%D0%B4%D0%B5%D0%BD%D0%B0-%D0%B4%D1%83%D0%BC%D0%B0-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B0%D1%82%D0%B0%D0%BA%D1%83%D0%B2%D0%B0-%D0%B8%D0%BD%D0%B2%D0%B0%D0%BB%D0%B8%D0%B4%D0%BD%D0%B8%D1%82%D0%B5-%D0%BF%D0%B5%D0%BD%D1%81%D0%B8%D0%B8-news677321.html", "text": "Очаквам да бъдат спестени няколкостотин милиона лева от ревизията на инвалидните пенсии, които се дават на над 900 000 души. На проверка ще бъдат подложени всички ТЕЛК-ови решения. Това обяви по телевизия Европа вицепремиерът Валери Симеонов, който отговаря за демографската политика, а също така за икономиката и туризма. \"Не трябва проверките да се извършват от старите ТЕЛК-ове, а трябва да бъдат формирани такива лекарски комисии на друг принцип изградени - към лечебните заведения. Но нека се договорим първо и ще ви информираме\", допълни още Симеонов. От следващото лято преместваемите съоръжения в големите ни черноморски курорти да бъдат забранени. Такава промяна ще внесе групата на Обединени патриоти в парламента. Промените ще засегнат Закона за Черноморското крайбрежие. Симеонов отчете, че бизнесът по морето това лято прави по-малко нарушения, но постигнатото съвсем не е достатъчно. \"Ще внесем такъв законопроект, промяна в Закона за Черноморското крайбрежие, защото 2015 година законът е променен изключително корупционно. Големите национални обекти - така се наричат съобразно законовото наименование обекти с национално значение. Те са 7 такива. Това са големите курорти - там не трябва да има никакви преместваеми обекти, защото те са тези, които съсипват нормалния и законния бизнес. Те са тези, които създават усещането в големите курорти като ходиш, че се разхождаш из Капалъ Чарши или в някоя африканска туземска държава\", каза Валери Симеонов. Вицепремиерът съобщи още, че държавата подготвя конкретни мерки, които да задържат младите хора в страната. „Ще се отпускат стипендии за обучение, срещу което младите хора ще бъдат задължени да се върнат и да работят в България за определен период от време“, каза Симеонов. \"Така че срещу тези стипендии, когато завършат образованието си, независимо дали в България, или в престижни западни университети, младите хора да са длъжни да се върнат и да работят определено време в България. Длъжни, защото без задължение няма как да стане - когато получаваш пари, ще си длъжен съответно да работиш определени години. И това е система, която до преди двадесетина години работеше\", каза още той. „Четири хиляди работници от Украйна, Беларус и Молдова са наети за този туристически сезон у нас, след като беше приет новият правилник за наемането на чужденци. И въпреки че проблемът с работната ръка в сектор \"Туризъм\", той още не е решен. Вече се усети облекчение в бранша\", твърди още вицепремиерът.", "date": "2017.07.22", "title": "ДАДЕНА ДУМА! Вицепремиерът Валери Симеонов атакува инвалидните пенсии"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%BE%D1%82-3-4-%D0%B4%D0%BD%D0%B8-%D0%BC%D1%8A%D0%B6-%D0%BD%D0%B0%D0%B4%D1%83%D1%88%D0%B2%D0%B0%D0%BB-%D0%BC%D0%B8%D1%80%D0%B8%D1%81-%D0%BD%D0%B0-%D0%BC%D1%8A%D1%80%D1%88%D0%B0-%D0%B4%D0%BE-%D0%B4%D1%8F%D0%B2%D0%BE%D0%BB%D1%81%D0%BA%D0%BE%D1%82%D0%BE-%D0%B3%D1%8A%D1%80%D0%BB%D0%BE-%D0%B8-%D0%BD%D0%B0%D0%BA%D1%80%D0%B0%D1%8F-%D0%BF%D0%BE%D0%B4%D0%B0%D0%BB-%D1%81%D0%B8%D0%B3%D0%BD%D0%B0%D0%BB-%D0%BE-news677320.html", "text": "\"Цялото село скърби за това младо момче\". Това сподели местният жител на Триград Ваклин Мангадашев, съобщава трафикнюз. Възрастният мъж продава чай в входа на пещерата Дяволското гърло. От 3-4 дни в следобедните часове се разнасяла миризма на мърша. Това усъмнило дядото, който подал сигнал до кмета на Триград. Той от своя страна пристигнал на място с бащата на 16-годишния Кристиян и близки, които продължили търсенето. Открили тялото на младежа в 100-метрова пропаст. \"Работим по всички версии за смъртта на младежа\", съобщи зам.-директорът на МВР-Смолян Димитър Ежев. Той не изключи нито нещастен случай, нито самоубийство. Тялото все още е на мястото, където е открито, близо до скалите край селото. От първоначалния оглед става ясно, че смъртта е настъпила още в първия ден от изчезването на младежа. Алпинисти и съдебен лекар се отправят към скалите, за да извадят тялото. Припомняме, че след 14-дневно издирване трупът на Кристиян бе открит в скалиста труднодостъпна местност. Тялото е било намерено около 14 часа днес от баща му и чичовците, които продължиха да го търсят и след прекратяване на спасителната операция. Момчето изчезна, след като блъсна със семейното \"Ауди\" четирима пешеходци в центъра на Триград.", "date": "2017.07.22", "title": "СТРАШНО! От 3-4 дни мъж надушвал мирис на мърша до Дяволското гърло и накрая подал сигнал... Оказало се тялото на Кристиян!    "}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B0%D0%BB%D0%BA%D0%BE%D1%85%D0%BE%D0%BB%D1%8A%D1%82-%D0%BE%D1%82%D0%BA%D0%BB%D1%8E%D1%87%D0%B2%D0%B0-7-%D0%B2%D0%B8%D0%B4%D0%B0-%D1%80%D0%B0%D0%BA-news677200.html", "text": "Консумацията на алкохол води до развитието на рак на гърдата и други шест вида тумори, убивайки около 500 000 души годишно, или това прави 6% от всички смъртни случаи от рак, предупреждават учени. През последните 10 години бяха направени няколко десетки изследвания, които установиха връзката между употребата на алкохол и развитието на рак на редица човешки органи. През 2010 г. учените доказаха, че пиенето на бира в големи количества може да ускори развитието на рака на дебелото черво. През 2011 и 2013 г. те разкриха връзката между спиртните напитки и рака на гърдата. Други изследвания показаха, че съчетанието на цигари с алкохол задълбочава канцерогенния ефект от последния. Най-новото проучване показва, че системното пиене е свързано най-малко със седем различни вида рак, включително на гърдата, на гърлото, на черния дроб, на хранопровода, на дебелото черво и други. Това важи особено в случаите, когато човек пие в големи количества, надвишаващи 50 грама дневно. Учените подчертават, че проблемът не засяга само хората, пристрастени към чашката – шансовете да се развие онкологично заболяване се повишават дори при тези хора, които пият умерено и не употребяват нищо по-силно от вино и бира.", "date": "2017.07.22", "title": "ВНИМАНИЕ! Алкохолът отключва 7 вида рак  "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D1%80%D0%B0%D0%B7%D0%B2%D0%BE%D0%B4%D0%B8-%D0%B2-%D1%87%D0%B0%D0%BB%D0%B3%D0%B0%D1%82%D0%B0---%D0%B1%D0%B0%D1%80%D0%BE%D0%B2%D1%86%D0%B8-%D0%B1%D0%B8%D1%85%D0%B0-%D1%88%D1%83%D1%82%D0%B0-%D0%BD%D0%B0-%D0%BF%D0%B5%D0%B2%D0%B8%D1%86%D0%B8%D1%82%D0%B5-%D0%BE%D1%82-%D0%BB%D0%B5-news677195.html", "text": "Черна се оказва настоящата година за представителките на попфолк бранша. От началото на 2017 г. до сега 5 от любимките на народа изживяха крах в личен план, като бяха изоставени от половинките си. И тъй като някои от тях са мъже с доста завидни финансови възможности, сега, при тяхната липса, се очаква сериозно да пострада кариерата на фолкаджийките. Крак в серията от чалга раздели повлече Мария. Звездата на \"Пайнер\" сбъдна прогнозите на хейтърите си, че бракът й с милионерския наследник Християн Гущеров няма да изтрае дълго и няма и две години след подписа им, сем. Гущерови в момента чака съдът да разформирова съюза им. Въпреки този развой в семейните си отношения Мария продължава да демонстрира висок стандарт на живот - пътува редовно с дъщеря си Марая до скъпи дестинации, а за последното си видео \"Червеният картон\" заведе 10-членен екип чак в Италия. Из лекия жанр се мълви, че зад всичкия този разкош стои мастит бизнесмен, който редовно спонсорира чалга проекти и който във всеки един момент може да врътне кранчето на Мария и тя отново да остане без мощна финансова подкрепа. Годината не започна щастливо и за колежката й в \"Пайнер\" Емилия. Раздялата на миловидната блондинка с Коко Динев дойде като гръм от ясно небе, най-малкото защото през есента двамата се сдобиха с втора рожба - Мира. Под сурдинка чалгаджийки коментират, че проблемите в семейството не били от вчера, а надеждите Мира да донесе отново мира в брачното ложе на родителите си не се оправдали. За Динев, който от години е в бизнеса с хазарт, това е третата неуспешна връзка с фолкдива след брака му с Анелия и Нелина преди нея. Емилия пък в момента е в началото на нова връзка, също с бизнесмен, чието име много скоро ще се разбере. След 18-годишен брак се разпадна и семейството на Таня Боева и Мишо Бургуджиев. Именно композиторът създаде най-големите хитове на жена си и побутваше кариерата й, която в последните години доста замря и дори по-младите чалга фенове изобщо не са чували за Таня Боева. Във фолкгилдията вече се коментира, че причината за семейната драма всъщност е друг мъж - с няколко години по-млад от Таня. Наскоро и майката героиня Кали призна, че за сетен път е без половинка до себе си. Изпълнителката на шлагера \"4-4-2\" бе изоставена и от третия си мъж Владимир. Ако се вярва на самата Кали, по-младият от нея мачо се изнесъл в друго жилище, тъй като да гледа 3 момчета, две от които от други бащи, му дошло нанагорно. Не е тайна, че синове №1 и №2 на Кали са от първия й мъж Иван и от Антон Краус. Сърдечен провал изживя през пролетта и Преслава. \"Златната кокошка\" на Митко Пайнера бе насилствено разделена от колегата си Фики Стораро. След двугодишна тайна връзка изпълнителят на „Издислав“ и Преси точно обмисляха да афишират официално любовта си, когато се намеси родата на Фики. Не е тайна, че в стораровците тече турска жилка, затова по-възрастните настояли да бъде сложен край на тази любов, а Фики да бъде венчан за мюсюлманка. Жертва даде и една представителка на попсцената. Италианският баровец Ханес реши да сложи край на връзката си с Мариана Попова. Любимката на Георги Първанов залитна безнадеждно по актьора Веселин Плачков, а вече върви слух, че смята и да мине под венчило с него - нещо, което не стори с бащата на дъщеря си - сомелиера Ханес.", "date": "2017.07.22", "title": "ЕКСКЛУЗИВНО В ПИК И \"РЕТРО\"! Големите разводи в чалгата - баровци биха шута на певиците от лекия жанр"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%81-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89-%D1%85%D0%BE%D0%B4-news677287.html", "text": "Старши-треньорът на Левски - Николай Митов обмисля промени в състава на \"сините\" за неделното гостуване на Локомотив (Пд) в Първа лига. Специалистът смята да направи рокада в атака, като Жуниор Мапуку най-вероятно ще остане на резервната скамейка. На негово място ще се появи Серджиу Буш, който се понрави си изявите си и дори отбеляза гол в мача срещу Хайдук (Сплит), акцентира \"Топспорт\". Със сигурност на пейката ще седне и Франсис Нар, на който вече усилено се търси нов отбор.", "date": "2017.07.22", "title": "Треньорът на Левски с изненадващ ход..."}
{"url": "http://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%BF%D1%83%D1%81%D0%BA%D0%B0-%D1%80%D0%B5%D0%B7%D0%B5%D1%80%D0%B2%D0%B8%D1%82%D0%B5-%D1%81%D1%80%D0%B5%D1%89%D1%83-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%B5%D1%82%D0%BE-%D1%81%D1%82%D0%B0%D1%80%D1%82%D0%BE%D0%B2%D0%B8%D1%82%D0%B5-%D1%81%D1%8A%D1%81%D1%82%D0%B0%D0%B2%D0%B8-news677323.html", "text": "Станаха ясни стартовите 11-ки на ЦСКА-София и Лудогорец, които излизат в мач от втория кръг на Първа лига. В състава на домакините започват новото попълнение Енрике Рафаел, Кристиян Малинов и Антон Недялков, които сменят Александър Георгиев, Густаво Кулма и Давид Шимао. Срещата е с начален час 21,00. Шампионът на България пък излиза почти изцяло с резервния си състав. Сред 11-те не са Каозмин Моци, Светослав Дяков, Марселиньо, Кафу, Вандерсон и Клаудиу Кешерю. ЦСКА-СОФИЯ: 12. Китанов, 11. Манолев, 4. Чорбаджийски, 5. Бодуров, 3. Недялков, 6. Пинто, 15. Малинов, 19. Десподов, 17. Рафаел, 7. Меркадо, 9. Каранга ЛУДОГОРЕЦ: 1. Броун, 8. Лукас Саша, 32. Пластун, 5. Терзиев, 6. Натанаел, 12. Анисе, 10. Кампаняро, 92. Лукоки, 27. Жоао Паоло, 93. Мисиджан, 11. Кишада", "date": "2017.07.22", "title": "Лудогорец пуска резервите срещу ЦСКА-София! Ето стартовите състави  "}
{"url": "http://pik.bg/%D1%83%D0%B6%D0%B0%D1%81-%D1%80%D0%BE%D0%B4%D0%B8%D1%82%D0%B5%D0%BB%D0%B8-%D0%B2%D0%BE%D0%B4%D1%8F%D1%82-%D0%B1%D0%B5%D0%B1%D0%B5%D1%82%D0%BE-%D1%81%D0%B8-%D0%BD%D0%B0-%D1%80%D0%B0%D0%B7%D1%85%D0%BE%D0%B4%D0%BA%D0%B0-%D0%B0-%D0%BC%D0%B0%D0%BB%D0%BA%D0%BE-%D0%BF%D0%BE-%D0%BA%D1%8A%D1%81%D0%BD%D0%BE-%D1%82%D0%BE-%D1%83%D0%BC%D0%B8%D1%80%D0%B0-%D0%B2-%D1%81%D1%82%D1%80%D0%B0%D1%88%D0%BD%D0%B8-%D0%BC%D1%8A%D0%BA%D0%B8-%D0%B2-%D0%B1%D0%BE%D0%BB%D0%BD%D0%B8-news677324.html", "text": "Бебе е починало при странни обстоятелства в Русе. За това разкрива жена от болницата, която била заедно с детето си в новото детско отделение на здравното заведение в града, цитирана от Дунав мост. В. Й. разказва, че бебенцето починало миналата нощ към 3.30 часа. Било на възраст около година и половина. Публикуваме разказа на В. без редакторска намеса: \"Тази нощ е влязло дете в критично състояние, на година и половина, момиченце. През деня са били на разходка и детето повърнало, вдигнало температура. Довели го тук за преглед. Докторите са им казали, че е желателно до бъдат приети, но родителите подписали декларация за отказ. И си тръгнали. И така... към 00 ч го докарали пак, пуснали всички изследвания. Имало висока кръвна захар, детето не е пишкало. А ако му сложат глюкоза, ще вдигне захарта. Та с вода било молено да пие. И така, кислородни маски, всичко необходимо, докато изведнъж започнали да го губят и въпреки сърдечните масажи....... почина в 3:30. Цялото отделение беше оглушено от силния рев на бащата и майката. Майката се обвиняваше, че не е останала. Другата рода обаче дойде и почна лекарите да обвинява. И така... престоя трупчето 2 часа и беше смъкнато в моргата. Не са желали аутопсия. Ревът на бащата беше толкова силен... беше ужасяващо. Все едно сънуваш и изживях болката му. Отделението няма и месец откакто е отворено... Според мен може да се каже на кмета да се направи СПЕШЕН кабинет НАПЪЛНО оборудван с всичко, за кардиограма до електрошок, защото може би, ако е имало под ръка, щеше да е по-добре. Просто да има една стая, в която да е всичката апаратура с поне две легла за такива критични случаи. Защото абокатът понякога и вливките не вършат чудеса... Момиченце беше детенцето... лека му пръст. Та това е първият смъртен случай... Настръхвам като се сетя. То целият хирургичен блок ги чу бащата и майката. Всичко беше отворено, врати, прозорци... кошмар!\"", "date": "2017.07.22", "title": "УЖАС! Родители водят бебето си на разходка, а малко по-късно то умира в страшни мъки в болница"}
{"url": "http://pik.bg/%D0%B6%D0%B5%D0%B3%D0%B0-%D1%83%D1%82%D1%80%D0%B5-%D0%BD%D0%B8-%D1%87%D0%B0%D0%BA%D0%B0%D1%82-%D0%B4%D0%BE-38-%D0%B3%D1%80%D0%B0%D0%B4%D1%83%D1%81%D0%B0-%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-news677322.html", "text": "През нощта ще бъде ясно и почти тихо. Утре отново ще бъде слънчево и горещо. След обяд ще се развива купеста облачност и главно в планинските и североизточните райони ще превали и прегърми. Това съобщи за Фокус дежурният синоптик Христо Христов от Националния институт по метеорология и хидрология (НИМХ) при Българската академия на науките (БАН). Максимални температури между 33° и 38°, в София около 33°. Атмосферното налягане в сутрешните часове ще бъде около средното за месеца. През деня ще се понижи. Над Черноморието ще бъде слънчево с бризов вятър. Максимални температури на въздуха: 27°-30°. Температурата на морската вода е 23°-25°. Вълнението на морето ще бъде 1-2 бала. Над планините ще бъде предимно слънчево, след обяд с купеста облачност. На отделни места ще превали и прегърми. Ще духа слаб, по най-високите части на Рила и Пирин умерен северозападен вятър. Максимална температура на височина 1200 метра около 27°, на 2000 метра – около 19°. В понеделник времето ще бъде слънчево. В следобедните часове ще се развие купеста облачност, не са изключени изолирани краткотрайни валежи. Температурите ще останат почти без промяна, максималните - предимно между 33° и 38°. Във вторник сутринта ще е слънчево. По-късно през деня от северозапад ще започне да прониква хладен въздух, ще се развива купесто-дъждовна облачност и на места ще превали краткотраен дъжд, придружен с гръмотевици. Не са изключени и градушки. В сряда на повече места ще има краткотрайни валежи и гръмотевици. Захлаждането ще продължи.", "date": "2017.07.22", "title": "ЖЕГА! Утре ни чакат до 38 градуса, внимавайте"}
{"url": "http://pik.bg/%D0%B4%D0%B0-%D0%BC%D0%B5%D0%B6%D0%B4%D1%83-%D0%BC%D0%BE%D0%BD%D0%B0%D0%BA%D0%BE-%D0%B8-%D0%BC%D0%B0%D0%BD-%D1%81%D0%B8%D1%82%D0%B8-%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80---%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0-%D1%81%D0%B4%D0%B5%D0%BB%D0%BA%D0%B0-news677284.html", "text": "Манчестър Сити се е съгласил да плати 51 млн. паунда за футболиста на Монако – Бендждамин Менди, пише \"Новспорт\", позовавайки се на информация от Англия. Така 23-годишният французин ще стане най-скъпият бранител в Премиършип, подобрявайки предния рекорд, който отново е на \"гражданите\", които платиха 50 млн. паунда на Тотнъм за Кайл Уокър. Менди се подготвя за полет до Лос Анджелис, където да се присъедини към предсезонната подготовка на Сити. \"Гражданите\" имат мач с Реал Мадрид след четири дни в ЛА. А мениджърът Пеп Гуардиола може да е доволен от развитието на ситуацията на трансферния пазар. Манчестър Сити бе решен да подпише с Менди още от началото на трансферния прозорец, като по-рано през седмицата Монако отхвърли оферта от 44,5 млн. паунда за футболиста. Менди  парафира с \"монегаските\" през миналия сезон, като от Монако платиха за играча 13 млн. паунда на Олимпик Марсилия.", "date": "2017.07.22", "title": "\"ДА\" между Монако и Ман Сити на трансферния пазар - историческа сделка"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D1%82%D1%80%D0%B8%D0%B3%D1%80%D0%B0%D0%B4-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%BE%D0%BA%D0%BE%D0%BB%D0%BE-%D0%BA%D1%80%D0%B8%D1%81%D1%82%D0%B8%D1%8F%D0%BD-%D0%B5-%D0%BE%D0%B3%D1%80%D0%BE%D0%BC%D0%BD%D0%B0-%D1%82%D1%8F%D0%BB%D0%BE%D1%82%D0%BE-%D0%BC%D1%83-%D0%B5-%D0%BD%D0%B0%D0%BC%D0%B5%D1%80%D0%B5%D0%BD-news677274.html", "text": "- Какви подробности да ви кажа. Най-вероятно се е хвърлил от скалата. Става въпрос за една местност, която е точно под селото. Много е близо до пещерата. - Да, аз съм на мястото. - Преди около част баща му го е открил. Трагедия. Голяма трагедия. - Да. Просто се появи информация, че до пещерата има миризма и те са дошли да проверят. Когато са стигнали, са го видели. Нямам думи. Съжалявам, но не ми е до много обяснения.", "date": "2017.07.22", "title": "ИЗВЪНРЕДНО В ПИК! Кметът на Триград: Трагедията около Кристиян е огромна! Тялото му е намерено до пещерата Дяволското гърло!"}
{"url": "http://pik.bg/%D1%81%D1%8A%D0%B4-%D0%B2-%D0%BA%D0%B0%D0%B9%D1%80%D0%BE-%D0%BF%D0%BE%D1%82%D0%B2%D1%8A%D1%80%D0%B4%D0%B8-28-%D1%81%D0%BC%D1%8A%D1%80%D1%82%D0%BD%D0%B8-%D0%BF%D1%80%D0%B8%D1%81%D1%8A%D0%B4%D0%B8-%D0%BF%D0%BE-%D0%B4%D0%B5%D0%BB%D0%BE-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D0%B1%D0%B8%D0%B2%D1%88-%D0%B3%D0%BB%D0%B0%D0%B2%D0%B5%D0%BD-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B0-%D0%B5%D0%B3%D0%B8-news677254.html", "text": "Наказателен съд в Кайро потвърди смъртните присъди на 28 обвиняеми по делото за убийството на бившия главен прокурор на Египет Хишам Баракат през 2015 година, съобщава  Youm7. По данни на следствието в организацията, подготовката и извръшването на убийството на Баракат са участвали общо 67 човека. Хишам Баракат бе убит през юни 2015 година, след като автомобилът му бе взривен в Кайро.", "date": "2017.07.22", "title": "Съд в Кайро потвърди 28 смъртни присъди по дело за убийство на бивш главен прокурор на Египет"}
{"url": "http://pik.bg/%D0%BA%D0%BE%D0%B9-%D1%89%D0%B5-%D0%B5-%D0%BD%D0%BE%D0%B2%D0%B8%D1%8F%D1%82-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B8-%D1%80%D0%B0%D0%B9%D0%BE%D0%BD%D0%B5%D0%BD-%D1%81%D1%8A%D0%B4-%D1%81%D1%82%D0%B0%D0%B2%D0%B0-%D1%8F%D1%81%D0%BD%D0%BE-%D0%B2%D1%8A%D0%B2-%D0%B2%D1%82%D0%BE%D1%80%D0%BD%D0%B8%D0%BA-news677245.html", "text": "Съдийската колегия на Висшия съдебен съвет ще избере нов председател на Софийския районен съд. Това трябва да стане на заседание във вторник. Преди половин година за временно изпълняващ длъжността председател на Районния съд бе избран съдия Стефан Милев от Софийския градски съд, припомня БГНЕС. Бившият председател на СРС Методи Лалов подаде оставка в края на 2016 г., след като стана ясно, че са установени редица нередности, които са свързани с ремонтните дейности в т.нар. Военно НДК. Срещу Лалов има редица проверки, както и дисциплинарки във ВСС. И.д. председател на СРС Стефан Милев дори го предложи за уволнение заради уронване престижа на съдебната власт и обиди към служителка на съдебната администрация. Лалов бе кандидат за член на новия Висш съдебен съвет, но не успя да събере подкрепа от магистратите. Методи Лалов единствен обжалва и прекия избор на над 2000 български съдии, а жалбата му се разглежда от смесен състав от съдии от Върховния касационен и Върховния административен съд. Кандидатите за административен ръководител на най-големия районен съд са двама. Това са съдиите Александър Ангелов и Петър Савчев. И двамата правораздават в СРС.", "date": "2017.07.22", "title": "Кой ще е новият председател на Софийски районен съд става ясно във вторник"}
{"url": "http://pik.bg/%D0%B1%D0%B0%D0%BD%D0%B4%D0%B8%D1%82-%D0%BE%D1%82-%D0%BA%D0%BB%D0%B0%D1%81%D0%B0-%D0%B2-%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D1%81%D0%BF%D0%B8%D0%BF%D0%B0%D1%85%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%81%D1%8A%D1%81-132-%D0%BA%D0%B8%D0%BB%D0%B0-%D1%85%D0%B5%D1%80%D0%BE%D0%B8%D0%BD-news677275.html", "text": "Холандската полиция обяви, че на 11 юли при проверка на микробус край град Лунтерен в източната провинция Гелдерланд, е задържала двама души, единият от които българин, със 132 кг. хероин и с няколко оръжия, предава НЛ таймс, цитиран от Фокус. Полицията е спряла микробуса за проверка и открива незаконните предмети. При по-нататъшна проверка униформените се натъкват на скрито отделение, в което са били складирани наркотиците, както и две карабини, осем пистолета, пушка-помпа, заглушител и голямо количество муниции. Пътникът и водачът са задържани за незаконно притежание на наркотици и оръжие. Това са 46-годишен българин и 33-годишен холандец. Наркотиците и оръжието са иззети. „Във връзка с провеждащото се разследване и с ограничителните мерки арестите са обявени едва сега“, коментират от полицията.", "date": "2017.07.22", "title": "БАНДИТ ОТ КЛАСА! В Холандия спипаха въоръжен българин със 132 кила хероин"}
{"url": "http://pik.bg/%D1%81%D0%B5%D0%BC%D0%B5%D0%B9%D0%BD%D0%B0-%D0%B4%D1%80%D0%B0%D0%BC%D0%B0-%D1%80%D0%B5%D0%B2%D0%BD%D0%B8%D0%BD%D0%B0-%D0%B8%D0%BD%D0%B4%D0%B8%D0%B9%D0%BA%D0%B0-%D0%BE%D1%82%D1%80%D1%8F%D0%B7%D0%B0-%D0%BC%D1%8A%D0%B6%D0%BA%D0%BE%D1%82%D0%BE-%D0%B4%D0%BE%D1%81%D1%82%D0%BE%D0%B9%D0%BD%D1%81%D1%82%D0%B2%D0%BE-%D0%BD%D0%B0-%D1%81%D1%8A%D0%BF%D1%80%D1%83%D0%B3%D0%B0-%D1%81%D0%B8-news677262.html", "text": "За пореден случай на домашно насилие в Индия съобщава Daily Mail. Според информацията жителка на град от южния щат Тамил Наду отрязала мъжкото достойнство на съпруга си след семеен скандал. Майката на четири деца Сарас била изключително ревнива, като непрекъснато се карала със съпруга си, с който били женени 14 години, и го обвинявала в изневери. През последната година двамата дори жевели разделени, но 13-годишният син на двойката успял да ги уговори да се съберат. Съпрузите скоро подновили семейните скандали, като на моменти стигали и до бой. След поредния скандал Сарас издебнала съпруга си да заспи и с кухненски нож му отрязала мъжкото достойнство. Съседи откарали мъжа в болница, където му била направена операция. Сарас била арестувана в дома на родителите и, където отишла да се похвали, носейки отрязаното достойнство на съпруга си в чантата си. Тя е била обвинена в причиняване на тежка телесна повреда.", "date": "2017.07.22", "title": "Семейна драма! Ревнина индийка отряза мъжкото достойнство на съпруга си"}
{"url": "http://pik.bg/%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B8-%D1%87%D0%B5%D1%80%D0%B2%D0%B5%D0%BD-%D0%B7%D0%B0%D0%BB%D0%BF-%D0%B3%D1%80%D0%B8%D1%88%D0%B0-%D0%B3%D0%B0%D0%BD%D1%87%D0%B5%D0%B2-%D1%81%D1%8A%D1%81-%D1%81%D1%8A%D0%BA%D1%80%D1%83%D1%88%D0%B8%D1%82%D0%B5%D0%BB%D0%B5%D0%BD-%D1%85%D0%BE%D0%B4-%D0%B5%D1%82%D0%BE-%D1%81%D0%BA%D1%80%D0%B8%D1%82%D0%BE%D1%82%D0%BE-%D0%BE%D1%80%D1%8A%D0%B6%D0%B8%D0%B5-%D0%BD%D0%B0-%D1%86%D1%81%D0%BA%D0%B0-%D0%B2%D0%B5%D1%87%D0%B5--news677057.html", "text": "\"Подмяна на ЦСКА\", подобна интересна теза се лансира тази седмица. А \"армейците\" вместо желаните от клуба евромачове, се насочват към дерби с Лудогорец. \"Червените\" от елита спечелиха търга за активите на ПФК ЦСКА АД. От тима изразиха увереност, че голямата сума ще бъде платена. Огромна фенска подкрепа и задаващо се изплащане на 8 милиона лева за активите на фалиралото дружество, съчетано със спечелване на търга за базите на \"армейците\" от ЦСКА София - ще означават, че червеният отбор пресича почти всички спорове свързани с идентичност. Предстоят важни битки за ЦСКА извън терена, спечелят ли се от ръководството на столичани, ще бъде осигурена идеална основа за спортно-технически възход. Стамен Белчев донесе на клуба две класически победи в дерби с Левски и води към сериозен точков актив \"червените\". Евентуален провал на Белчев обаче може да даде началото на процес, тласкащ към тотален успех ЦСКА на всички фронтове. Стигне ли се до треньорска рокада на \"Армията\" - Стойчо Младенов е категоричен ход номер 1. Съкрушително решение на Гриша Ганчев по враговете на \"червения\" отбор. Доказан шампион като футболист и треньор, Младенов при последното си заминаване от \"Българска Армия\", заяви, че рано или късно, ще се върне в тима. Визитката на Стойчо Младенов е добре позната на всички интересуващи се от футбол в Родината. Първенец и \"армейски\" мотиватор от най-висш ранг. Скритото оръжие, което е готово винаги да сработи в ЦСКА. А за дискутираните умения на Младенов на трансферния пазар интересни са следните факти от последните дни: Серж Нюанджи за около 90 игрови минути се отчете с 2 гола и асистенция за Жалгирис в спор в квалификациите на Шампионска лига с Лудогорец. Омар Косоко към момента е футболистът, който впечатлява най-много за родните отбори в евротурнирите този сезон. Серджиу Буш влезе като резерва за Левски и само минути след това отбеляза важен за \"сините\" гол на реванша с Хайдук в пресявките на Лига Европа. Нюанджи, Косоко, Буш - открития на Младенов, но и изтъкването на фактите едва ли е нужно, защото примерите за успехи на наставника при трансфери са редица. С решени казуси извън терена и със Стойчо Младенов начело на клуба, един ден ЦСКА ще има всички основания да е фаворит за титлата в България и да гони успехи в ЕКТ, които не граничат с отстраняването на 2 или 3 съперника, а с автентичния ЦСКА в Европа. Не опиращ до дружества, а до славна история и непримирима воля. Дух, който сякаш все още не се е върнал на \"Армията\" в най-пълната си сила.", "date": "2017.07.22", "title": " Шампионски червен залп! Гриша Ганчев със съкрушителен ход! Ето скритото оръжие на ЦСКА (ВЕЧЕ Е ЗАРЕДЕНО)"}
{"url": "http://pik.bg/%D0%B8%D0%BC%D0%B0-%D0%BB%D0%B5%D0%BA-%D0%B7%D0%B0-%D0%B1%D1%80%D0%B0%D0%B4%D0%B0%D0%B2%D0%B8%D1%86%D0%B8%D1%82%D0%B5---%D0%B5%D1%82%D0%BE-%D0%BA%D0%B0%D0%BA%D1%8A%D0%B2-news677204.html", "text": "През топлите месеци е по-лесно да се справите с нововъзникналите брадавици, причинени от папилома вирус, тъй като билките са в изобилие. Едно от лечебните растения, което може да ви бъде от полза за тази цел, е глухарчето. Лечението не изисква почти никакви усилия, трябва единствено да изстискате няколко капки сок от дръжката на растението. С него внимателно мажете всяка брадавица, като внимавате да не засягате голям участък от кожата около нея. Първата седмица се мажете със сока от глухарче на всеки три часа, втората и третата седмица - по три пъти на ден. Ако спазвате процедурата, ви е необходим около месец, за да заличите неприятните образувания от кожата си и да забравите за проблема завинаги.", "date": "2017.07.22", "title": "Има лек за брадавиците - ето какъв"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%85%D0%B8%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%89%D0%B5-%D0%B8%D0%BC%D0%B0-%D1%80%D0%B5%D0%BA%D0%BB%D0%B0%D0%BC%D0%BD%D0%B8-%D0%B1%D0%B8%D0%BB%D0%B1%D0%BE%D1%80%D0%B4%D0%BE%D0%B2%D0%B5-%D0%B2-%D0%BD%D1%8E-%D0%B9%D0%BE%D1%80%D0%BA-%D0%B5%D0%BB-%D0%B5%D0%B9-%D0%B8-%D0%BB%D0%B0%D1%81-%D0%B2%D0%B5%D0%B3%D0%B0%D1%81-news677278.html", "text": "България ще има рекламни билбордове в Ню Йорк. Това съобщи във Варна министърът на туризма Николина Ангелкова, която участва в изнесено заседание на Националния съвет по туризъм в комплекс \"Златни пясъци\". По думите й паната ще бъдат позиционирани на знакови за американския мегаполис места. На билбордовете, чието поставяне ще стане през октомври-ноември, ще бъдат представени български културно-исторически забележителности. Ангелкова каза още, че с общината в Ню Йорк ще бъдат договорени и други инициативи за рекламиране на нашата страна. Освен в този град България ще бъде представена и в Бостън, Вашингтон, Лос Анжелис и Лас Вегас. През септември трябва да бъде окончателно готова програмата за националната туристическа реклама през 2018 г., допълни министърът. По думите й по предварителни данни ще бъдат необходими 30 милиона лева, за да бъдат изпълнени планираните инициативи. Дали ще бъде осигурен този бюджет, ще стане ясно след предстоящите разговори с министерството на финансирате. Акцент в националната реклама на България догодина ще бъдат основните целеви пазари за страната ни, от които посрещаме най-много гости, посочи Ангелкова. По думите й страната ни ще се рекламира и в перспективни пазари като Китай, Япония, Индия, Близкия Изток, САЩ и Канада. Ангелкова посочи, че ще се залага основно на дигиталния маркетинг и реклама и различни онлайн активности. Основният фокус ще бъде върху удължаването на сезоните, развитието на културно-историческия и балнео- и СПА-туризма. Министърът посочи, че предстои да бъдат представени за обществено обсъждане нови маршрути, които ще представят балнео- и СПА възможностите на страната ни. С разработката им са ангажирани експерти от министерството, туристическия бранш в партньорство със здравното министерство. През ноември на туристическото изложение в Лондон за пръв път България ще представи 3D-виртуално изображение на част от културно-историческото си наследство, допълни Ангелкова. Тя уточни, че министерството работи по пилотен проект за пространствено дигитализиране на популярни обекти, на първо време ще бъдат представени 20 забележителности, сред които Рилският манастир, Царевец, Варненската катедрала, крепостта Червен. На изложението в Лондон ще се предлагат миникопия на тези обекти, които ще бъдат отпечатвани от 3D принтер, като сувенири за посетителите на българския кът. През тази година освен увеличение на гостите, имаме и ръст на приходите, допълни министърът. Тя посочи, че за периода януари-май приходите в сектора са над 1,5 милиарда лева, с 15 процента повече в сравнение с 2016 г. Тази тенденция за увеличение на средствата показва, че макар и с малки стъпки, у нас започват да идват по-заможни туристи, каза министърът. Тя каза още, че за това лято очакванията са за ръст между 7 и 10 процента в броя на туристите и между 8 и 11 на сто увеличение на приходите.", "date": "2017.07.22", "title": "ТОТАЛЕН ХИТ! България ще има рекламни билбордове в Ню Йорк, Ел Ей и Лас Вегас"}
{"url": "http://pik.bg/%D0%BF%D0%BB%D0%B0%D1%82%D0%B5%D0%BD%D0%B0-%D0%BB%D1%8E%D0%B1%D0%BE%D0%B2-%D0%B7%D0%B0%D1%81%D1%83%D0%BA%D0%B0%D0%BD%D0%B8-%D0%B6%D1%80%D0%B8%D1%86%D0%B8-%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D1%82%D0%B0%D1%80%D0%B8%D1%84%D0%B0%D1%82%D0%B0-%D0%BF%D0%BE-%D0%BC%D0%BE%D1%80%D0%B5%D1%82%D0%BE-%D0%B8%D1%81%D0%BA%D0%B0%D1%82-%D0%BF%D0%BE-1000-%D0%BB%D0%B5%D0%B2%D0%B0-%D0%B7%D0%B0-%D0%BD%D0%BE%D1%89-news677266.html", "text": "Засукани жрици дерат клиенти по морето с 1000 лева за нощ. Тарифите тръгват от 700 и стигат до 1500 лева, ако мераклиите са много пияни или богати. Това разказват полицаи, цитирани от в. \"Телеграф\". Това е тарифата за българи. При чужденците цифрата е същата, но в евро. Най-евтините проститутки били на подстъпите към варненските и бургаските курорти и предлагали обидно ниски цени за секс. Цената за час на жриците по морето е 150-200 лв за час. За първи път цените са еднакви във Варна, Бургас и курортите. Мацките от балета или стриптийз барове се наемат на висока цена, тъй като клиентът на момента харесва момичето и го ползва еднократно. Жриците, поръчани по телефона, са на постоянна тарифа - стандартен секс 150 лв, с екстри - до 200-250 лв. Във веригата са навързани хотелиери и администратори, осигуряващи терен. Криминалисти издават, че със завръщането на руснаците по морето започнаха да се сформират и отряди от мъжки проститутки. Това се дължи на големия интерес на рускините към българските мачовци. Дамите пристигали сами, настанявали се в хотела и директно си поръчвали жиголо на шефа на комплекса. Проверка установи, че тарифата на жиголо по морето е между 100 и 500 лв, зависи от услугите, които изпълнява. Дали ще е само вечеря с клиент, разходка и задушевен разговор, придружаване на плажа, масаж или секс.", "date": "2017.07.22", "title": "ПЛАТЕНА ЛЮБОВ! Засукани жрици вдигнаха тарифата по морето! Искат по 1000 лева за нощ"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%82%D1%8A%D1%80%D1%81%D0%B8-%D1%81%D1%8A%D0%B4%D0%B5%D0%B9%D1%81%D1%82%D0%B2%D0%B8%D0%B5-%D0%BF%D0%BE%D0%B7%D0%BD%D0%B0%D0%B2%D0%B0%D1%82%D0%B5-%D0%BB%D0%B8-%D1%82%D0%BE%D0%B7%D0%B8-%D0%BC%D1%8A%D0%B6-%D1%81%D0%BD%D0%B8%D0%BC%D0%BA%D0%B8-news677283.html", "text": "Полицаите от столичното Пето РУ търсят помощта на гражданите за установяване на самоличността и издирване на близките на възрастен човек. Това съобщиха от пресцентъра на МВР. Снощи мъжът е открит неориентиран в района на кв. “Враждебна“ и граждани са падали сигнал в полицията. Служителите на реда отвели мъжа в Пето РУ, повикали са лекар, който го е прегледал и установил, че е в добро общо състояние. Възрастният човек обаче не комуникира и досега не може да бъде установена самоличността му. Умоляват се всички, които разпознаят мъжа от снимките и имат информация за самоличността му, да се обадят на тел. 112, 02/982 59 20 или в най-близкото районно управление на МВР.", "date": "2017.07.22", "title": "ПОЛИЦИЯТА ТЪРСИ СЪДЕЙСТВИЕ! Познавате ли този мъж? (СНИМКИ)"}
{"url": "http://pik.bg/%D0%B5%D0%BA%D1%81%D0%BC%D0%B5%D1%82%D1%8A%D1%82-%D0%BD%D0%B0%D1%81%D0%B8%D0%BB%D0%BD%D0%B8%D0%BA-%D0%B8%D0%B2%D0%B0%D0%BD-%D0%B5%D0%B2%D1%81%D1%82%D0%B0%D1%82%D0%B8%D0%B5%D0%B2-%D0%BC%D0%BE%D0%B6%D0%B5-%D0%B4%D0%B0-%D0%BE%D1%81%D1%8A%D0%B4%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-news677261.html", "text": "Иван Евстатиев има всички основания да осъди българската държава в Страсбург, заради отказано правосъдие. Това обяви адвокат Ташкена Колчева, защитник на подсъдимия бивш кмет на Пазарджик и Стрелча. Адвокатът на Евстатиев подчерта, че вече трети месец пловдивският районен съд не излиза с мотиви за присъдата си срещу бившия кмет - 6 години затвор за изнасилване на ученичка, съобщава Би Ти Ви. Заради забавянето на мотивите на Районния съд, защитата не може да обжалва присъдата на по-горна инстанция и не може да поиска промяна на постоянната мярка за задържане. \"Независимо какво ще стане от въззивното обжалване в окръжния съд, това забавяне от 3 месеца от страна на районния съдия, е основание за търсене на отговорност от нашата държава за нарушаване на правата на Иван Евстатиев. Така, че аз съм блокирана”, посочи адвокат Колчева.", "date": "2017.07.22", "title": "Ексметът насилник Иван Евстатиев може да осъди България в Страсбург"}
{"url": "http://pik.bg/%D0%B7%D0%B2%D0%B5%D1%80%D1%81%D0%BA%D0%B0-%D1%82%D0%B0%D0%BF%D0%B0-%D1%81%D0%B5%D0%B4%D0%B5%D0%BC-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B0-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B5-%D0%BA%D1%80%D0%B0%D0%B9-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news677286.html", "text": "Седем километра колона от автомобили се е образувала по пътя село Тънково - к.к. Слънчев бряг, съобщава Фокус, като се позовава на очевидец. Шофьорите се призовават да проявят търпение!", "date": "2017.07.22", "title": "ЗВЕРСКА ТАПА! Седем километра задръстване край Слънчев бряг"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0%D1%82%D0%B0%D0%BF%D0%B8-%D0%BF%D1%8A%D1%82%D1%8F-%D1%81%D0%B8%D0%BC%D0%B8%D1%82%D0%BB%D0%B8-%D0%BA%D1%80%D0%B5%D1%81%D0%BD%D0%B0-news677288.html", "text": "Движението е в една лента по път I-1 (Е-79), в участъка Симитли - Кресна, в района на Кресненското ханче, поради пътнотранспортно произшествие. Това съобщиха от пресцентъра на Агенция \"Пътна инфраструктура\" (АПИ). Шофьорите да се движат с повишено внимание и съобразена скорост, спазвайки указанията на служителите на \"Пътна полиция\".", "date": "2017.07.22", "title": "ВНИМАНИЕ! Катастрофа затапи пътя Симитли-Кресна"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B7%D0%B0%D0%BF%D0%B5%D1%87%D0%B0%D1%82%D0%B0-%D0%BB%D0%BE%D0%B1%D0%BD%D0%BE%D1%82%D0%BE-%D0%BC%D1%8F%D1%81%D1%82%D0%BE-%D0%BD%D0%B0-%D0%BA%D1%80%D0%B8%D1%81%D1%82%D0%B8%D1%8F%D0%BD-%D0%BA%D1%80%D0%B0%D0%B9-%D0%B4%D1%8F%D0%B2%D0%BE%D0%BB%D1%81%D0%BA%D0%BE%D1%82%D0%BE-%D0%B3%D1%8A%D1%80%D0%BB%D0%BE-news677292.html", "text": "Извършва се оглед на мястото, където е намерено тялото на момчето, в присъствието и на съдебен лекар. Това съобщи за Фокус комисар Сийка Забилева, главен разследващ полицай по случая със издирваното 16-годишно момче в Триград, тялото на което бе намерено по-рано днес. „От установеното при огледа ще бъде образувано досъдебно производство, което ще изяснява при какви обстоятелства е загинало момчето“, посочи тя и уточни, че причините и обстоятелствата, при които е настъпила смъртта, ще бъдат изяснени в рамките на законовия срок.", "date": "2017.07.22", "title": "ИЗВЪНРЕДНО! Полицията запечата лобното място на Кристиян край Дяволското гърло!"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%80%D1%83%D0%BC%D1%8A%D0%BD%D1%81%D0%BA%D0%B0-%D0%BA%D0%BE%D0%BB%D0%B0-%D0%B5-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D0%BB%D0%B0-%D0%BA%D1%80%D0%B0%D0%B9-%D0%BA%D1%80%D0%B5%D1%81%D0%BD%D0%B0-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news677294.html", "text": "Лек автомобил с румънска регистрация е катастрофирал на главен път Е-79, в района на Кресненското ханче. Това съобщи за Фокус дежурният служител в Областно пътно управление - Благоевград. Водачът на автомобила е загубил управление и се е ударил в мантинелата, след което автомобилът се е завъртял и препречил пътя. Леко са пострадали двама от пътниците, които са закарани в болнично заведение. На място има полицейски служители, които извършват оглед. Движението се извършва в една пътна лента.", "date": "2017.07.22", "title": "ИНЦИДЕНТ! Румънска кола е катастрофирала край Кресна, има ранени"}
{"url": "http://pik.bg/%D1%81%D0%B8%D0%BD%D1%8C%D0%BE-%D0%B1%D0%B8%D0%B6%D1%83-%D0%B8%D0%BB%D0%B8-%D0%BE%D0%B3%D1%80%D0%BE%D0%BC%D0%B5%D0%BD-%D0%BF%D1%80%D0%BE%D0%B2%D0%B0%D0%BB-%D0%BE%D0%BA%D0%B0%D0%B7%D0%B0-%D1%81%D0%B5-%D1%87%D0%B5-%D0%BE%D0%B1%D0%B5%D1%80%D1%82%D0%B0%D0%BD-%D0%B5-news677279.html", "text": "Трансферът на лятото на Балканите, изригнаха в чужбина за привличането на Габриел Обертан в Левски. Обертан е бивш футболист на Манчестър Юнайтед и се слави с много добра скоростна техника. Офанзивният играч обаче е изостанал сериозно с физическата си подготовка и тепърва ще трябва да навлиза в необходимия ритъм, съобщиха от \"Дарик\". Дали Габриел ще съумее да се превърне в бижу на Левски, или ще разочарова с изявите си? Към този момент Обертан може да се похвали с гръмка визитка и не много добро моментно-кондиционно състояние, как ще се развие кариерата му, предстои да стане ясно.", "date": "2017.07.22", "title": "Синьо бижу или огромен провал? Оказа се, че Обертан е..."}
{"url": "http://pik.bg/%D0%B8%D0%BD%D1%82%D0%B5%D1%80%D0%BF%D0%BE%D0%BB-%D0%BE%D0%B1%D1%8F%D0%B2%D0%B8-%D1%81%D0%BF%D0%B8%D1%81%D1%8A%D0%BA-%D0%BE%D1%82-173-%D0%BC%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news677220.html", "text": "Интерпол распространи списък от 173-ма бойци на терористичната гурипровка „Ислямска държава“, за които се смята че са обучени в Европа, съобщава The Guardian. Според информацията списъкът е съставен от разузнавателните служби на Съединените щати на базата на данни, получени в хода на военните операции срещу „Ислямска държава“ в Сирия и Ирак. Данните са били предадени от ФБР и Интерпол. В списъка са включени „бойци, за които се предполага, че са се научили да създават и поставят самоделни взривни устройства с цел убийства и нанасяне на травми“. Предполага се, че включените в списъка бойци имат възможност да пътуват от страна в страна за участие в терористична дейност. В документите са посочени имена, дати на вербуване в редиците на „Ислямска държава“, последен вероятен адрес, в това число и адреси на джамиите, в които тези бойци са се молили.", "date": "2017.07.22", "title": "Интерпол обяви списък от 173-ма терористи на „Ислямска държава“"}
{"url": "http://pik.bg/%D0%B4%D0%B8%D0%BF%D0%BB%D0%BE%D0%BC%D0%B0%D1%86%D0%B8%D1%8F-%D0%BD%D0%B0%D0%B4%D0%B5%D0%B6%D0%B4%D0%B0-%D0%BD%D0%B5%D0%B9%D0%BD%D1%81%D0%BA%D0%B8-%D0%BF%D0%B8%D1%82%D0%B0%D1%85%D0%BC%D0%B5-%D0%B0%D0%BD%D0%BA%D0%B0%D1%80%D0%B0-%D0%BA%D0%BE%D0%B8-%D1%81%D0%B0-77-%D1%82%D0%B5-%D0%B1%D1%8A%D0%BB%D0%B3%D0%B0%D1%80%D0%B8-%D1%81%D1%8A%D1%81-%D0%B7%D0%B0%D0%B1%D1%80%D0%B0%D0%BD%D0%B0-%D0%B4%D0%B0-%D0%B2%D0%BB%D0%B8%D0%B7%D0%B0%D1%82-%D0%B2-%D1%82%D1%83%D1%80-news677228.html", "text": "По повод списъка с 77 българи, които имат забрана да влизат в Турция по подозрения във връзки с терористични организации, посланикът на България в Анкара Надежда Нейнски коментира пред Би Ти Ви, че списъкът е много по-голям, като най-много хора в него има от Русия, Франция, Германия и Белгия . Тя уточни, че се визират конкретно връзки с ИДИЛ. До момента нито МВР, нито МВнР са уведомени официално за въпросния списък с наши сънародници. Тя допълни, че българското посолство е направило запитване за това кои точно са хората, но за момента няма отговор. „Теми свързани с националната сигурност са много деликатни. Счита се, че щом е свързано с националната сигурност не изисква допълнителни подробности”,  коментира Надежда Нейнски. Посланик Нейнски коментира и ситуацията в турския курорт Бодрум, който вчера бе разтърсен от голямо земетресение. В курорта има много българи, но няма информация за пострадали от земетресението, каза посланик Нейнски. По думите й Бодрум се намира върху скала и земята не е била така податлива на труса. „В лошите неща понякога има и нещо хубаво – приливната вълна е била нощем. През деня има много лодки и е щяло да има повече пострадали, може би дори жертви, ако е станало денем”, коментира тя. Нейнски добави, че по летищата няма билети, тъй като много хора искат да напуснат района. Посланикът на България в Анкара каза още, че като цяло в момента процесите в Турция са много динамични след опита за преврат. Най-голямата промяна е въвеждането на извънредно положение. Във всяка страна това значи съществена промяна на работата на институциите и ограничаването на граждански права. Според Надежда Нейнски ситуацията в Турция е сложна за коментар, а отношенията между Турция и Европейския съюз имат своите пикове и спадове. „Имаше едно замразяване на отношенията, което се счита, че се размрази на срещата на върха на НАТО в Брюксел в началото на месеца. Най-важното е да не бъде прекъснат диалога - категоричен е посланикът. - В момента отношенията София –Анкара са много добри, може да имаме различия, но имаме добър регулярен диалог на различни нива. За нас споразумението за бежанците работи, но то е обвързано с темата за визовата либерализация“.", "date": "2017.07.22", "title": "ДИПЛОМАЦИЯ! Надежда Нейнски: Питахме Анкара кои са 77-те българи със забрана да влизат в Турция, но още нямаме отговор "}
{"url": "http://pik.bg/%D1%81%D1%82%D0%B8%D0%B3%D0%B0%D0%BC%D0%B5-%D1%81-%D0%B2%D0%BB%D0%B0%D0%BA-%D0%BE%D1%82-%D1%81%D0%BE%D1%84%D0%B8%D1%8F-%D0%B4%D0%BE-%D0%B1%D1%83%D1%80%D0%B3%D0%B0%D1%81-%D0%B7%D0%B0-3-%D1%87%D0%B0%D1%81%D0%B0-news677207.html", "text": "За 3 часа и 15 минути да се стига с влак от София до центъра на Бургас. Това е амбицията на кабинета, става ясно от стенограмата на правителственото заседание. Премиерът Бойко Борисов коментира пред министрите, че тяхната цел е да се оправи жп линията до Бургас. „Тогава ще освободим и АМ „Тракия“, защото тя стана натоварена като „Цариградско шосе”. По думите на премиера с електрифицирането, с нова контактна мрежа и жп линии влаковете ще се движат с до 180-200 км/ч. „Последната отсечка от Септември до София. Сърбия я докарва до нашата граница и тяхната жп линия вече е електрифицирана. Така че от Пекин до Лондон може да се стигне по този път – нашата железница отива под жп тунела на Истанбул и стига до Азия“, коментира Борисов. Сред приоритетите на властта са магистрала „Хемус“, пътят между Бургас и Слънчев бряг, отсечката от Монтана до Видин, Русе – Велико Търново и тунелът под връх Шипка.", "date": "2017.07.22", "title": "Стигаме с влак от София до Бургас за 3 часа  "}
{"url": "http://pik.bg/%D0%BF%D0%B5%D1%82%D0%BE-%D0%B8-%D0%BE%D1%81%D0%BC%D0%BE-%D0%BC%D1%8F%D1%81%D1%82%D0%BE-%D0%B7%D0%B0-%D0%BD%D0%B5%D0%B2%D1%8F%D0%BD%D0%B0-%D0%B2%D0%BB%D0%B0%D0%B4%D0%B8%D0%BD%D0%BE%D0%B2%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D0%B8%D0%B3%D1%80%D0%B8-%D0%B2%D1%8A%D0%B2-%D0%B2%D1%80%D0%BE%D1%86%D0%BB%D0%B0%D0%B2-news677223.html", "text": "Най-добрата ни състезателка по художествена гимнастика в момента Невяна Владинова се класира на пето място във финала на топка и на осмо на обръч, на Световните игри във Вроцлав. За представянето си на топка Владинова получи оценка от 16 800 точки. На обръч съчетанието й бе оценено с 14 000. Втората българска представителка на турнира Боряна Калейн не успя да намери място в двата финала. Победителка и на двата уреда стана Арина Аверина от Русия, която изпревари своята сестра-близначка Дина в битката за първото място. Финалите на лента и бухалки са днес.", "date": "2017.07.22", "title": "Пето и осмо място за Невяна Владинова на Световните игри във Вроцлав"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-%D0%B2-%D1%81%D1%82%D0%BE%D0%BB%D0%B8%D1%87%D0%B5%D0%BD-%D1%85%D0%BE%D1%82%D0%B5%D0%BB-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B6%D0%B0%D1%80-%D0%B2%D1%8A%D0%B2-%D1%84%D0%B8%D1%82%D0%BD%D0%B5%D1%81-%D0%B7%D0%B0%D0%BB%D0%B0-news677240.html", "text": "Евакуирани са хора от столичния хотел „Маринела“ заради пожар във фитнес зала на сградата, съобщи Би Ти Ви. Заради задимяване на фитнес-залата са били евакуирани 20 човека, които в момента са били в залата. В хотела има общо около 250 гости. Сигналът е подаден малко след 11:00 часа. На място са изпратени осем пожарни коли и две линейки, като пет от противопожарните коли са все още на мястото. Огнеборците продължават погасителни действия. Причините за пожара се изясняват.", "date": "2017.07.22", "title": "От последните минути! Евакуация в столичен хотел заради пожар във фитнес-зала"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B5%D0%BA%D1%81%D1%81%D0%B8%D0%BC%D0%B2%D0%BE%D0%BB%D1%8A%D1%82-%D0%BD%D0%B0-%D0%B1%D1%81%D0%BF-%D0%BA%D1%80%D0%B0%D1%81%D0%B8-%D1%8F%D0%BD%D0%BA%D0%BE%D0%B2-%D0%BA%D1%80%D0%B8%D0%B5-%D0%B6%D0%B5%D0%BD%D0%B0-%D0%BA%D0%B0%D1%82%D0%BE-%D0%BC%D0%B0%D0%BD%D0%B5%D0%BA%D0%B5%D0%BD%D0%BA%D0%B0---%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B5--news677210.html", "text": "Двама синове и една дъщеря очакват политика у дома след работа Депутатът от БСП Красимир Янков се оказа мъж и баща за пример. Сърцето на обявения от дамското съсловие в политиката за секссимвол в парламента вече е пленено от снажна брюнетка, която е майка на трите му деца. Заралията е сред малкото политици, които не държат половинките си в сянка и не пропуска да я представи пред колегите на почти всички форуми, в които се включва. В БСП често се шегували със социалиста, че добре е поработил за прираста на населението, решавайки се да отглежда цели трима наследници – две момчета и едно момиче. Дъщерята на Красимир била най-малката сред хлапетата, но се ползвала с най-много привилегии от баща си. Заради работата си в парламента червеният депутат задължително пътувал два пъти седмично до Варна, където със съпругата му избрали да свият семейното гнездо и да отглеждат децата си. Когато се прибирал, Янков винаги намирал време за разходки и забавления, като най-често цялата агитка отскачала или до някой от съседните морски курорти, или ходели на кино. Заради многочислеността на семейството си Красимир им подсигурил просторен мезонет, където всеки разполагал със свое лично пространство. Грижите за толкова деца невинаги били удоволствие, но поне празниците в календара се увеличили тройно. За всеки повод голямата фамилия имала традиция да похапва сладолед, но очевидно добрият ген е налице и при депутата, и при съпругата му, която може спокойно да бъде объркана с манекенка. Във възпитанието на малчуганите политикът бил строг, но справедлив. Най-много настоявал да бъдат любознателни и почти винаги ги вземал със себе си по празници и чествания, за да ги запознава с историята на България. Въпреки че го виждали рядко, децата били много привързани към татко си и за миналата Коледа го изненадали с поръчков сувенир – кристална топка с тяхна снимка, която той оставил на секцията в дома си, но кабинетът му изобилствал от фотоси на цялата рода. Семейство Янкови обичат да похапват сладолед", "date": "2017.07.22", "title": "САМО В ПИК И \"РЕТРО\"! Секссимволът на БСП Краси Янков крие жена като манекенка - депутатът е баща на три деца, живее в мезонет (СНИМКИ)"}
{"url": "http://pik.bg/%D0%BB%D0%B5%D0%BA%D0%BE%D0%B0%D1%82%D0%BB%D0%B5%D1%82%D0%BA%D0%B0%D1%82%D0%B0-%D1%81%D0%B8%D0%BB%D0%B2%D0%B8%D1%8F-%D0%B4%D1%8A%D0%BD%D0%B5%D0%BA%D0%BE%D0%B2%D0%B0-%D1%81%D1%82%D0%B0%D0%BD%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D1%81%D0%BF%D0%BE%D1%80%D1%82%D0%BD%D0%B0%D1%82%D0%B0-%D0%BC%D0%B0%D1%84%D0%B8%D1%8F-news677225.html", "text": "Лекоатлетката Силивя Дънекова е паднала жертва на спортната мафия, нещо, за което и самата състезателка говореше многократно, след като бе натопена от българин за допинг скандала преди олимпийските игри в Бразилия, съобщава Флагман. Състезателката на \"Европул Бурас\" бе наказана с лишаване от състезателни права за 4 години, считано от 13 август 2016 година. Ударът срещу Дънекова е огромен и означава само едно - преждевременен край на кариерата й. Националната рекордьорка в бягането на 3 000 метра стипълчейз бе замесена в допинг-скандал по време на Олимпиадата в Рио де Жанейро през август миналата година. Тя бе лишена от право на участие в Игрите заради положителна проба, но след около девет месеца, на 20 април, бе оневинена от Дисциплинарната комисия на БОК заради множество нарушения около нейния тест и липса на доказателства за позитивен резултат. Сега обаче Спортният арбитраж излезе с друго решение, което закопа Дънекова. \"С Решение номер 2/13.07.2017 г, Българският спортен арбитраж отменя Решение номер 1/59/2017 от 20.04.2017 г. на Дисциплинарната комисия при БОК, тъй като то е в нарушение на Антидопинговите правила, приложими за олимпийските игри в Рио 2016. БСА определя на Силвия Дънекова наказание лишаване от състезателни права за срок от четири години, с начална дата 13.08.2016 година.\"", "date": "2017.07.22", "title": "Лекоатлетката Силвия Дънекова стана жертва на спортната мафия"}
{"url": "http://pik.bg/%D0%B5%D0%BA%D1%81%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D1%80%D0%B0%D1%88%D0%BA%D0%BE-%D0%BC%D0%BB%D0%B0%D0%B4%D0%B5%D0%BD%D0%BE%D0%B2-%D0%BF%D1%80%D0%B8%D0%B7%D0%BD%D0%B0%D0%BB-%D0%B4%D1%8A%D1%89%D0%B5%D1%80%D0%B8%D1%82%D0%B5-%D1%81%D0%B8-%D0%B5%D0%B4%D0%B2%D0%B0-%D0%BA%D0%BE%D0%B3%D0%B0%D1%82%D0%BE-%D0%B1%D0%B8%D0%BB%D0%B8-%D0%BD%D0%B0-5-%D0%B3%D0%BE%D0%B4%D0%B8%D0%BD%D0%B8-news677227.html", "text": "Близначките Вяра и Надежда. Това са двете дъщери на актьора Рашко Младенов. Вяра и Надежда са абсолютно различни от баща си, както и една от друга. Едната е световна шампионка по карате, а другата работи в компютърна компания, а през свободното си време е доброволец в няколко благотворителни организации, разкриват самите те пред Ива Софиянска по Нова телевизия. Нетипичното в цялата история е, че те са дъщерите на Сашка Братанова, но припознати от Рашко Младенов, когато са били на 5 години. По-късно са приели фамилията Младенови. Двете никога не са били отделяни от баща си, но и никога не са живели с него.", "date": "2017.07.22", "title": "Ексминистърът Рашко Младенов признал дъщерите си, едва когато били на 5 години"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B0%D0%B8-%D0%B4%D0%B0-%D0%B2%D0%BA%D0%B0%D1%80%D0%B2%D0%B0%D1%82-%D1%86%D0%B8%D0%B3%D0%B0%D0%BD%D0%B5%D1%82%D0%B0-%D0%B2-%D0%BA%D0%BB%D0%B0%D1%81-%E2%80%93-%D0%BF%D1%8A%D0%BB%D0%B5%D0%BD-%D0%B0%D0%B1%D1%81%D1%83%D1%80%D0%B4-news677038.html", "text": "Новата образователна и интеграционна политика на държавата предполага полицаите да издирват и вкарват в клас блуждаещите като свободни електрони из гетата циганета. Някои му викат на това „магистрален подход“. Хубаво, ама тук проблемът е – знаем ли въобще колко са тия сополиви хлапета, дето вместо да сричат А, Б, В, горят гуми за тел, къртят бетон за желязо или просто преджобват разсеяни лелки в рейса. А пък ако знаем, колко ли мургави дечурлиги може да държи едновременно за ушите едно ченге? Няма ли това да е нарушение на човешки права? Ще писнат ли Красимир Кънев и Хелзинкският му комитет? А и самите полицаи дали ще са съгласни да бачкат и това за същите пари, дето я им ги осигури бюджетът, я не. Иначе е расистко да твърдим, че „грамотен циганин“ е оксиморон. Михаил ВОДЕНИЧАРОВ, Плевен", "date": "2017.07.22", "title": "Полицаи да вкарват циганета в клас – пълен абсурд  "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D0%B0%D0%B2%D0%B5%D0%BB-%D0%BF%D0%BE%D0%BF%D0%BF%D0%B0%D0%BD%D0%B4%D0%BE%D0%B2-%D0%BE%D1%82%D0%BA%D0%B0%D0%B7%D0%B0-100-%D0%B1%D0%BE%D0%BD%D0%B0-%D0%BD%D0%B0-%E2%80%9E%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80%E2%80%9D-%D0%B2-%D0%BA%D0%BE%D1%87%D0%B8%D0%BD%D0%B0-%D0%BD%D0%B5-%D0%B2%D0%BB%D0%B8%D0%B7%D0%B0%D0%BC-news677197.html", "text": "Хитрите продуценти, водени от акулата Нико Тупарев, много искали актьора-легенда в екипа на новото шоу, още повече че били запознати с буйния му нрав и се надявали той да изнесе шоуто им. Но останали с пръст в уста. „С радост обаче приех предложението за новия игрален филм „Прасето” на сценариста и режисьор Драго Шойлев, чийто филм „Подслон” спечели куп награди”, добави Павката от „Оркестър без име”. В списъка на евентуалните съквартиранти в Къщата през новия сезон са певицата Мариана Попова и настоящият й любим Веселин Плачков, който изигра Левски във филма на Максим Генчев, чалгаджийката Мария, няколко плеймейтки, както и бившият тв водещ и ексдепутат Росен Петров. Преговори са водени още с Маргарита Хранова, Панайот Панайотов и тв синоптичката Гергана Малкоданска. Павел Поппандов отказа баснословната сума от 100 000 лв. за участие в новия „ВИП Брадър”. Въпреки щедрата оферта на продуцентите актьорът бил категоричен, че няма да се появи в подобно сеирджийско шоу дори за 10 пъти по-голяма сума. „Отказах, защото аз в кочина не влизам. Съжалявам някои от участниците, но това шоу е вторични суровини”, заяви пред „Ретро” любимецът на публиката. Преди дни пък чалгаджийката Глория също охлади мераците на Тупарев да я вкара в капана на най-жълтата тв продукция.", "date": "2017.07.22", "title": "САМО В ПИК И \"РЕТРО\"! Павел Поппандов отказа 100 бона на „ВИП Брадър”: В кочина не влизам!"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D1%80%D0%BE%D1%8F%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BF%D1%80%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%B0%D0%B2%D0%B8%D0%BE%D1%83%D0%B4%D0%B0%D1%80-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D1%81%D1%82%D0%B0%D0%BD%D0%B0-16-news677229.html", "text": "Жертвите на погрешния американски авиоудар в Афганистан станаха 16, като двама са ранени, съобщава Франс Прес, като се позовава на информация на местните власти. По-рано бе съобщено, че при авиоудар на Съединените щати срещу лагер в афганистанската провинция Гилменд по погрешка са били убити 12 афганистански полицаи, а един е ранен. Инцидентът е станал в следобедните часове на 21 юли (петък), когато афганистански сили са прочиствали села в провинция Гилменд от бойци на радикалната групировка „Талибан“. „При въздушните удари на Съединените щати 16 афганистански полицаи, сред които и двама командири, са били убити. Още двама сътрудници на полицията са ранени“, съобщава представителят на губернатора на провинция Гилменд Омар Звак.", "date": "2017.07.22", "title": "Трагедия! Броят на жертвите при американския авиоудар в Афганистан стана 16"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%82%D1%80%D0%B8%D0%BC%D0%B0-%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D0%BB%D0%B8-%D0%B6%D0%B5%D0%BD%D0%B0-%D0%B8-%D0%BF%D0%BB%D0%B5%D0%BC%D0%B5%D0%BD%D0%BD%D0%B8%D0%BA%D0%B0-%D0%B9-%D0%B2-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%8F-%D0%B8%D0%BC-%D0%B4%D0%BE%D0%BC-news677230.html", "text": "Специализирана полицейска операция завърши с ареста на трима мъже, съпричастни с грабеж на злато и пари, извършен в Йоаким Груево. Акцията е проведена на 19 юли от служители на група „Противодействие на грабежи“ и разследващи полицаи при ОДМВР - Пловдив, както и криминалисти от ОДМВР - Велико Търново и Варна. На територията на Велико Търново и Варна са задържани трима мъже - на 58, 46 и 35 г. Те са криминално проявени и осъждани, съобщава \"Трафик Нюз\". Грабежът на злато и пари бе извършен в нощните часове на 28 май в Йоаким Груево. Тогава беше проникнато в частен дом, като крадците нападнаха и преведоха в безпомощно състояние собственичката и племенника й, насила отнеха наличните им пари и златни накити и изчезнаха. На място беше извършен оглед, стартира и разследването по случая под наблюдението на прокуратурата. В рамките на операцията са посетени девет адреса, ползвани от задържаните. Там са открити и иззети множество златни накити, маски, дрехи, СИМ-карти и други вещи съотносими към престъпната дейност на тримата. Мъжете са задържани за 72 часа.", "date": "2017.07.22", "title": "Арестуваха трима рецидивисти, нападнали жена и племенника й в собствения им дом "}
{"url": "http://pik.bg/%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B0-%D1%81%D0%BE%D0%B2%D0%B0%D0%BB%D0%BA%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BD%D0%B0-%D0%BA%D1%80%D0%B0%D1%82%D0%BA%D0%B0-%D0%BE%D0%B1%D0%B8%D0%BA%D0%BE%D0%BB%D0%BA%D0%B0-%D0%B2-%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BE%D1%82-%D0%BF%D0%B5%D1%80%D1%81%D0%B8%D0%B9%D1%81%D0%BA%D0%B8%D1%8F-%D0%B7-news677231.html", "text": "Президентът на Турция Реджеп Ердоган стартира утре двудневна обиколка на страните от Персийския залив, съобщава  Voice of America, цитиран от Фокус. Посещенията са опит на турския лидер да помогне за разрешаването на кризата около Катар и четирите арабски държави, които обвиняват Доха в подкрепяне на тероризъм. „Турция се опитва да подпомогне усилията за постигане на мир и стабилност - коментира Митхат Ренде бивш турски посланик в Катар. - Ердоган ще се опита да събере всички заедно, ако е възможно или ще предава послания от едната страна на другата“. Обиколката на турския президент започва от Саудитска Арабия, където е предвидена среща с крал Салман бин Абдулазиз и с престолонаследника Мохамед бин Салман. След това ще се отправи към Кувейт за разговори с емира Сабах ал Ахмад ал Сабах. А накрая ще посети Катар за среща с емира Тамим бин Хамад ал Тани.", "date": "2017.07.22", "title": "Дипломатическа совалка! Президентът на Турция на кратка обиколка в страните от Персийския залив"}
{"url": "http://pik.bg/%D1%82%D0%B0%D0%BF%D0%B0-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9D-%D0%B1%D0%BB%D0%BE%D0%BA%D0%B8%D1%80%D0%B0-%D0%BF%D0%BE%D0%B4%D1%85%D0%BE%D0%B4%D1%8A%D1%82-%D0%BA%D1%8A%D0%BC-%D0%B1%D1%83%D1%80%D0%B3%D0%B0%D1%81-news677235.html", "text": "Тежка катастрофа блокира подхода към Бургас от автомагистрала „Тракия”, съобщава Флагман. Образувало се е огромно задръстване и се препоръчват алтернативни маршрути – през пътния възел Българово. Ако пътуване за Слънчев бряг, избаерете маршрут през Българово-Миролюбово-Тънково и Несебър, а ако сте към Созопол – през обходния път до „Джъмбо“, бул.”Одрин” и новия пътен възел. Все още не е ясно каква е катастрофата и има ли жертви", "date": "2017.07.22", "title": "Тапа! Тежка катастрофа на автомагистрала „Тракия” блокира подходът към Бургас"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%BC%D0%B8%D1%80%D0%BE%D1%81%D0%BB%D0%B0%D0%B2-%D0%B1%D0%BE%D1%80%D1%88%D0%BE%D1%88-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D1%81-%E2%80%9E%D0%B3%D1%80%D0%B0%D0%BD%D0%B4-%D1%87%D0%B5%D1%80%D0%BE%D0%BA%D0%B8%E2%80%9D-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-news677247.html", "text": "Дъщерята на бившия директор на НДК Мирослав Боршош е катастрофирала вчера край Пловдив. 19-годишната Радина Боршош е ударила разделителната мантинела на 147 км на АМ „Тракия”, посока София,  с джипа си „Гранд Чероки”. Девойката е загубила контрол  над джипа и е самокатастрофирала. Тя е ударила главата си при удара, като на място е дошла линейка. Тя е била прегледна и е било предписано домашно лечение. Пробата за алкохол на Боршош е отрицателна, съобщава \"Трафик Нюз\". Радина Боршош е актриса, като в момента следва в НАТФИЗ в класа на Стефан Данаилов.  Името й нашумя покрай сериала „Ние, нашите и вашите”. Баща й Мирослав бе забъркан в серия от скандали през последния месец. Първо той бе уволнен като директор на НДК от Лилияна Павлова, а малко по-късно бе възстановен на работа от Бойко Борисов.  След това обаче Боршош сам напусна поста си. Последва и обвинение от прокуратурата за безстопанственост и неправомерно харчене на пари като директор на Националния дворец на културата. Прокуратурата смята, че Боршош е похарчил не за каквото трябва 1,7милиона лева от парите за евро председателството ни.", "date": "2017.07.22", "title": "ЕКСКЛУЗИВНО В ПИК! Дъщерята на Мирослав Боршош катастрофира с „Гранд Чероки” край Пловдив!"}
{"url": "http://pik.bg/%D0%BD%D0%B5%D0%BE%D1%82%D1%80%D0%B0%D0%B7%D0%B8%D0%BC%D0%B8-%D1%82%D0%BE%D0%B2%D0%B0-%D1%81%D0%B0-%D0%B4%D0%B2%D0%B5%D1%82%D0%B5-%D0%B7%D0%BE%D0%B4%D0%B8%D0%B8-%D0%BA%D0%BE%D0%B8%D1%82%D0%BE-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%82-%D1%81%D0%B2%D0%B5%D1%82%D0%B0-news677159.html", "text": "Говорим за сила, която движи както техния живот, така и животът на хората около тях. 2-те зодии, които успяват да намерят правилния път към всеки човек, правилното решение на всеки проблем и изходът от всяка ситуация. ОВЕН Зодията, която успява да преживее всичко, да прескочи всяко препятствие и да постигне всичко, което си науми на цена, която не винаги може да плати. Овните са хора с много силно изразен характер, който има влияние върху околните. Поставят си високи цели и ги постигат на всяка цена. Това са хора, които имат успешен бизнес или всички качества, за да направят такъв. Справедливи са с хората, помагат им, когато имат нужда и дори дават повече, отколкото е нужно. Не очакват нищо в замяна, защото сърцата им са достатъчно големи, за да приемат, че направеното добро е напълно достатъчно.Силно изразеният характер на Овните и сериозните качества, които притежават ги изстрелва на върха, от където няма слизане! ВОДОЛЕЙ Зодията, която наистина променя света на хората около тях. Изключително амбициозни хора, които от калта винаги се изстрелват към звездите. Нищо и никой не може да ги събори, не се влияят от чуждото мнение и действат целенасочено. Водолеите са много честни и доблестни хора, техният път е по-труден от този на другите зодии, именно защото държат да играят по правилата. Животът им е отрупан с редица предизвикателства, които само подклаждат силата им, но никога не ги изтощават. Водолеите се зареждат от покорените върхове в живота им, не от периодите в застой. Изключително умнии предприемчиви са, за това и жънат огромни успехи както в личен, така и в професионален план.", "date": "2017.07.22", "title": "НЕОТРАЗИМИ! Това са двете зодии, които управляват света!"}
{"url": "http://pik.bg/%D1%82%D1%80%D1%83%D1%81%D0%BE%D0%B2%D0%B5-%D0%B4%D0%B2%D0%B5-%D0%BD%D0%BE%D0%B2%D0%B8-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D1%8F-%D0%B1%D1%8F%D1%85%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%B8-%D1%82%D0%B0%D0%B7%D0%B8-%D1%81%D1%83%D1%82%D1%80%D0%B8%D0%BD-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news677181.html", "text": "Две нови слаби земетресения са били регистрирани рано тази сутрин на територията на Македония, съобщава Европейският средиземноморски сеизмологичен център (EMSC). В 03:53 часа местно време (04.53 ч. българско време) е бил усетен първият трус с магнитуд 2,5 по скалара на Рихтер. Той е бил на 16 км южно от Охрид и на 2 км дълбочина. Вторият трус също е бил с магнитуд 2,5 по скалата на Рихтер. Той е бил регистриран в 04:49 часа местно време (05.49 ч. българско време), на 9 км западно от Янковец и на 2 км дълбочина. От 18 юни до днес в района на Охрид са регистрирани повече от хиляда труса, като най-силният с магнитуд 5 предизвика леки щети. Фокус", "date": "2017.07.22", "title": "Трусове! Две нови земетресения бяха регистрирани тази сутрин в Македония"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B6%D0%B5%D0%B3%D0%B0-%D0%BD%D0%B8-%D0%B7%D0%B0%D1%85%D0%BB%D1%83%D0%BF%D0%B2%D0%B0-%D0%B4%D0%BD%D0%B5%D1%81-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-%D0%B4%D0%BE-37-%D0%B3%D1%80%D0%B0%D0%B4%D1%83%D1%81%D0%B0-news677171.html", "text": "Времето днес ще бъде слънчево, около и след обяд - горещо, с максимални температури между 32° и 37°, съобщават от Националния институт по метеорология и хидрология (НИМХ) при Българската академия на науките (БАН). По Черноморието ще бъде слънчево, след обяд ще духа бриз. Максимални температури на въздуха: 30°-32°.  Температурата на морската вода е 23°-25°. Вълнението на морето ще бъде 1-2 бала. Атмосферното налягане е и ще се задържи малко по-високо от средното за юли. Над планините ще бъде слънчево, по билата умерен северен вятър. Максимална температура на височина 1 200 метра около 25°, на 2 000 метра – около 18°. Фокус", "date": "2017.07.22", "title": "ГОРЕЩО! Жега ни захлупва днес! Температурите скачат до 37 градуса"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%BD%D0%B8%D0%B4%D0%B0%D0%BB-%D0%B0%D0%BB%D0%B3%D0%B0%D1%84%D0%B0%D1%80%D0%B8-%D1%80%D0%B0%D0%B7%D0%BA%D1%80%D0%B8-%D0%B1%D0%B8%D1%82%D0%B0-%D0%BB%D0%B8-%D0%B5-%D0%B6%D0%B5%D0%BD%D0%B0-%D0%BC%D1%83-%D0%B8-%D0%BE%D1%89%D0%B5-%D1%82%D0%B0%D0%B9%D0%BD%D0%B8-%D1%81%D0%B5%D0%BC%D0%B5%D0%B9%D0%BD%D0%B8-%D0%B8%D1%81%D1%82%D0%BE%D1%80%D0%B8%D0%B8-news677237.html", "text": "Да, избухнах във Фейсбук. Заради написано, че синът ми бил пребит. Аз него си го виждам всеки ден. Обаче проблем има с баба му и дядо му във Враца. Преди много години един удари Мадлен през устата, за да й вземе синджирчето. До нас с Митко Щерев седеше една журналистка от жълт вестник и на другия ден чета заглавие: \"Мадлен Алгафари пребита\". Как да го обясня това на родителите й? Това коментира пред \"Събуди се...\" пиар специалистът Нидал Алгафари. \"Честно да ви кажа, вече съм претръпнал. Преди време казаха за дъщеря ми, че се е пропила, че й е паднал успехът. Цяла страница й бяха отделили на дъщеря ми. Питам главния редактор, който ми е личен приятел, той ми отговаря: \"Извинявай\". Проблемът е, че новината е силата, а опровержението изчезва. Каквото и да опровергаваш след това, то е свършено\", допълни Алгафари. Попфолк певицата Кали допълни, че основната линия, по която \"играят тези, които пускат фалшивите новини\", е \"струната на съжалението\". \"Българинът има зле възпитана емоционална интелигентност. Той е научен да търси емоция на места, където ще види някой, който е по-зле от него. Той търси скандала, интригата, тъжното, драмата\", заяви певицата. \"Ако се наложи, българинът праща есемеси за болни хора. Той е състрадателен... И освен това българинът е казал: \"Като думаш нещо срещу някого, то ти се връща\". И е така - през годините то им се връща\", коментира Алгафари. \"Абе, за чий дявол им трябва да знаят кого и къде са пребили, кой и с кого е спал. Аз лично нямам никакъв проблем с това. Ама няма - гледат те ей-така, ако могат да ти направят нещо гадно\", намеси се Кали.", "date": "2017.07.22", "title": "ГОРЕЩО В ПИК! Нидал Алгафари разкри бита ли е жена му и още \"тайни семейни\" истории..."}
{"url": "http://pik.bg/%D0%B1%D1%80%D0%B5%D0%B3%D0%BE%D0%B2%D0%B0%D1%82%D0%B0-%D0%BE%D1%85%D1%80%D0%B0%D0%BD%D0%B0-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D1%81%D0%BF%D0%B0%D1%81%D0%B8-%D0%BF%D0%B5%D1%82%D0%B8%D0%BC%D0%B0-%D1%80%D0%B8%D0%B1%D0%B0%D1%80%D0%B8-%D0%B2-%D0%B6%D1%8A%D0%BB%D1%82%D0%BE-%D0%BC%D0%BE%D1%80%D0%B5-news677176.html", "text": "Бреговата охрана на Южна Корея е спасила петима души от риболовна шхуна в близост до пристанището Инчон в Жълто море, съобщава агенция Рьонхап. Според информацията шхуната попаднала на риф. На борда е имало гражданин на Шри Ланка и четирима южнокорейски жители. Петимата са били спасени. Шхуната е била изтеглена на буксир до пристанището на остров Йонхиндо.", "date": "2017.07.22", "title": "Бреговата охрана на Южна Корея спаси петима рибари в Жълто море"}
{"url": "http://pik.bg/%D1%82%D1%80%D1%83%D1%81-42-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D0%B8%D1%82%D0%B0%D0%BB%D0%B8%D1%8F-news677183.html", "text": "Земен трус с магнитут 4,2 по скалата на Рихтер разлюля в ранните часове днес Централна Италия, съобщава РИА Новости, като се позовава на Националния институт по геофизика и вулканология на Италия. Трусът е бил регистриран в 05:13 часа българско време. Епицентърът е бил на дълбочина от 14 километра в района на границата между провинциите Акуила, Риети и Терамо, около град Аматриче. В резултат на земетресението от 24 август миналата година този град на практика бе напълно разрушен. Турсът тази сутрин е бил усетен и в Риети. Няма данни за жертви и разрушения.", "date": "2017.07.22", "title": "Трус! 4,2 по Рихтер разлюля Централна Италия"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%85%D0%B8%D0%B4%D1%80%D0%BE%D0%BF%D0%BB%D0%B0%D0%BD-%D1%81%D0%B5-%D0%BF%D1%80%D0%B8%D0%B2%D0%BE%D0%B4%D0%BD%D0%B8-%D0%BF%D1%80%D0%B8%D0%BD%D1%83%D0%B4%D0%B8%D1%82%D0%B5%D0%BB%D0%BD%D0%BE-%D0%B2-%D0%BF%D1%80%D0%BE%D0%BB%D0%B8%D0%B2%D0%B0-%D0%B8%D0%B9%D1%81%D1%82-%D1%80%D0%B8%D0%B2%D1%8A%D1%80-news677178.html", "text": "Малък хидроплан се е приводнил принудително в пролива Ийст Ривър в южната част на Манхатън, съобщава NBC News. Хидроплан Cessna Caravan C-208 с десет души на борда е трябвало да лети до Източен Хемптън от Ню Йорк. Пилотът успял да излети от трети опит, но хидропланът получил сериозна повреда, което наложено принудителното му приводняване в пролива Ийст Ривър. Отбелязва се, че при инцидента няма пострадали.", "date": "2017.07.22", "title": "Екшън! Хидроплан се приводни принудително в пролива Ийст Ривър"}
{"url": "http://pik.bg/%D1%82%D0%B5%D0%B7%D0%B8-%D0%BA%D1%80%D0%B0%D1%81%D0%B8%D0%B2%D0%B8-%D0%B8%D0%BC%D0%B5%D0%BD%D0%B0-%D0%B8%D0%BC%D0%B0%D1%82-%D0%BF%D1%80%D0%B0%D0%B7%D0%BD%D0%B8%D0%BA-%D0%B4%D0%BD%D0%B5%D1%81-%D0%B5%D1%82%D0%BE-%D0%BA%D0%BE%D0%B3%D0%BE-%D0%B4%D0%B0-%D0%BF%D0%BE%D0%B7%D0%B4%D1%80%D0%B0%D0%B2%D0%B8%D1%82%D0%B5-news677177.html", "text": "Тя е вярна и предана последователка на Иисус Христос, християнска светица, мироноска, следваща Христа, споделяща неговите страсти до разпятието и свидетелка на възкресението му. Народът тачи първата вестителка на Възкресението като сестра на Свети Илия. На нея се приписва първият възглас: „Христос възкресе!“ Православната църква чества днес Света мироносица и равноапостолна Мария Магдалина (също и Мария Магдалена). Православната църква я тачи предимно като една от жените мироносици, изцелена от седем бяса (Марк 16:9), която се споменава на няколко пъти в четирите Евангелия. Имен ден днес празнуват Мадлен, Мадлена, Магдалена, Магда, Миглена.", "date": "2017.07.22", "title": "Тези красиви имена имат празник днес! Ето кого да поздравите "}
{"url": "http://pik.bg/%D1%84%D0%BE%D1%82%D0%BE%D0%BA%D0%B0%D0%BF%D0%B0%D0%BD-%D1%89%D1%80%D0%B0%D0%BA%D0%BD%D0%B0-%D0%BE%D0%B2%D1%87%D0%B0%D1%80-%D0%B4%D0%B0-%D0%BA%D1%80%D0%B0%D0%B4%D0%B5-%D0%BF%D0%B0%D1%80%D0%B8-%D0%B4%D0%B0%D1%80%D0%B5%D0%BD%D0%B8-%D0%B7%D0%B0-%D0%BF%D0%B0%D1%80%D0%B0%D0%BA%D0%BB%D0%B8%D1%81%D0%B0-%D0%BD%D0%B0-%D1%80%D1%83%D0%BF%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B0-news677175.html", "text": "Кражба на пари, дарени за изграждане на параклис, заснеха на видеокамера в с. Рупите, община Петрич. Човекът, който прибира дарените средства за изграждане на параклис, е 50-годишният жител на с. Старчево, община Петрич, Георги Шумпалов. Това съобщи Наско Войнов, който е монтирал видеокамерата и е установил кражбата на дарението. „На скалата, където в момента се изгражда новият параклис „Света Богородица”, са поставени икони и хората, които стигат до святото място, оставят там пари за дарение. Има хора, които казват, че са оставили средства за дарение върху иконите, защото не сме поставили каса или урна. На няколко пъти сме проверявали, но не намираме пари. Направихме си труда да монтираме камери и да оставим по няколко банкноти на иконите. На камерата е заснето как четири поредни пъти Георги Шумпалов прибира дарените пари. Хората заделят по 1 лев, по 50 стотинки, кой колкото може, и ги оставят на иконите, за да бъде изграден параклисът, а някой да си позволи да ги краде – това не го разбирам”, ядосва се един от строителите на параклиса – Н. Войнов. Той допълни: „Възрастните хора заделят от мизерните си пенсии, за да бъде изграден параклисът, а някои да ги краде не е християнско. Ще подам сигнал в полицията и ще искам срещу крадеца да бъде повдигнато обвинение. Не го познавам лично, но е не морална неговата постъпка”, съобщава \"Струма.бг\". Георги Шумпалов е жител на с. Старчево, бил е овчар в селото. Кметът на Старчево Георги Кузманов също коментира случая: „Проведох среща с родителите на Георги Шумпалов. От тях научих, че изпадал в депресия и в психическо разстройство, а в това състояние той не осъзнавал какво върши. Майката обеща, че ще възстанови средствата, откраднати от сина й, и даде уверение, че няма да му позволява да слиза в землището на Рупите, тъй като Георги е овчар, а да пасе стоката в землището на с. Старчево, където живее семейството”. На срещата с майката на Георги присъства и строителят на параклиса Наско Войнов, пред когото жената обеща, че ще възстанови сумата – около 160 лв.", "date": "2017.07.22", "title": "Фотокапан щракна овчар да краде пари, дарени за параклиса на Рупите (СНИМКА)"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B0-%D0%BC%D0%B0%D1%85%D0%BC%D1%83%D0%B4-%D0%B0%D0%B1%D0%B0%D1%81-%D0%BD%D0%B0%D1%80%D0%B5%D0%B4%D0%B8-%D0%B7%D0%B0%D0%BC%D1%80%D0%B0%D0%B7%D1%8F%D0%B2%D0%B0%D0%BD%D0%B5-%D0%BD%D0%B0-%D0%BA%D0%BE%D0%BD%D1%82%D0%B0%D0%BA%D1%82%D0%B8%D1%82%D0%B5-%D1%81-%D0%B8%D0%B7%D1%80%D0%B0%D0%B5%D0%BB-news677179.html", "text": "Палестинският президент Махмуд Абас нареди замразяване на всякакви официални контакти с Израел, докато новите мерки за сигурност, въведени от Еврейската държава на Храмовия хълм в Ерусалим, не бъдат анулирани, ъсобщава Би Ти Ви. „Обявявам прекратяване на всички контакти с израелската страна на всички равнища, докато Израел не отмени мерките в Ал Акса и възстанови статуквото“, заяви Абас, цитиран от световните агенции. Палестинците са гневни заради турникетите и детекторите за метал, инсталирани на контролни пунктове на входовете към Храмовия хълм в Стария град на Ерусалим - свещено за мюсюлмани и юдеи място. Превантивната мярка за сигурност бе наложена, след като миналата седмица там въоръжени палестинци убиха двама израелски полицаи, преди да бъдат ликвидирани. Оттогава в района и и на други места по Западния бряг има съпроводени с насилие протести.", "date": "2017.07.22", "title": "Напрежение! Президентът на Палестина Махмуд Абас нареди замразяване на контактите с Израел"}
{"url": "http://pik.bg/%D0%B1%D0%B5%D0%B7%D1%83%D0%BC%D0%BD%D0%BE-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%82%D0%B5%D0%B3%D0%BB%D0%B8%D0%BB-%D1%80%D0%B5%D0%BC%D0%B0%D1%80%D0%BA%D0%B5-%D1%81-%D0%BB%D0%BE%D0%B4%D0%BA%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%B4%D1%80%D0%B0%D0%BC%D0%B0%D1%82%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%82%D1%80-news677209.html", "text": "Стана ясна причината за катастрофата на автомагистрала „Тракия“ при 150-ия километър в рйона на Белозем рано тази сутрин, съобщава Радио Фокус-Пловдив. Според информацията автомобил с турска регистрация е блъснал отзад друг автомобил, който теглил с ремарке лодка. Участниците в пътнотранспортното произшествие са се движили в посока София. При удара, лодката изхвърча и преминава в платното в посока Бургас. В нея се блъска трети автомобил. Движението в района на инцидента остава затруднено, като се регулира от служители на пътна полиция.", "date": "2017.07.22", "title": "Безумно! Катастрофа с автомобил, теглил ремарке с лодка, предизвика драмата на магистрала „Тракия“"}
{"url": "http://pik.bg/%D1%81%D1%82%D0%BE%D1%8F%D0%BD%D0%BA%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%BF%D0%BE%D0%B3%D1%80%D0%B5%D0%B1%D0%B0%D0%BB%D0%B8%D1%82%D0%B5-%D1%8F-%D0%B1%D0%B5%D0%B7-%D0%B2%D1%80%D0%B5%D0%BC%D0%B5-news677234.html", "text": "Чудя се в тия горещини как им се ходи на хората на театър. Ама на мен това ми е работата. А пък аз от малка съм влюбена в морето. Бях на три години, когато майка ми за пръв път ме заведе на море във Варна. И сега видя ли море, има някаква магия. Може да ми е лошо, но всичко ми минава. Това заяви пред Нова телевизия любимата българска актриса Стоянка Мутафова. Попитана какво ще каже на онези, които се подиграха с достолепната й възраст и пуснаха грозната клюка, че е починала, вечната Стояна отговори: \"Ще им кажа: \"Има ме! Има ме!\"", "date": "2017.07.22", "title": "Стоянка Мутафова отговори на \"погребалите я\" без време"}
{"url": "http://pik.bg/%D1%85%D1%83%D0%BC%D0%B0%D0%BD%D0%B8%D1%82%D0%B0%D1%80%D0%BD%D0%B0-%D0%B0%D0%BA%D1%86%D0%B8%D1%8F-%D0%BE%D1%82-%D0%B0%D1%80%D0%BC%D0%B8%D1%8F%D1%82%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D1%81%D0%B0-%D0%B4%D0%BE%D1%81%D1%82%D0%B0%D0%B2%D0%B8%D0%BB%D0%B8-%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B8-%D0%BF%D1%80%D0%BE%D0%B4%D1%83%D0%BA%D1%82%D0%B8-%D0%B2-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D0%BF%D1%88-news677180.html", "text": "От армията на Русия са доставили при хуманитарна операция около тон хранителни продукти на жителите на Пшили, намиращ се на 80 км от Латакия, на границата с провинция Хомс в Сирия, съобщава Александър Воронцов от Центъра по примирие на враждуващите страни, цитиран от РИА Новости. „Центърът по примирието на враждуващите страни обхваща все повече нови райони на Латакия,. Сега ние се намираме в Пшили. Хуманитарната помощ е необходима, тъй като това населено място е отдалечено от основните райони и се намира в планинска местност“, подчерта Воронцов. Фокус", "date": "2017.07.22", "title": "Хуманитарна акция! От армията на Русия са доставили хранителни продукти в сирийския град Пшили"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80-%D0%BF%D0%BE%D0%BB%D1%81%D0%BA%D0%B8-%D0%BF%D0%BE%D0%BB%D1%83%D0%B7%D0%B0%D1%89%D0%B8%D1%82%D0%BD%D0%B8%D0%BA-%D0%BF%D1%80%D0%B5%D0%B4-%D0%BF%D0%BE%D0%B4%D0%BF%D0%B8%D1%81-%D1%81-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news677174.html", "text": "Полузащитникът Яцек Горалски е близо до трансфер в Лудогорец, съобщава Меридиан мач. От няколко дни клубът на футболиста - Ягелония, и \"орлите\" водят преговори, които се очаква да бъдат завършени съвсем скоро. Самият играч, който е  и национал на Полша, е съгласен на сделката. Тя се бави заради желанието на шефовете на Ягелония да приберат повече пари за един от най-конвертируемите си играчи. Те желаеха около 2 млн. евро, докато от Разград дават малко над 1 млн. Предполага се, че двете страни ще си стиснат ръцете за 1,5 млн. евро. Човек на Лудогорец е в Полша от два дни и дори е бил в Белисток за двубоя между Ягелония и Габала, завършил 0:2. В този мач 24-годишният Горалски не игра, а по принцип е твърд титуляр. Това още повече подсили слуховете за негов трансфер в България. Иначе футболистът играе като вътрешен халф. Той е висок 172 см и тежи 75 кг. Започва кариерата си в Завиша (Бидгошч), а след това е минал през Виктория (Короново), Блекитни Габин и Висла (Плоцк). Част е от Ягелония от 2015 г. Година по-късно дебютира за полския национален тим.", "date": "2017.07.22", "title": "Трансфер!  Полски полузащитник пред подпис с Лудогорец"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%B3%D0%BE%D0%B2%D0%BE%D1%80%D0%B8%D1%82%D0%B5%D0%BB-%D0%BD%D0%B0-%D1%82%D1%80%D1%8A%D0%BC%D0%BF-%D1%81%D0%B5-%D1%87%D1%83%D0%B2%D1%81%D1%82%D0%B2%D0%B0-%D0%BE%D0%B1%D0%BB%D0%B5%D0%BA%D1%87%D0%B5%D0%BD-%D1%81%D0%BB%D0%B5%D0%B4-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D1%81%D0%B8-news677182.html", "text": "Спайсър беше много популярен сред журналистите в Съединените щати, които често му се подиграваха. Прочу се още в самото начало на работата си, когато преувеличи броя на хората, дошли на встъпването в длъжност на президента Тръмп. Пресконфренциите му бяха осмивани от комедийните програми в Америка, а в отговор Спайсър започна да се появява все по-рядко пред телевизионните камери. Шон Спайсър сподели пред ABC News, че се чувства „облекчен“, след като подаде оставка от поста на прессекретар на Белия Дом. На въпрос за причините за оттеглянето си той отговори, че  „организационно Белият дом има нужда от ново начало”.", "date": "2017.07.22", "title": "Бившият говорител на Тръмп се чувства облекчен след оставката си"}
{"url": "http://pik.bg/%D1%85%D0%B2%D0%B0%D0%BD%D0%B0%D1%85%D0%B0-%D0%BE%D0%B1%D0%B8%D1%80%D0%B4%D0%B6%D0%B8%D0%B8%D1%82%D0%B5-%D0%BE%D1%82%D0%BC%D1%8A%D0%BA%D0%BD%D0%B0%D0%BB%D0%B8-%D0%B7%D0%BB%D0%B0%D1%82%D0%BE%D1%82%D0%BE-%D0%BD%D0%B0-%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D1%86%D0%B0%D1%80-%D0%BA%D0%B8%D1%80%D0%BE-news677170.html", "text": "Обирджиите, отмъкнали златото на сестрата на Цар Киро края на май, са заловени. Това е станало в рамките на специализирана полицейска операция, проведена на 19 юли от служители на група „Противодействие на грабежи“ и разследващи полицаи при ОДМВР - Пловдив и криминалисти от ОДМВР - Велико Търново и Варна, съобщава МВР. Съвместните действията са осъществени под ръководството на служители от сектор „Грабежи“ в ГД „Национална полиция“ след проведени упорити оперативно-издирвателни действия по образувано досъдебно производство. В резултат на реализацията на територията на Велико Търново и Варна са задържани трима мъже - Й. С. /58 г./, М. П. /46 г./ и А. К. /35 г./, криминално проявени и осъждани, съпричастни към извършен грабеж на злато и пари. Престъплението бе извършено в нощните часове на 28 май в Йоаким Груево. Тогава неизвестни нахлуха в частен дом, нападнаха и преведоха в безпомощно състояние собственичката Марийка Илиева и племенника й, насила отнеха наличните им пари и златни накити и изчезнаха. На място бе извършен оглед, стартира и разследването по случая под наблюдението на прокуратурата, съобщава \"Марица\". В рамките на операцията са извършени процесуално - следствени действия на девет адреса, ползвани от задържаните. Там са открити и иззети множество златни накити, маски, дрехи, СИМ-карти и други вещи съотносими към престъпната дейност на тримата.", "date": "2017.07.22", "title": "Хванаха обирджиите, отмъкнали златото на сестрата на Цар Киро"}
{"url": "http://pik.bg/%D0%B7%D0%BD%D0%B0%D0%BC%D0%B5%D0%BD%D0%B8%D1%82%D0%B8%D1%82%D0%B5-%D0%BC%D1%83%D1%81%D1%82%D0%B0%D1%86%D0%B8-%D0%BD%D0%B0-%D1%81%D0%B0%D0%BB%D0%B2%D0%B0%D0%B4%D0%BE%D1%80-%D0%B4%D0%B0%D0%BB%D0%B8-%D0%B1%D0%B8%D0%BB%D0%B8-%D0%BD%D0%B5%D0%BF%D0%BE%D0%BA%D1%8A%D1%82%D0%BD%D0%B0%D1%82%D0%B8-news677138.html", "text": "Специалисти са взели косми, нокти и две кости за изследване. Ексхумирането на тленните останки на художника от гробницата му в родния му град Фигерес е продължило около пет часа снощи. В него са участвали технически лица и строителни работници, предаде БТА Представители на фондацията на , която управлява наследството му, заявиха вчера, че няма достатъчно доказателства, потвърждаващи претенциите на Пилар Абел да е дъщеря на художника, за да бъде извършено ексхумирането. Те увериха, че ще продължат опитите да анулират резултатите от теста за бащинство по съдебен път. Пилар Абел е родена през 1956 г. Тя твърди, че майка й е имала връзка с художника, за която научила от баба си през 2007 г. Ако ДНК тестът установи, че Абел наистина е дъщеря на Дали, според испанските закони тя ще има право на една четвърт от наследството на художника. няма деца от съпругата си Гала. Балсамираното тяло на художника Салвадор Дали, което беше ексхумирано заради тест за бащинство, е в добро състояние, съобщиха ДПА и Асошиейтед прес. Дори харизматичните мустаци на художника са се запазили в първоначалния вид.", "date": "2017.07.22", "title": "Знаменитите мустаци на Салвадор Дали били непокътнати"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D1%81%D0%B5-%D1%88%D0%B5%D0%B3%D1%83%D0%B2%D0%B0-%D1%82%D1%80%D1%8A%D0%BC%D0%BF-%D0%B8-%D0%BF%D1%83%D1%82%D0%B8%D0%BD-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D1%81%D1%80%D0%B5%D1%89%D0%B0%D0%BB%D0%B8-%D1%82%D0%B0%D0%B9%D0%BD%D0%BE-%D0%B2-%D1%82%D0%BE%D0%B0%D0%BB%D0%B5%D1%82%D0%BD%D0%B8%D1%82%D0%B5-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B3-20-news677130.html", "text": "„Московский комсомолец“. Руският външен министър Сергей Лавров заяви, че президентите на САЩ и на Русия Доналд Тръмп и Владимир Путин може би са се срещнали в рамките на срещата на високо равнище на Г-20 в Хамбург и трети път. Дипломатът също така се пошегува къде може да се е провела възможната среща, предаде Първата официална среща между президентите по време на събирането на „Г-20“ продължи повече от два часа. По-късно западната преса излезе със спекулации, че двамата са провели втора, „секретна“ среща, която в последствие се оказа кратък разговор по време на тържествената вечеря. Лавров се пошегува по време на интервю, че броят на срещите между Тръмп и Путин може да е дори по-голям, отколкото е известно на журналистите. „Възможно е двамата заедно да са посетили и тоалетната“, заяви руският външен министър. Лавров обясни, че преди началото на официалните мероприятия лидерите на страните от Г-20 са се събрали в т.нар. зала за чакане, където са можели да общуват неофициално. Министърът даде аналогия със ситуацията, при която родителите водят децата си на детска градина, където те могат да си поговорят няколко минути, преди да ги изпратят в класната стая.", "date": "2017.07.22", "title": "Лавров се шегува: Тръмп и Путин може да се срещали тайно в тоалетните по време на Г-20"}
{"url": "http://pik.bg/%D1%82%D1%80%D1%8A%D0%BC%D0%BF-%D1%81%D0%B8-%D0%BD%D0%B0%D0%B7%D0%BD%D0%B0%D1%87%D0%B8-%D0%BD%D0%BE%D0%B2-%D0%BF%D1%80%D0%B5%D1%81%D1%81%D0%B5%D0%BA%D1%80%D0%B5%D1%82%D0%B0%D1%80-news677131.html", "text": "Президентът на САЩ Доналд Тръмп назначи Антъни Скапанучи за директор-комуникации на Белия дом, предаде \"Франс прес\". Скапанучи е бил видян днес в Западното крило на Белия дом, подготвяйки се да направи обръщение пред отдел комуникации. Предишният директор на отдела за комуникации Майк Дъбке подаде оставка през май.", "date": "2017.07.22", "title": "Тръмп си назначи нов прессекретар"}
{"url": "http://pik.bg/%D1%82%D0%BE%D0%B9-%D1%82%D0%BE%D0%BA%D1%83-%D1%89%D0%BE-%D1%83%D0%BC%D1%80%D1%8F-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%B8-%D1%81%D0%B5-%D0%B8%D0%B7%D0%B3%D0%B0%D0%B2%D1%80%D0%B8%D1%85%D0%B0-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BD%D0%B0-%D0%B4%D0%B0%D0%B2%D0%B5%D1%89-%D1%81%D0%B5-%D0%BC%D1%8A%D0%B6-%D0%B2%D0%B8%D0%B4%D0%B5%D0%BE-news677189.html", "text": "Група тийнейджъри от щата Флорида се развличали на брега на местната река, когато видели, че във водоема се дави човек. Както съобщава \"Глобал Нюз\", младежите не само че не се опитали да спасят 31-годишния мъж, но започнали да го снимат с камери, коментирайки издевателски страшната ситуация. \"Е, няма ли кой да ти помогне?\", се \"шегува\" един от пуберите. Друг пък съветва потъващия мъж да излезе от водата, за да не умре. \"Той току-що умря!\", казва трети, когато давещият се потъва под водата. Инцидентът става край град Какао на 12 юли. Тялото на удавилия се мъж е намерено след два дни. В полицията отбелязват, че тийнейджърите не са се обадили на спешния телефон и са оставили мъжа да умре пред очите им. Младежите са издирени и разпитани.", "date": "2017.07.22", "title": "\"Той току-що умря!\" Тийнейджъри се изгавриха с последните минути на давещ се мъж (ВИДЕО)"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D0%BE%D0%B1%D0%B2%D0%B8%D0%BD%D0%B8-%D1%81%D0%B0%D1%89-%D1%87%D0%B5-%D0%BD%D0%B5-%D1%81%D0%B0-%D1%81%D0%BF%D1%80%D0%B5%D0%BB%D0%B8-%D0%BF%D0%BE%D0%BC%D0%BE%D1%89%D1%82%D0%B0-%D1%81%D0%B8-%D0%BA%D1%8A%D0%BC-%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%BD%D0%B8-%D0%B3%D1%80%D1%83%D0%BF%D0%B8-%D0%B2-%D1%81%D0%B8%D1%80%D0%B8%D1%8F-news677137.html", "text": "Руският външен министър Сергей Лавров заяви, че САЩ не са се отказали напълно от подкрепата към всички групировки от сирийската опозиция, предаде ТАСС. „Както аз разбирам, САЩ подкрепят повече групи, от тези, за които бе обявено, че ще останат без американско оръжие“, заяви Лавров. Министърът не е на мнение, че решението е отстъпка към Русия относно Сирия. „Това решение бе взето, както пишат американските медии, ако, разбира се, все още може да се вярва на американските медии, а аз се опитвам, няколко седмици преди срещата на Г-20 в Хамбург, където президентите на Русия и на САЩ Владимир Путин и Доналд Тръмп се засякоха“, посочи министърът.", "date": "2017.07.22", "title": "Лавров обвини САЩ, че не са спрели помощта си към опозиционни групи в Сирия"}
{"url": "http://pik.bg/%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%B8-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D0%BE%D1%82%D0%BD%D0%BE%D0%B2%D0%BE-%D1%81%D0%B0-%D0%B8%D0%B7%D0%B1%D1%83%D1%85%D0%BD%D0%B0%D0%BB%D0%B8-%D0%BF%D0%BE%D0%B6%D0%B0%D1%80%D0%B8-news677142.html", "text": "“Свободен печат“, цитиран от \"Фокус\". В южната част на Хърватия през нощта отново са избухнали пожари, които преминават на черногорска територия, предаде македонската медия Хърватските власти сочат, че няма застрашени населени места. Вчера пожарът на хълма Бьелотина на границата между двете държави е бил овладян, но през нощта се е разгорил отново. Огънят е обхвана около 250 декара площ, от които 50 на хърватска територия.", "date": "2017.07.22", "title": "На границата между Хърватия и Черна гора отново са избухнали пожари"}
{"url": "http://pik.bg/%D1%83%D0%B6%D0%B0%D1%81-%D0%BF%D0%BB%D0%B0%D0%B6%D0%BE%D0%B2%D0%B5%D1%82%D0%B5-%D0%B2-%D0%B1%D1%8F%D0%BB%D0%B0-%D0%B1%D1%8A%D0%BA%D0%B0%D1%82-%D0%BE%D1%82-%D0%BC%D0%B8%D0%BA%D1%80%D0%BE%D0%B1%D0%B8%D0%BE%D0%BB%D0%BE%D0%B3%D0%B8%D1%87%D0%BD%D0%BE-%D0%B7%D0%B0%D0%BC%D1%8A%D1%80%D1%81%D1%8F%D0%B2%D0%B0%D0%BD%D0%B5-news677100.html", "text": "Тази година плажовете в Бяла са с високо микробиологично замърсяване. Това каза д-р Дочка Михайлова, директор на Регионалната здравна инспекция – Варна по време на среща на Областния координационен център по туризъм във Варна с участието на вицепремиера Валери Симеонов, съобщава Фокус. Тази тенденция се наблюдава и на трите плажа в Бяла. „Не се налага затваряне на плажовете. Досега те бяха чисти, но вече не е така“, подчерта д-р Михайлова. Подготвено е писмо до кмета на Община Бяла, защото ако темповете на замърсяване се запазят, е възможно да се стигне и до затваряне на плажове. До този момент източникът на замърсяването не е установен. РЗИ съвместно с Министерството на туризма е извършила текуща проверка на всички плажове и готовността им за посрещане на туристи, като компетенциите на здравната инспекция са по отношение на пунктовете – лекарски, долекарски, санитарен транспорт. Здравната инспекция контролира и чистотата на морската вода в зоните за къпане, като има правомощията да затвори съответния плаж, ако той не отговаря на изискванията. Д-р Михайлова отбеляза, че тази година всички периодични изследвания на Офицерски плаж са нормални. „По-високи са стойностите на микробиологичните замърсители, но са в границите на нормата и не се изискват мерки за затваряне на плажа, както беше миналата година“, каза д-р Михайлова. На Офицерския плаж тази година е установено ново заведение, за което са информирани компетентните органи. След извършени проверки е установено, че заведението отговаря на всички санитарни изисквания и не замърсява плажа. Според д-р Михайлова, замърсяването тази година се придвижва от Офицерския плаж към Южния и Аспаруховия плаж. Според последните резултати Офицерският плаж е с по-ниски показатели на микробиологични замърсители, отколкото плажовете в Бяла.", "date": "2017.07.22", "title": "УЖАС! Плажовете в Бяла бъкат от микробиологично замърсяване"}
{"url": "http://pik.bg/%D0%BC%D0%BE%D1%80%D1%81%D0%BA%D0%B8-%D0%B5%D0%BA%D1%88%D1%8A%D0%BD-%D0%B1%D0%B8%D1%82-%D0%BB%D0%B8-%D0%B5-%D1%81%D0%B8%D0%BD%D1%8A%D1%82-%D0%BD%D0%B0-%D0%BD%D0%B8%D0%B4%D0%B0%D0%BB-%D0%B0%D0%BB%D0%B3%D0%B0%D1%84%D0%B0%D1%80%D0%B8-%D0%B7%D0%B0%D1%80%D0%B0%D0%B4%D0%B8-%D0%BC%D0%BE%D0%BC%D0%B8%D1%87%D0%B5-news677068.html", "text": "Синът на популярния режисьор и писател от сирийски произход Нидал Алгафари, Николай, е бил нападнат и бит от охранители на фолк дискотека в Слънчев бряг? Инцидентът с 22-годишния младеж се е случил миналата събота срещу неделя в малките часове на нощта. Тогава наследникът на именития режисьор влязъл в популярно чалга заведение с двама свои приятели, които били с охранители. Компанията е имала среща с други мъже, за да изяснят спор помежду си, свързан с младо момиче. По-рано през деня синът на Нидал Алгафари получавал заплахи от анонимен номер и с неизвестен бабаит си направил среща в заведението, за да се изяснят за девойката, твърди седмичник. До сблъсък между двете компании не се стигнало, тъй като след като Николай и приятелите му, придружавани от трима бодигардове, влезли в клуба, за да се срещнат с бабанките, охраната на дискотеката решила да се намеси. Гардовете не допуснали младежите да се скарат и сбият помежду си, а нелетели върху тях, разказват очевидци на мелето. \"Набиха всички, замесени в този скандал пред очите на стотици клиенти на дискотеката. Мелето продължи по-малко от минута, но беше неприятна гледка\", описва случката свидетел. “Пишат за сина ми, че е пребит, а той е свеж като утринна роса\", написа по този повод Нидал Алгафари в профила си във Фейсбук.", "date": "2017.07.22", "title": " МОРСКИ ЕКШЪН! Бит ли е синът на Нидал Алгафари заради момиче?"}
{"url": "http://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%B4%D0%BE%D0%B3%D0%BE%D0%B2%D0%BE%D1%80%D1%8A%D1%82-%D0%B7%D0%B0-%D0%B4%D0%BE%D0%B1%D1%80%D0%BE%D1%81%D1%8A%D1%81%D0%B5%D0%B4%D1%81%D1%82%D0%B2%D0%BE-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0%D1%82%D0%B2%D0%B0%D1%80%D1%8F%D0%BD%D0%B5-%D0%BF%D1%80%D0%BE%D0%B1%D0%BB%D0%B5%D0%BC%D0%B0%D1%82%D0%B8%D1%87%D0%BD%D0%B0-%D0%B3%D0%BB%D0%B0%D0%B2%D0%B0-news677132.html", "text": "Вечер“. Според министър-председателя на Македония Зоран Заев договорът с България за добросъседство отваря сериозни перспективи за страната и от него тя може да получи сериозна полза. „Договорът ще бъде сключен, когато бъде ратифициран от парламента“, заяви министър-председателят, предаде македонската медия Той добави, че договорът за добросъседство с България е затваряне на глава, която е била проблематична през изминалия период. „ След всички предложения, които ще получим от експертната общественост, от парламента и правителството, се надявам, че ще се стигне до сключване на договора. Споразумението се носи от парламента. Парламентът в крайна сметка гласува. Ако нещо е във вреда на Македония, нашият парламент има пряка отговорност към гражданите и не трябва да се страхуваме. Ако е нещо добро, парламентът ще гласува. Аз като политик, който продължава да търси подкрепа от гражданите, няма да позволя и косъм да падне от Македония в нейните перспективи“, подчерта премиерът Заев, отговаряйки на журналистически въпрос.", "date": "2017.07.22", "title": "Зоран Заев: Договорът за добросъседство с България затваряне проблематична глава"}
{"url": "http://pik.bg/%D0%BD%D0%B0%D0%B4-100-%D0%B4%D1%83%D1%88%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B0%D0%BD%D1%82%D0%B8%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B8%D1%82%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news677104.html", "text": "Според прокуратурата на Венецуела броят на загиналите по време на антиправителствените протести в страната от април до момента е достигнал до сто души, след като по време на днешните стачки загинаха трима души, предаде \"Франс прес\". „15-годишно момче загина по време на сблъсъците по време на вчерашната общонационална стачка в западния щат Зулиа“, посочи прокуратурата, без да се впуска в детайли относно причините за смъртта.", "date": "2017.07.22", "title": "Над 100 души загинаха по време на антиправителствените протести във Венецуела"}
{"url": "http://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B8-%D0%B8%D1%81%D0%BB%D1%8F%D0%BC%D0%B8%D1%81%D1%82%D0%BA%D0%B8-%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B8-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%BF%D1%80%D0%B8%D0%BC%D0%B8%D1%80%D0%B8%D0%B5-news677144.html", "text": "Reuters. Враждуващите сирийски ислямистки групировки „Ахрар аш Шам“ и „Хаят Тахрир аш Шам“ са се споразумели на примирие след дни на сблъсъци помежду им в провинция Идлиб, предаде „Ахрар аш Шам“ съобщи, че частите му ще се изтеглят от района на граничен пункт „Баб ал Хава“, разположен на границата с Турция, предавайки контрол над „гражданската администрация“. „Тахрир аш Шам“, която бе водена преди от сирийското разклонение на „Ал Кайда“, по-рано обгради „Ахрар аш Шам“ след като извърши настъпление към граничния пункт.", "date": "2017.07.22", "title": "Сирийски ислямистки групировки договориха примирие"}
{"url": "http://pik.bg/%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%B8-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-%D0%BC%D0%B5%D1%80%D0%B8%D0%BB%D0%B8%D0%BD-%D0%BC%D0%BE%D0%BD%D1%80%D0%BE-%D1%81%D0%B5-%D0%BF%D0%BE%D1%8F%D0%B2%D0%B8%D1%85%D0%B0-%D0%BD%D0%B0-%D0%B1%D1%8F%D0%BB-%D1%81%D0%B2%D1%8F%D1%82-news677145.html", "text": "Мерилин Монро му е предложена като модел от 20th Century Fox, които му обясняват, че това е новa, обещаваща актриса от техните студиа. Списанието обаче отказва да публикува фотосесията с аргумент, че тя не е достатъчно интересна. \"Изпратих няколко ленти на списание Life в Ню Йорк, но те отговориха: 'Коя, по дяволите, е Мерилин Монро?\", разказва Кларк. По това време никой не може да предположи, че тя ще се превърне в голяма кино икона, пишат от Bored Panda. През 1950 г. 24-годишната Мерилин Монро е заснета на излет в гората. Тогава актрисата още е неизвестна и фотосесията й така и не вижда бял свят. Снимките са направени от фотографа Ед Кларк за американското списание Life, което залага много на фотожурналистиката.", "date": "2017.07.22", "title": "Неизвестни СНИМКИ на Мерилин Монро се появиха на бял свят "}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2%D0%BC%D1%80%D0%BE-%D0%B4%D0%BF%D0%BC%D0%BD%D0%B5-%D0%BF%D0%BE%D0%B8%D1%81%D0%BA%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%B4%D0%BE%D0%B1%D1%80%D0%BE%D1%81%D1%8A%D1%81%D0%B5%D0%B4-news677105.html", "text": "Макфакс\". Депутатите от ВМРО-ДПМНЕ и от коалиция „За по-добра Македония“ поискаха от председателя на парламента Талат Джафери да свика извънредно заседание, на което ще се разгледа договорът за добросъседство и сътрудничество с България, предаде македонската медия \" \"Настояваме колкото е възможно по-скоро да се свика заседание, заради това, че след подписването на този договор, парламентът няма да има никаква възможност да променя този договор, т.е., ако договорът бъде подписан в тази форма, в която бе представен пред нас, след това ще бъде напразен какъвто и да е дебат и дискусия в парламента \", заяви Илия Димовски. „Очевидно е , че някой лъже обществеността - или господин Заев лъже обществеността и парламента, твърдейки, че договорът все още е отворен и може да претърпи промени или българският външен министър Екатерина Захариева излъга българската общественост, когато каза, че споразумението е затворено и не може да претърпи никаква промяна“, посочи той. Той поиска от Джафери да не бави процедурата за свикване на извънредното заседание.", "date": "2017.07.22", "title": "СКАНДАЛ! ВМРО-ДПМНЕ поиска извънредно заседание на парламента заради договора за добросъседство с България"}
{"url": "http://pik.bg/%D0%B5%D0%BA-%D0%B3%D0%BB%D0%BE%D0%B1%D1%8F%D0%B2%D0%B0-%D1%8F%D0%BA%D0%BE-%D0%BF%D0%BE%D0%BB%D1%88%D0%B0-%D0%B0%D0%BA%D0%BE-%D0%BF%D1%80%D0%B8%D0%B5%D0%BC%D0%B5-%D1%81%D0%BF%D0%BE%D1%80%D0%B5%D0%BD-%D0%B7%D0%B0%D0%BA%D0%BE%D0%BD-news677146.html", "text": "Европейската комисия възнамерява да наложи на Полша глоба, ако страната приеме спорния закон за реформа на съдебната система, съобщава онетпл. Глобата \"може да достига 300 000 евро за всеки ден на действието\" на този закон, нарушаващ законодателството на EС. Налагане на толкова висока глоба не се налага единодушно, а с одобрение от всички страни членки. Според ЕК, одобреният в четвъртък от депутатите в полския Сейм (долната камара на парламента) законопроект за съдебна реформа намалява независимостта на съдебната система и я поставя под контрола на политиците. Законопроектът вчера постъпи в Сената - горната камара. Във всички големи градове в Полша се състояха масови протестни демонстрации срещу планираната реформа. Само във Варшава в протеста участваха над 50 000 души.", "date": "2017.07.22", "title": "ЕК глобява яко Полша, ако приеме спорен закон"}
{"url": "http://pik.bg/%D1%88%D0%B0%D1%88-%D0%BD%D0%B0-%D0%BF%D1%8A%D1%82%D1%8F-%D0%B1%D0%B5%D0%B7%D1%83%D0%BC%D0%BD%D0%B8-%D0%B7%D0%BD%D0%B0%D1%86%D0%B8-%D0%BF%D0%BE%D0%B1%D1%8A%D1%80%D0%BA%D0%B2%D0%B0%D1%82-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B0-news677124.html", "text": "Загадка на пътя буди недоумение в шофьорите в Пловдив, сигнализира читател на трафикнюз. Водачите, които се движат в посока от булевард “Копривщица” към „Пещерско шосе”, са изправени пред задачата да разгадаят какво всъщност значат поставените знаци. На кръстовището има знак за път с предимство, такъв за невъзможен завой на ляво, както и стоп. И в задачата се пита кой всъщност е с предимство? Ако съдим по знаците – никой! Все пак верният отговор на загадката е, че знакът стоп в картинката е излишен. Заради ремонт, прелезът ще е затворен в следващите три дни днес, като е променена организацията на движение на булеварда. Затова са поставени и двата допълнителни знака, само че общинските служителите са забравили да махнат стопа. И така шофьорите набиват спирачки, докато са с предимство, а други се чудят дали нямат пропуски в познанията по Правилника за движение по пътищата. Дано обаче тези мисли, които отнемат вниманието на шофьорите, не станат причина за някоя сериозна катастрофа на прелеза.", "date": "2017.07.22", "title": " ШАШ НА ПЪТЯ! Безумни знаци побъркват шофьорите в Пловдив (СНИМКА)"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D0%BE%D1%82%D1%80%D1%8F%D0%B7%D0%B0-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%BA%D0%B0%D1%82%D0%B0%D0%BB%D1%83%D0%BD%D1%8F-news677122.html", "text": "Reuters, цитиран от \"Фокус\". Испанското правителство съобщи на властите на Каталуня, че ще прекъсне достъпа им до някои обществени фондове, ако бъде открито, че държавни пари се използват за организирането на референдума за независимостта, който според Мадрид е незаконен, предаде Испанският североизточен регион планира да проведе допитване дали да се отдели от Испания на 1 октомври, което според централното правителство е противоконституционно. „Каталунските власти са задължени да предоставят ежеседмичен отчет, за да доказват, че обществени средства не се използват за референдума, или ще загубят достъп до тях“, заяви прессекретарят на испанското правителство Мендез де Виго. „Нито едно евро каталонски пари няма да отиде за незаконния референдум“, добави той.", "date": "2017.07.22", "title": "Правителството на Испания отряза парите за Каталуня"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BC%D0%B0%D1%85%D0%BD%D0%B0-%D0%BF%D0%B5%D1%88%D0%BA%D0%BE-%D0%BE%D1%82-%D0%B0%D0%B5%D1%86-%D0%BA%D0%BE%D0%B7%D0%BB%D0%BE%D0%B4%D1%83%D0%B9-%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE%D1%82%D0%BE-%D0%B2%D0%B8%D0%B4%D0%B5%D0%BE-news677211.html", "text": "Във връзка с разпространен видео материал премиерът Бойко Борисов разпореди на министъра на енергетиката Теменужка Петкова да извърши проверка по случая с непристойно поведение на служител на АЕЦ \"Козлодуй\". В рамките на вчерашния ден случаят бе проверен и след докладване на премиера, бе взето решение за отстраняване на г-н Пешко Караджов от поста началник на отдел „Физическа защита“ в атомната централа. До това решение се стигна заради проявено от него неприемливо поведение към служител на МВР в град Козлодуй. Действията се развиват в края на месец февруари тази година в рамките на служебния кабинет, но действия по отстраняване на лицето тогава не са били предприети.", "date": "2017.07.22", "title": "ИЗВЪНРЕДНО В ПИК! Борисов махна Пешко от АЕЦ \"Козлодуй\" след скандалното ВИДЕО"}
{"url": "http://pik.bg/%D0%B4%D0%BE-31-%D1%8E%D0%BB%D0%B8-%D1%81%D0%B5-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%B2%D0%BB%D0%B8%D0%B7%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B5%D0%B2%D0%BE%D0%B7%D0%BD%D0%B8-%D1%81%D1%80%D0%B5%D0%B4%D1%81%D1%82%D0%B2%D0%B0-%D0%BF%D0%BE-%D1%87%D0%B0%D1%81%D1%82-%D0%BE%D1%82-%D0%B1%D1%83%D0%BB-%D1%81%D0%BA%D0%BE%D0%B1%D0%B5%D0%BB%D0%B5%D0%B2-%D0%B2-%D0%BF%D0%BE%D1%81%D0%BE%D0%BA%D0%B0-%D0%BD%D0%B4%D0%BA-news677136.html", "text": "От 00.00 часа на 22 юли до 24.00 часа на 31 юли се забранява влизането на пътни превозни средства по западната половина от пътното платно на бул. \"Ген. М. Д. Скобелев\" - между ул. \"Св. Иван Рилски\" и бул. \"Прага\", в посока НДК. Това съобщи пресцентърът на Столичната община. Движението в посока НДК ще се пренасочи в две ленти от източната половина от булеварда, а движението в посока площад \"Руски паметник\" ще се извършва в дясната лента от източната половина на булеварда. Ще се забрани престоят и паркирането на пътни превозни средства на бул. \"Ген. М. Д. Скобелев\" - от източната срана на булеварда в участъка от бул. \"Христо Ботев\" и на 30 метра след ул. \"Св. Иван Рилски\", както и от западната страна на булеварда в участъка от ул. \"Св. Иван Рилски\" до бул. \"Прага\". Закриват се местата за почасово платено паркиране и се изместват местата за платено паркиране \"служебен абонамент\" за горепосочените време и място, посочват от Столичната община.", "date": "2017.07.22", "title": "До 31 юли се забранява влизането на превозни средства по част от бул. \"Скобелев\" в посока НДК"}
{"url": "http://pik.bg/%D1%85%D0%B8%D0%B7%D0%B1%D1%83%D0%BB%D0%BB%D0%B0-%D0%B5-%D0%BF%D0%BE%D0%B5%D0%BB%D0%B0-%D0%BF%D0%BE%D0%B4-%D0%BA%D0%BE%D0%BD%D1%82%D1%80%D0%BE%D0%BB-%D0%B2%D0%B0%D0%B6%D0%B5%D0%BD-%D1%83%D1%87%D0%B0%D1%81%D1%82%D1%8A%D0%BA-%D0%BD%D0%B0-%D0%BB%D0%B8%D0%B2%D0%B0%D0%BD%D1%81%D0%BA%D0%BE-%D1%81%D0%B8%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-news677141.html", "text": "РИА Новости. Бойците от ливанското движение „Хизбулла“ са отблъснали частите на „Джебхат ан Нусра“ от района Захрат ал Хава в планинската област Ерсал на границата между Ливан и Сирия, предаде „Бойците поеха под контрол участъка Захрат ал Хава, основният участък от планинския район Ерсал. Свалиха флага на „Джебхат ан Нусра“ и качиха своя“, заяви източник от шиитската групировка. Според него важността на въпросния регион се заключва в географското му положение. Контролът над Захрат ал Хава позволява челните отряди на „Хизбулла“ да започнат настъпление по долините Ал Хейлъ и Деб. Ливанското движение „Хизбулла“ обяви в петък началото на военна операция срещу „Джебхат ан Нусра“ по границата със Сирия.", "date": "2017.07.22", "title": "\"Хизбулла\" е поела под контрол важен участък на ливанско-сирийската граница"}
{"url": "http://pik.bg/%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%BD%D0%B0-%D1%82%D1%80%D1%8A%D0%BC%D0%BF-%D0%BF%D1%80%D0%B5%D0%B4%D0%B8%D0%B7%D0%B1%D0%BE%D1%80%D0%BD%D0%B0%D1%82%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%BD%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%BD%D0%B5-%D0%B5-%D0%B8%D0%BC%D0%B0%D0%BB%D0%B0-%D0%BD%D1%83%D0%B6%D0%B4%D0%B0-%D0%BE%D1%82-%D1%80%D1%83%D1%81-news677107.html", "text": "The Hill, цитиран от \"Фокус\". Съветникът на президента на САЩ Доналд Тръмп Келиън Конуей заяви, че предизборната кампания на Републиканската партия не е имала нужда от руска помощ, за да получи „мръсна информация“ за опонента от Демократическата партия Хилари Клинтън, защото самата тя е била „истинско има́не за негативна информация“, пише „Бях мениджър на кампанията, която спечели. Не трябваше да търся на място, по-различно от Хилари Клинтън, при търсенето на увреждаща, негативна информация за Хилари Клинтън“, заяви Конуей. „Всичко бе при нея. Тя бе като ходещо, говорещо има́не за негативна информация“, добави тя. Най-големият син на президента Доналд Тръмп-младши бе подложен на критика, че се е срещнал преди година с руски адвокат, обещал компрометираща информация за Клинтън. Президентският син заяви, че по време на срещата не е научил нищо ценно и че на срещата са били обсъждани най-вече въпросите около санкциите срещу Москва.", "date": "2017.07.22", "title": "Съветник на Тръмп: Предизборната кампания на Републиканската партия не е имала нужда от руска помощ"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D1%81%D0%BE%D0%BB%D0%B8%D0%B4%D0%B0%D1%80%D0%BD%D0%BE%D1%81%D1%82-%D0%B5-%D1%80%D0%B0%D0%B1%D0%BE%D1%82%D0%B0-%D0%BD%D0%B0-%D0%BC%D0%B5%D1%81%D1%82%D0%BD%D0%BE-%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE-%D0%BD%D0%B8%D0%B2%D0%BE-news677082.html", "text": "За мен е чест и силна емоция да споделя това, което днешното събитие инспирира в мен. За мен е удоволствие заедно с Юрки Катайнен да излъчим именно това послание, че европейската солидарност има своите конкретни измерения. Тя може да бъде усетена от всеки един от нас само благодарение на работата на национално и на местно ниво. Това каза еврокомисарят Мария Габриел по време на церемонията по даване на ход на същинските строителни дейности на Линия 3 от метрото в столицата. Според Габриел, солидарността е важна и от гледна точка на ресора, който тя заема като еврокомисар – цифрова икономика и общество. „Какво по-добро олицетворение на думата свързаност, когато видим този проект? Свързаност, която позволява пестене на време за гражданите с цел по-бързо придвижване. Свързаност за намаляване на вредните газове. Свързаност с другите трамвайни и автобусни линии. Свързаност между хората. Свързаност между България и Европа“, каза тя. „Това е най-красивото лице на България, което София и днес показва“, каза още Мария Габриел.", "date": "2017.07.22", "title": "Мария Габриел: Европейската солидарност е работа на местно и национално ниво"}
{"url": "http://pik.bg/%D0%BE%D0%B0%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D0%BA%D0%B0%D1%82%D0%B0%D1%80-%D0%B7%D0%B0-%D0%B0%D0%BD%D1%82%D0%B8%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8%D1%82%D0%B5-%D0%BC%D0%B5%D1%80%D0%BA%D0%B8-news677097.html", "text": "РИА Новости. Правителството на Обединените арабски емирства определиха като „стъпка в правилната посока“ решението на Катар да внесе поправки в антитерористичното си законодателство, предаде Съгласно указа на емира на Катар Хамад бин Халифа ат Тани поправките уточняват определението за тероризма, терористичните актове, а също така и правилата за замразяване на активите, използвани за финансиране на тероризма. Предвижда се създаване на два „черни списъка“ и въвеждане на правила за внасяне в тях на физически лица и организации, свързани с тероризма. „Решението на Катар да преразгледа законодателството си по борбата срещу тероризма е стъпка в правилната посока за демонстриране на сериозно отношение към списъка с терористи“, заяви външният министър на ОАЕ Ануар Гаргаш в страницата си в социалната мрежа „Туитър“. Според него „натискът върху Катар вече носи плодове“.", "date": "2017.07.22", "title": "ОАЕ похвали Катар за антитерористичните мерки"}
{"url": "http://pik.bg/%D0%BA%D1%80%D0%B8%D0%B7%D0%B0-%D0%BC%D0%B0%D1%81%D0%BE%D0%B2%D0%BE-%D0%BC%D0%B0%D0%BB%D0%BA%D0%B8-%D1%89%D1%8A%D1%80%D0%BA%D0%B5%D0%BB%D0%B8-%D0%B8%D0%B7%D0%BF%D0%B0%D0%B4%D0%B0%D1%82-%D0%B2-%D0%B1%D0%B5%D0%B4%D0%B0-news677084.html", "text": "През лятото, по-специално към края на месец юли, когато щъркелите започват да отлитат от своите гнезда, получаваме многобройни сигнали за птици в беда – такива, които не са успели да направят успешно първия си полет. Това каза за Фокус Димитър Попов, председател на Българското дружество за защита на птиците в Гоце Делчев. Той добави, че при такива ситуации доброволците от дружеството съдействат. „Помагаме на тези птици, въпреки че ние не сме отговорна институция за това нещо. Съдействаме в операциите по спасяване на щъркелите, след което ги изпращаме на място, където да бъдат лекувани“, каза още Димитър Попов. Той добави, че дейностите на дружеството са многобройни.", "date": "2017.07.22", "title": "КРИЗА! Масово малки щъркели изпадат в беда"}
{"url": "http://pik.bg/%D0%BF%D0%BB%D0%B0%D0%B2%D0%B0%D1%89%D0%B8%D1%82%D0%B5-%D0%BA%D0%B5%D0%B9%D0%BE%D0%B2%D0%B5-%D0%BD%D0%B0-%D0%BA%D1%80%D0%B8%D1%81%D1%82%D0%BE-%D0%B8%D0%B4%D0%B2%D0%B0%D1%82-%D0%B2-%D0%B1%D1%83%D1%80%D0%B3%D0%B0%D1%81-news677133.html", "text": "Понтони, част от инсталацията \"Плаващите кейове\" на Христо Явашев - Кристо в италианското езеро Изео през 2016 година, ще бъдат инсталирани в пристанище Бургас, съобщават от порта. Този път те няма да са част от арт инсталация, а ще помогнат за реализацията на дейностите по домакинството на Европейското първенство клас \"Оптимист\", което ще се проведе в Бургас в периода 30 юли - 6 август 2017 година. За целта ще бъде изграден плаващ кей в морето пред Яхт клуб \"Порт Бургас\". Инсталацията на Кристо предизвика огромен интерес в Италия през миналата година. \"Плаващите кейове\" с дължина от три километра бяха изградени върху 220 хил. полиетиленови кубове с висока плътност, които след това бяха покрити със специален оранжев плат. За 16 дни арт инсталацията привлече над 1,2 млн. посетители.Те имаха възможността да походят \"по вода\" между островите Монте Изола и Сан Паоло езерото Изео. От пристанището в Бургас са закупили част от именно тези полиетиленови кубове и предстои те да бъдат монтирани във водата. Това е част от подготовката на пристанището за провеждането на престижна регата. В нея участие са заявили 275 състезатели от 45 държави.", "date": "2017.07.22", "title": "\"Плаващите кейове\" на Кристо идват в Бургас"}
{"url": "http://pik.bg/%D0%B1%D0%BE%D0%B9%D0%BA%D0%BE%D1%82%D0%B8%D1%80%D0%B0%D1%82-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D0%BC%D0%BE%D0%BB%D0%BE%D0%B4%D0%B2%D0%B0-news677108.html", "text": "Accent-TV. Председателят на молдавската политическа партия „Достойнство и истина“ Мая Санду обяви, че няма да участва на идните парламентарни избори в страната. Според нея по-голямата част от населението на страната не подкрепа скорошните изменения в избирателната система и някои партии просто няма да успеят да влязат в следващия парламент, предаде Също така Санду обяви, че ще продължи протестите срещу приемането на закона за смесената избирателна система въпреки факта, че проектът вече е влязъл в сила.", "date": "2017.07.22", "title": "Бойкотират изборите в Молодва"}
{"url": "http://pik.bg/%D0%BC%D0%B8%D0%BB%D0%B0%D0%BD%D0%BE-%D0%B7%D0%B0%D0%B1%D1%80%D0%B0%D0%BD%D0%B8-%D1%81%D1%82%D0%B8%D0%BA%D0%BE%D0%B2%D0%B5%D1%82%D0%B5-%D0%B7%D0%B0-%D1%81%D0%B5%D0%BB%D1%84%D0%B8-news677155.html", "text": "Милано забрани стиковете за селфи, стъклените бутилки и количките за храна. Санкцията на кметството е в сила от 14 юли 2017 г. и е с цел ограничаване антисоциалното поведение и опазване на чистота, пише \"Монитор\", цитирайки британският \"Индипендънт\". На туристите и местните жители е забранено да \"държат, пренасят, оставят на земята, изхвърлят или вземат каквито и да било стъклени бутилки или контейнери, кенове и селфи стикове\" в района между площад \"24 май\", авеню Горициа, Вия Кодара, Площад канторе и \"Габриеле д'Аннуцио\". Фойерверките също са забранени. Количките за храна също са част от ветото - нова регулация забранява всички видове \"подвижна/мобилна търговия\" в обществените зони. Правилата ще важат до 13 август, с опция срокът да бъде удължен при нужда. Милано е поредният италиански град, който предприема мерки срещу антисоциалното и неприемливо поведение на туристите. Флоренция обяви, че ще мие в обедните часове стълбите на църкви и други паметници и забележителности, тъй като туристите ги използват за сядане, докато похапват и оставят отпадъци и мръсотия. Рим пък наскоро забрани консумацията и продажбата на алкохол вечерта, както и за постоянно храните и напитките край прочутите си фонтани, за да ги предпази от отпадъци.", "date": "2017.07.22", "title": "Милано забрани стиковете за селфи"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BD%D0%B0%D0%BF%D0%B0%D0%B4%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%8F-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B1%D0%B8%D0%BB-%D0%B7%D1%8A%D0%BB-news677149.html", "text": "Президентът на Турция Реджеп Ердоган осъди думите на външния министър на Германия Зигмар Габриел, който вчера, 20 юли, предупреди пътуващите до Турция германски граждани, че има риск да бъдат арестувани в страната, съобщава Ройтерс. Припомняме, Габриел заяви и че има риск и за компаниите, които възнамеряват да инвестират южната си съседка. Зигмар Габриел посочи и че Турция трябва да се \"събере\", особено след като в НАТО се наблюдава ескалация на напрежението по някои въпроси. В реч Ердоган отговори, че предупреждението на външния министър на Германия немците да не пътуват и инвестират в Турция е безпочвено и зло.По думите на президента на Турция е време германското правителство да си даде сметка, че е приютявало терористи, както самият Ердоган каза по-рано през месеца.", "date": "2017.07.22", "title": "Ердоган нападна германския външен министър, бил зъл "}
{"url": "http://pik.bg/%D0%B2-%D1%87%D0%B5%D1%85%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D0%BE%D1%82%D0%B3%D0%BB%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B6%D0%B8%D0%B2%D0%BE%D1%82%D0%BD%D0%B8-%D1%81-%D1%86%D0%B5%D0%BD%D0%BD%D0%B0-%D0%BA%D0%BE%D0%B6%D0%B0-news677160.html", "text": "От януари 2019 г. отглеждането на животни с ценна кожа за стопански цели в Чехия ще бъде забранено, след като чешкият Сенат одобри снощи поправка в закона за защита на животните, която забранява този вид стопанска дейност, предаде Франс прес. Текстът беше приет миналия месец от Камарата на депутатите. Той ще добие силата на закон, след като бъде утвърден от президента Милош Земан. Според авторите му законът може да спаси близо 20 000 животни в страната, главно лисици и видри, убивани всяка година заради ценната им кожа. Допитване показа наскоро, че около 83 процента от чехите подкрепят забраната. По данни на медии в Чехия сега функционират девет ферми за развъждане на животни с ценна кожа. Собствениците им ще получат компенсации, чийто размер предстои да бъде уточнен от министерството на земеделието. С приемането на забраната Чехия се нарежда до страни като Великобритания, Австрия, Швейцария и Холандия. Основната част от фермите за животни с ценна кожа в света се намират в скандинавските страни, Китай и САЩ, съобщава БТА.", "date": "2017.07.22", "title": "В Чехия забраняват отглеждането на животни с ценна кожа "}
{"url": "http://pik.bg/%D0%BF%D0%BE%D0%B4%D0%BF%D0%B8%D1%81%D0%B2%D0%B0%D0%BC%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D1%81-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BD%D0%B0-1-%D0%B0%D0%B2%D0%B3%D1%83%D1%81%D1%82-news677162.html", "text": "Има вероятност договорът за добросъседство с Македония да бъде подписан още на 1 август вечерта, вместо на 2, съобщава „Монитор“. В момента „авангардна група“ е в Скопие и уточнява детайлите около визитата. Преговорите по договора вече са приключили, следващата седмица трябва да бъде гласуван от Министерски съвет, а в последствие и ратифициран. Документът ще бъде подписа и на двата езика – български и македонски. В него се предвижда създаването на работна група по т.нар. обща история. В нея трябва да влизат представители на научните среди, общественици, историци. Три месеца след ратификацията тя трябва да се събере, като целта е да прегледа дали двете страни изпълняват договора и ще се следи дали продължават да се публикуват негативни статии в македонската преса. Отделно от това страната ни възнамерява да регистрира договора в ООН и така да му даде обвързващ характер. Вицепремиерът Екатерина Захариева тръгва на обиколка из страните от Западните Балкани. В началото на следващата седмица е визитата в Белград, а след това директно отлита за албанската столица Тирана. Там ще бъде поставен въпросът за признаване на българското малцинство. В момента в страната се приема закон за малцинствата и българското не е включено, но правителството вече е взело мерки и е задвижило процедурата. В програмата са включени визити и в Подгорица, Сараево, Прищина. 6-7 посолства пък вече финализират процедурата по поставяне на пос терминали.", "date": "2017.07.22", "title": "Подписваме договора с Македония на 1 август?"}
{"url": "http://pik.bg/%D0%B8%D1%80%D0%B0%D0%BD%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B5-%D0%BE%D1%82%D0%B1%D0%BB%D1%8A%D1%81%D0%BD%D0%B0%D0%BB%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%B8%D1%80%D0%B0%D0%BA-news677115.html", "text": "Reuters, цитиран от \"Фокус\". Иранската революционна гвардия съобщи, че нейни части са участвали в тежки боеве с нападатели на границата си Ирак в четвъртък вечерта, ликвидирайки трима от тях и понасяйки една жертва, предаде Революционната гвардия посочи, че се е сблъскала с „терористи“, без да уточни от коя групировка са те. След боевете от четвъртък вечерта са били ранени четирима терористи, които са отстъпили отново на иракска територия. Един от тях е бил заловен.", "date": "2017.07.22", "title": "Иранската армия е отблъснала терористи по границата с Ирак"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B0%D1%83%D0%BA%D1%86%D0%B8%D0%BE%D0%BD-%D0%B2-%D0%BC%D0%BE%D0%BD%D0%B0%D0%BA%D0%BE-%D0%BC%D0%B0%D0%BC%D0%B8-%D0%BD%D0%B0-%D0%B3%D1%8A%D1%80%D0%B1%D0%B0-%D0%BD%D0%B0-%D0%BF%D1%83%D1%82%D0%B8%D0%BD-%D0%BF%D1%80%D0%BE%D0%B4%D0%B0%D0%B4%D0%B5-%D1%87%D0%B0%D1%81%D0%BE%D0%B2%D0%BD%D0%B8%D0%BA-%D0%B7%D0%B0-%D0%BD%D0%B0%D0%B4-1-%D0%BC%D0%BB%D0%BD-%D0%B5%D0%B2-news677077.html", "text": "Прессекретарят на Путин Дмитрий Песков съжали купувача на \"часовника на Путин\", защото е попаднал в капана на аукционна къща, съобщава ТАСС. \"Аукционната къща излъгала купувача, надувайки доста цената\", каза представителят на Кремъл пред журналисти, коментирайки продажбата на аукцион на часовник за 1 млн. евро, който уж е принадлежал на президента Владимир Путин. Кремъл по никакъв начин няма да реагира на продажбата на \"часовника на Путин\". \"Ние и не възнамеряваме да правим връзка между часовник и президента на Русия. Това е куриоз, който няма към нас никакво отношение\", каза Песков. И добави: \"Купувачът да се разбира с аукционната къща - този часовник никога не е имал нищо общо с президента\". Прессекретарят на държавния глава смята, че продажбата е \"уловка, маркетингов ход\". \"И видимо, доста успешна, като се гледа сумата\", поясни той. \"Жалко за купувача. Делото на Остап Бендер е живо\", каза Песков. Както по-рано съобщиха средствата за масова информация,  в аукционна къща в Монако е бил купен часовник Patek Philippe Triple, собственост на Владимир Путин, 1,054 млн. евро. От компанията не разкриват името на купувача, тъй като той пожелал да остане анонимен.", "date": "2017.07.22", "title": "ЕКСКЛУЗИВНО В ПИК! Аукцион в Монако мами на гърба на Путин, продаде часовник за над 1 млн. евро с лъжата, че е принадлежал на руския президент"}
{"url": "http://pik.bg/%D0%B0%D0%B4%D1%81%D0%BA%D0%BE-%D0%BC%D0%B5%D0%BB%D0%B5-%D0%BF%D1%80%D0%B8%D0%B7%D0%BE%D1%80%D0%B8-%D0%BE%D0%B3%D1%80%D0%BE%D0%BC%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0%D1%82%D0%B0%D0%BF%D0%B8-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9D-news677172.html", "text": "Огромна катастрофа стана рано тази сутрин на магистрала „Тракия” в посока Бургас. Кола се е обърнала по капак на шосето между км 148 и 149. На място има полиция и линейка. Инцидентът причини задръстване по магистралата, съобщава \"Марица\". Колоната от автомобили е почти километър. Колите, пътуващи към морето, едва пъплят, а шофьорите им са изнервени.", "date": "2017.07.22", "title": "АДСКО МЕЛЕ ПРИЗОРИ! Огромна катастрофа затапи магистрала „Тракия”!"}
{"url": "http://pik.bg/%D0%B2-%D0%B1%D1%80%D0%B0%D1%86%D0%B8%D0%B3%D0%BE%D0%B2%D0%BE-%D0%B2%D0%BE%D0%B4%D0%BE%D0%BF%D1%80%D0%BE%D0%B2%D0%BE%D0%B4%D1%8A%D1%82-%D0%B5-%D0%BD%D0%B0-52-%D0%B3-60-%D0%BE%D1%82-%D0%BF%D0%B8%D1%82%D0%B5%D0%B9%D0%BD%D0%B0%D1%82%D0%B0-%D0%B2%D0%BE%D0%B4%D0%B0-%D1%81%D0%B5-%D0%B3%D1%83%D0%B1%D0%B8-%D0%BF%D0%BE-%D0%BE%D1%81%D1%82%D0%B0%D1%80%D0%B5%D0%BB%D0%B8%D1%82%D0%B5-%D1%82%D1%80%D1%8A%D0%B1%D0%B8-news677158.html", "text": "Водопроводната мрежа на територията на община Брацигово е изключително амортизирана, което води до чести аварии особено през летните месеци, каза управителят на местното ВиК дружество Атанас Недялков. „При нас водопроводът е етернитов, изграждан е през 1965 година и не е подменян. Дружеството има големи проблеми, защото стават аварии заради остарелите тръби”, обясни Недялков. Дружеството се опитва да извършва ремонти при аварии по най-бързия начин, обаче при спирането и пускането на водата се получават проблеми на други места. Въпреки това водоснабдяването в общината е в добро състояние и хората навсякъде имат вода. Засега обявяване на режим не се налага. „Проблемът е само с тръбите. Например, когато има проблем по довеждащия водопровод, телата, обхванати от него, имат нарушено водоснадбяване в рамките на един, понякога два дни. Ние правим каквото можем и каквото е по силите ни, но загубите на вода заради амортизираните съоръжения са над 60%”, подчерта Недялков.", "date": "2017.07.22", "title": "В Брацигово водопроводът е на 52 г., 60% от питейната вода се губи по остарелите тръби"}
{"url": "http://pik.bg/%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B5%D0%BD%D0%BE-%D0%B5-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9C%D1%82%D1%80%D0%B0%D0%BA%D0%B8%D1%8F%E2%80%9C-news677213.html", "text": "Движението на автомагистрала „Тракия“, в района на 150 км е възстановено, съобщиха от пресцентъра на МВР. Инцидент между два автомобила, единият от които превозващ лодка, който стана рано таз сутрин, предизвика усложняване на пътната обставонка в района. Лек автомобил с турска регистрация удари движещата се пред него кола, превозваща лодка. В резултат на удара лодката преминала през мантинелата в отсрещното платно за движение  и се ударила в лек автомобил. При инцидента няма пострадали. Пътни полицаи на място регулираха движението. В резултат на образувалата се тапа в посока Бургас са станали още няколко леки пътни инциденти.", "date": "2017.07.22", "title": "Възстановено е движението на автомагистрала “Тракия“"}
{"url": "http://pik.bg/%D0%BF%D0%BE-%D0%BD%D0%B0%D1%88%D0%B5%D0%BD%D1%81%D0%BA%D0%B8-%D0%B4%D0%BE%D0%BC%D0%BE%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB%D0%B8-%D0%BD%D0%B0%D1%87%D0%B8%D1%81%D0%BB%D1%8F%D0%B2%D0%B0%D1%82-%D1%82%D0%B0%D0%BA%D1%81%D0%B0-%E2%80%9E%D0%B3%D0%BE%D1%81%D1%82%E2%80%9D-%D0%B2%D1%8A%D0%B2-%D0%B2%D1%85%D0%BE%D0%B4%D0%B0-news677186.html", "text": "Домоуправители на своя глава въвеждат нови правила за етажната собственост, които не са записани в закона. Един от абсурдите е начисляване и изискване на такса „гост” при солидарното поделяне на разноските за ползване на асансьора. Казусът е от район „Източен”, където домоуправител започнал тихомълком да събира допълнителна сума от семейства, при които по негова преценка идват външни хора, съобщава \"Марица\". По принцип таксата на човек се получава, като сумата се раздели на броя живеещи във входа, а после според броя членове се определя и общата сума, която дължи всяко домакинство. В случая обаче била добавена и още половин такса за един човек на тези семейства, при които идват внуци или пък се налага бабата от време на време да гледа детето, когато родителите са на работа. За въвеждането на новата система семействата дори не били известени и не е ясно колко време са плащали общата сума с добавката, без да подозират как точно е образувана тя. Когато узнали случайно, някои приели да платят дължимото без добавената такса „гост”, други пък въобще отказали да дадат парите. Това е неправомерно начисляване, коментира Лилия Чолакова от „БГ домоуправител”. Тя обясни, че в Закона за етажната собственост няма клауза, която да налага допълнително плащане  за гости, които идват от време на време, но не живеят постоянно на адреса. Може да се таксува допълнително само семейство, при което външни хора или роднини се настанят да живеят нонстоп, например за няколко месеца. Другият законен вариант за събиране на по-големи суми е, ако с подписка на 20% от членовете се свика Общо събрание и то вземе съответното решение.  В противен случай семействата могат да откажат да плащат неправомерно калкулираните такси, а ако се стигне до съдебен спор, тази такса „гост” неминуемо ще падне по време на процеса, каза Лилия Чолакова.", "date": "2017.07.22", "title": "ПО НАШЕНСКИ! Домоуправители начисляват такса „гост” във входа"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BF%D0%B5%D1%82%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D1%81%D1%80%D1%83%D1%82%D0%B2%D0%B0%D0%BD%D0%B5-%D0%BD%D0%B0-%D1%81%D0%B3%D1%80%D0%B0%D0%B4%D0%B0-%D0%B2-%D1%88%D0%B0%D0%BD%D1%85%D0%B0%D0%B9-%D0%B2%D0%B8%D0%B4%D0%B5%D0%BE-news677185.html", "text": "Петима души загинаха при срутването на сграда в Шанхай, съобщава Централната телевизия на Китай. Според информацията триетажна сграда в района на Цзядин се е срутила във втората половина на деня на 21 юли (петък). Причините за случилото се все още са неясни. Спасителните операции са започнали минути след инцидента, като от развалините на сградата са били извадени живи шестима души. Петима от тях обаче са починали по-късно в болницата от получените наранявания. Спасителната операция продължава.", "date": "2017.07.22", "title": "Инцидент! Петима загинали при срутване на сграда в Шанхай (ВИДЕО)"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-12-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD%D1%81%D0%BA%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BF%D0%BE%D0%B3%D1%80%D0%B5%D1%88%D0%B5%D0%BD-%D0%B0%D0%B2%D0%B8%D0%BE%D1%83%D0%B4%D0%B0%D1%80-%D0%BE%D1%82-%D1%81%D1%82%D1%80%D0%B0%D0%BD%D0%B0-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8-news677188.html", "text": "12 афганистански полицейски служители са загинали, а други двама са ранени при погрешен авиоудар от страната на Съединените щати, съобщава Асошиайтед Прес, позовавайки се на информация на директора на полицията в провинция Гилменд Абдула Гафар Сафи. Той уточни, че загиналите полицаи са работили в района на Гилменд заедно с военните. По-рано от щаба на операция „Решителна подкрепа“, която страните на НАТО провеждат в Афганистан, съобщиха, че няколко афганистански военнослужещи са били убити при погрешен удар на Съединените щати в провинция Гилменд. Ударът е бил нанесен по лагер, в който са се намирали военнослужещите.", "date": "2017.07.22", "title": "Инцидент! 12 афганистански полицаи са загинали при погрешен авиоудар от страна на Съединените щати"}
{"url": "http://pik.bg/%D0%B4%D0%BE%D0%B1%D1%80%D0%BE%D0%B2%D0%BE%D0%BB%D1%86%D0%B8-%D0%BF%D0%BE%D1%87%D0%B8%D1%81%D1%82%D0%B2%D0%B0%D1%82-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8-%D1%81%D0%BF%D0%B8%D1%80%D0%BA%D0%B0-%E2%80%9E%D0%B2%D0%B8%D1%88%D0%BD%D0%B5%D0%B2%D0%B0%E2%80%9D-news677187.html", "text": "Днес софиянци се организират, за да почистят гората около нея, както и за да припомнят на столичното кметство обещанието му да възстанови къщата на спирка „Вишнева”. Инициаторите на идеята канят софиянци в 11:00 часа на площад „Журналист” и им напомнят да носят ръкавици. Инициатива в помощ на спирка „Вишнева” в София - любимо място на хиляди столичани от десетилетия. През седмицата части от красивата къща в квартал „Лозенец”  бяха изпепелени в пожар.", "date": "2017.07.22", "title": "Доброволци почистват любимата на столичани спирка „Вишнева”"}
{"url": "http://pik.bg/%D0%B5%D0%BA%D0%BE%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0%D0%B4-500-%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%BF%D1%80%D0%B0%D0%B3%D0%B0-%D1%83%D0%BC%D0%B8%D1%80%D0%B0%D1%82-%D0%B2%D1%81%D1%8F%D0%BA%D0%B0-%D0%B3%D0%BE%D0%B4%D0%B8%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-news677190.html", "text": "Над 500 жители на чешката столица Прага умират всяка година заради замърсяването на въздуха с фини прахови частици, съобщава Prague Daily Monitor. Това показа проучване, фокусирано върху рисковете за здравето. Мирослав Шута от неправителствената организация „Център за околна среда и здравеопазване“ коментира, че най-честата причина за смъртните случаи са сърдечно-съдови заболявания. Той допълва, че също така заради замърсяването на въздуха в Прага много граждани са хоспитализирани със сериозни респираторни и кардиоваскуларни заболявания и има все повече пациенти с бронхит и асматични симптоми сред децата. Шута обясни, че основният източник на фините прахови частици са колите с дизелови двигатели и по-конкретно онези, които нямат филтри. Фокус", "date": "2017.07.22", "title": "Екокатастрофа! Над 500 жители на Прага умират всяка година заради мръсния въздух"}
{"url": "http://pik.bg/%D1%82%D1%83%D1%80%D0%B8%D1%81%D1%82%D0%BA%D0%B0-%D1%86%D0%B5%D0%BB%D1%83%D0%BD%D0%B0-%D0%BF%D1%83%D1%82%D0%B8%D0%BD-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0-news677161.html", "text": "Туристка целуна по бузата руския президент Владимир Путин по време на разходка на известната московска улица Арбат, предаде РБК. Това стана пред дома на правозащитничката Людмила Алексеева, която държавният глава посети, за да я поздрави с 90-годишния юбилей, пише \"Монитор\". На излизане пред сградата Путин бе посрещнат с аплодисменти и радостни възгласи от няколко десетки минувачи и туристи. Президентът, съпроводен от охраната си, отиде при тях и ги попита дали им харесва Москва. „Много ни харесва, много е красиво“, отвърнаха събралите се на Арбат. Няколко жени разказаха, че са дошли от Владивосток, Тюмен и Пятигорск. Други туристи се обърнаха на английски към Путин, който им отговори: „Nice to meet you. Welcome!“, и се здрависа с тях. На тръгване президентът прегърна една от руските туристки, която се възползва от случая й целуна руския лидер по бузата. РБК уточнява, че преди случката на улицата държавният глава подари на юбилярката Алексеева букет и гравюра с изображение на Евпатория – малката родина на правозащитничката. Рожденичката сподели, че е получила от ВИП госта си и декоративна чиния, ръчна изработка на майстори от Петербургския порцеланов завод, с изображение на държавния университет „Ломоносов“.", "date": "2017.07.22", "title": "Туристка целуна Путин на улицата"}
{"url": "http://pik.bg/%D0%BE%D1%82-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D0%B0%D0%BD%D1%82%D0%B8%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B8%D1%82%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%BF%D0%BE%D0%BB%D1%88%D0%B0-news677198.html", "text": "Председателят на Европейския съвет Доналд Туск изрази подкрепата си за хилядите полски граждани, които излязоха по улиците, за да протестират срещу плана на правителството да се ограничи независимостта на съдебната система на страната, съобщава Politico, цитиран от Фокус. „Гражданите са по улиците заради изключителната им загриженост за това Полша да стане по-добра страна - коментира бившият премиер на страната пред полския телевизионен канал TVN24. - Призовавам държавния глава да не пренебрегва тези граждани, защото у тях има само добро. Тези хора са по улиците, за да защитят свободата и независимостта на съдилищата, а управляващото мнозинство и президентът трябва да разглеждат ситуацията като възможност“. Доналд Туск поиска среща с полския президент Анджей Дуда, за да обсъдят притесненията на Брюксел във връзка с действията на управляващата партия „Право и справедливост“. Молбата беше отхвърлена и говорителят на Дуда отбеляза: „Няма платформа за дискутиране на вътрешните работи на Полша с председателя Туск“.", "date": "2017.07.22", "title": "От Европейския съвет подкрепят антиправителствените протести в Полша"}
{"url": "http://pik.bg/%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D0%BB%D0%B0%D0%B3%D0%B5%D1%80-%D0%B1%D1%8A%D0%BB%D0%B3%D0%B0%D1%80%D1%87%D0%B5%D1%82%D0%B0-%D0%BF%D1%80%D0%B8%D0%B7%D0%B5%D0%BC%D0%B8%D1%85%D0%B0-%D1%83%D1%81%D0%BF%D0%B5%D1%88%D0%BD%D0%BE-%D1%81%D0%BE%D0%B2%D0%B0%D0%BB%D0%BA%D0%B0%D1%82%D0%B0-%E2%80%9E%D0%B4%D0%B8%D1%81%D0%BA%D0%B0%D0%B2%D1%8A%D1%80%D0%B8%E2%80%9C-news677212.html", "text": "Българчета приземиха успешно космически апарат на НАСА, съобщава Би Ти Ви. Това се е случи в турския град Измир, а апаратът е бил симулатор на совалката „Дискавъри“, през който двете момчета минали обучение по време на космически лагер. Те са били единствените деца от България между 130 участници в лагера от цял свят. Васил Стоянов и Максим Христов са родени в Америка. Васил израства в Сливен, а Максим – в Чикаго. Бащата на Васил открил учебния лагер в Измир и изпратил документите на децата. Условията били интерес към астрономията, отличен английски и добра кондиция. В лагера участниците били на възраст между 9 и 15 години, разделени в девет групи. Васил и Максим попаднали в отбор „Меркурий“, който трябва да приземи симулатора на „Дискавъри“. Васил бил командир, Максим – директор на полета. След тежка екипна работа по следене на 500 показателя и решаване на критични ситуации, совалката била приземена. „Най-много ми хареса, когато направиш всичко на симулатора и усетиш как е в Космоса. Усещането е като да подскачаш на Земята, но пет пъти по-високо“, споделя 9-годишният Максим Христов. „Той симулира когато капсулата на астронавтите остава извън контрол – изтръпваш, коремът ти се свива, малко е гадно, но най-важното е да не си затваряш очите“, добавя 13-годишният Васил Стоянов. Момчетата останали в строго охраняваната зона на базата на НАСА седмица. Докато били в лагера, се свързвали с родителите си само веднъж на ден, в точно определен час. Родителите казват, че са посрещнали пораснали и променени момчета, бъдещи астронавти. А след успешната първа мисия в живота си двамата са още по-ентусиазирани. Мечтата им остава Космосът. След месец Максим ще се прибере в Америка, а Васил и семейството му остават в Сливен. И двамата казват, че са готови да се срещнат за следващото космическо предизвикателство.", "date": "2017.07.22", "title": "Космически лагер! Българчета приземиха успешно совалката „Дискавъри“"}
{"url": "http://pik.bg/%D0%BF%D1%80%D0%BE%D1%80%D0%BE%D1%87%D0%B8%D1%86%D0%B0-%D0%BE%D1%89%D0%B5-%D0%BF%D1%80%D0%B5%D0%B4%D0%B8-26-%D0%B3%D0%BE%D0%B4%D0%B8%D0%BD%D0%B8-%D0%BC%D0%B8%D0%BB%D0%B5%D0%BD%D0%B0-%D1%81%D0%BB%D0%B0%D0%B2%D0%BE%D0%B2%D0%B0-%D0%BF%D1%80%D0%BE%D0%B7%D1%80%D1%8F-%D1%81%D0%B8%D0%BB%D0%B0%D1%82%D0%B0-%D0%BD%D0%B0-%D1%81%D1%83%D0%B4%D0%B6%D1%83%D0%BA%D0%B0%E2%80%A6-news677139.html", "text": "Още преди 26 години певицата Милена Славова прозря силата на българската луканка и я възпя в култовата песен \"Не'ам нерви\". Да, възпя я в своя песен, с която се бунтува срещу статуквото, срещу политиците, срещу строя, запушвал душите на хората. Но още тогава, през далечната 1991-а, „пророчица“ Милена е прозряла силата на българската луканка, суджук и други подобни вкусни неща, свързани с трапезата. А тя, трапезата на политиците, винаги е била щедра. Е, четири тона са много, но все пак, бива си я. Какво ли не чухме за далавери по време на прехода, но доживяхме и това – на суджука, брат, на суджука да посегнат. Цитат: Всеки разправя: \"Другари, другарки\", а в душата е скрил хилядарки. \"Няма два лева в народната банка (тук и за КТБ говори „пророчицата“-б.а.)\", лъже мръсника - преяжда с луканка!“ Честита луканкова демокрация…", "date": "2017.07.22", "title": "ПРОРОЧИЦА! Още преди 26 години Милена Славова прозря силата на суджука…"}
{"url": "http://pik.bg/%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D1%81%D0%B5-%D0%BB%D1%8E%D0%BB%D0%B5%D1%8F%D1%82-%D0%B8%D0%BC%D0%B0-%D0%BB%D0%B8-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%83-%D0%BD%D0%B0%D1%81-news677216.html", "text": "Силното земетресение в Егейско море е било на около 500 километра от южните територии на България. Огромното разстояние е и причината да не бъде усетено у нас. Това коментира сеизмологът от БАН Ирена Александрова в предаването „Събуди се”. Относно предупрежденията в Гърция, че може да има вторичен трус от над 6 по Рихтер, Александрова зави, че никой не може да каже колко силен може да е един вторичен трус. Прези изминалата нощ у нас не е имало нито едно земетресение.", "date": "2017.07.22", "title": "БАЛКАНИТЕ СЕ ЛЮЛЕЯТ! Има ли опасност от силно земетресение у нас?"}
{"url": "http://pik.bg/%D1%80%D0%B0%D1%84%D0%B0%D0%B5%D0%BB-%D0%BD%D0%B0%D0%B4%D0%B0%D0%BB-%D0%BE%D1%82%D0%BA%D0%B0%D0%B7%D0%B0-%D1%83%D1%87%D0%B0%D1%81%D1%82%D0%B8%D0%B5-%D0%BD%D0%B0-%D1%82%D1%83%D1%80%D0%BD%D0%B8%D1%80%D0%B0-%D0%B2-%D1%85%D0%B0%D0%BC%D0%B1%D1%83%D1%80%D0%B3-news677214.html", "text": "Световният №2 при тенисистите Рафаел Надал от Испания ще пропусне турнира в Хамбург следващата седмица, съобщава Tennis World USA. Испанският тенисист е отказал поканата за участие, която му е била предоставена от организаторите. „Надал реши да почива следващата седмица и няма да го видим в Хамбург“, заяви директорът на турнира Майкъл Стич. На мястото на Надал място в основната схема получи младият германски тенисист Максимилиан Мартерер.", "date": "2017.07.22", "title": "Рафаел Надал отказа участие на турнира в Хамбург"}
{"url": "http://pik.bg/%D1%81%D0%BB%D0%B5%D0%B4-%D1%82%D1%80%D1%83%D1%81%D0%B0-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%B1%D1%80%D0%BE%D0%B9-%D1%80%D0%B0%D0%BD%D0%B5%D0%BD%D0%B8-%D0%BD%D0%B0-%D0%BE-%D0%B2-%D0%BA%D0%BE%D1%81-%E2%80%93-%D0%B7%D0%B0%D1%80%D0%B0%D0%B4%D0%B8-%D0%BF%D0%B0%D0%BD%D0%B8%D0%BA%D0%B0%D1%82%D0%B0-%D0%BE%D1%82-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5%D1%82%D0%BE-news677215.html", "text": "Големият брой ранени на гръцкия остров Кос при земетресението в Егейско море, станало вчера рано сутринта – над 100 души, се дължи на паниката, съобщи Би Ти Ви. Двама души загинаха на острова при труса, чийто епицентър бе между популярните туристически дестинации Кос и Бодрум (Турция). По време на земетресението заведенията са били пълни, нощният живот е кипял, съобава пратеникът на Би Ти Ви в Гърция. Трусът е предизвикало паника и в последвалата блъсканица са пострадали десетки. Най-сериозните разрушения са в стария град на Кос. Там минаре на джамия е паднало върху масите и столовете на няколко кафенета, но според местните е късмет, че земетресението не е станало малко по-рано, когато заведенията са били пълни.", "date": "2017.07.22", "title": "След труса! Големият брой ранени на о-в Кос – заради паниката от земетресението"}
{"url": "http://pik.bg/%D0%BF%D0%BE%D0%B6%D0%B0%D1%80%D1%8A%D1%82-%D0%B2-%D1%85%D0%BE%D1%82%D0%B5%D0%BB-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%E2%80%9E%D0%BB%D0%BE%D0%B7%D0%B5%D0%BD%D0%B5%D1%86%E2%80%9C-%D0%B1%D0%B5-%D0%BF%D0%BE%D1%82%D1%83%D1%88%D0%B5%D0%BD-news677251.html", "text": "Потушен е пожарът в хотел \"Маринела\" в столичния квартал „Лозенец“, съобщиха от пресцентъра на МВР, цитирани от Фокус. Сигналът за пожар в подземна фитнес-зала на хотела постъпи малко след 11:00 часа. На място бяха изпратени осем коли на противопожарните служби. 20 души, които са били във фитнес-залата, са били евакуирани веднага. Все още не е ясна причината за възникването на пожара.", "date": "2017.07.22", "title": "Пожарът в хотел в столичния квартал „Лозенец“ бе потушен"}
{"url": "http://pik.bg/%D1%8F%D0%B4%D0%B5%D0%BC-%D0%BE%D1%82%D1%80%D0%BE%D0%B2%D0%BD%D0%B8-%D1%87%D1%83%D1%88%D0%BA%D0%B8-%D0%B8-%D0%B4%D0%BE%D0%BC%D0%B0%D1%82%D0%B8-news677208.html", "text": "нсерви или замразени риби. Сред продуктите, които са били залавяни от Агенцията по храните, са марули, домати, моркови, лимони и др. Отровни зеленчуци и риба с тежки метали са заловени у нас от Агенцията за безопасност на храните за последните 10 години. От институцията са подали 650 сигнала за внос на партиди с проблемни храни в Системата за бързо предупреждение за опасни храни и фуражи на ЕС. 490 от тях са предупрежденията за наличие на зеленчуци, внос от Турция, които съдържат завишени количества пестициди и микотоксини, които са опасни за хората. На второ място по брой нотификации е Китай - с над 40 сигнала за наличие на храни с тежки метали. Основно това са рибни ко", "date": "2017.07.22", "title": "Ядем отровни чушки и домати! "}
{"url": "http://pik.bg/%D0%BE%D1%82%D0%BC%D0%B5%D0%BD%D0%B8%D1%85%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%B5%D0%BD-%D0%BF%D0%BE%D0%BB%D0%B5%D1%82-%D0%B7%D0%B0%D1%80%D0%B0%D0%B4%D0%B8-%D0%BF%D0%B8%D1%8F%D0%BD-%D0%BF%D0%B8%D0%BB%D0%BE%D1%82-news677238.html", "text": "Полет на авиокомпания Air Astana от Амстердам през Атирау за Алмати е бил отменен заради пиян пилот, съобщава електронното издание RT. „Авиокомпания Air Astana със съжаление съобщава, че на 20 юли 2017 година втори пилот на самолет на авиокомпанията не е успял да премине тест за употреба на алкохол на летището в Амстердам“, се посочва в официално изявление на авиокомпанията. Веднага е стартирало вътрешно разследване на скандала. През 2016 година авиокомпанията Air Astana отново бе замесена в скандал, след като пилот от компанията бе осъден на година и половина затвор за превозване и употреба на марихуана. Пред съда пилотът опита да се оправдае, посочвйки че пилотите от холандската авиокомпания KLM имат разрешение за употреба на марихуана до две денонощия преди полет.", "date": "2017.07.22", "title": "Отмениха международен полет заради пиян пилот"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%BE%D1%82%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D1%8E%D0%B6%D0%BD%D0%B8%D1%82%D0%B5-%D1%87%D0%B0%D1%81%D1%82%D0%B8-%D0%BD%D0%B0-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-%D0%B1%D0%B5-%D1%83%D0%B4%D1%8A%D0%BB%D0%B6%D0%B5%D0%BD%D0%BE-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news677242.html", "text": "Филипинският Конгрес одобри с огромно мнозинство удължаването на военното положение в южната част на страната до края на годината,  съобшава AFP, цитирана от Фокус. Депутатите подкрепиха призива на президента Родриго Дутерте за удължаването на военното положение в региона Минданао, за да могат властите да се справят с ислямистите, които от два месеца са окупирали части от град Марави. Дутерте въведе в края на май 60-дневно военно положение след започването на сблъсъците, като то изтича днес.", "date": "2017.07.22", "title": "Военното положение в южните части на Филипините бе удължено до края на годината"}
{"url": "http://pik.bg/%D0%BD%D0%B5%D0%BB%D0%B5%D0%BF%D0%BE-%D0%B2%D0%BB%D0%B0%D0%BA-%D0%BF%D1%80%D0%B5%D0%B3%D0%B0%D0%B7%D0%B8-3-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5%D0%BD%D1%86%D0%B5-news677241.html", "text": "Тригодишно момченце бе прегазено от влак във Воронеж, съобщава местният тв канал \"Губерния\". Влакът се движел по линията Назран - Москва. Нелепият инцидент станал пред една от къщите, покрай които минавала жп линията. Не са ясни обстоятелствата, при които момченцето се е озовало на релсите. Детенцето все още е живо и лекарите от местната болница се борят за живота му. Но лекарите не дават утешителни прогнози - детето е с кома 2-3 степен.", "date": "2017.07.22", "title": "НЕЛЕПО! Влак прегази 3-годишно момченце "}
{"url": "http://pik.bg/%D0%B3%D0%B0%D0%B2%D1%80%D0%B0-%D1%85%D0%BE%D1%80%D0%B0%D1%82%D0%B0-%D0%BD%D0%B0-%D0%B1%D0%BE%D0%B6%D0%BE-%D0%BA%D1%80%D0%B0%D0%B2%D0%B0%D1%82%D0%B0-%D1%81%D0%B5-%D0%BF%D0%BE%D0%B4%D0%B8%D0%B3%D1%80%D0%B0%D1%85%D0%B0-%D1%81-%D0%BE%D1%87%D0%B8%D1%82%D0%B5-%D1%83%D1%80%D0%B8%D0%BD%D0%B8%D1%80%D0%B0-%D0%BF%D1%80%D0%B5%D0%B7-%D1%82%D1%80%D1%8A%D0%B1%D0%B8%D1%87%D0%BA%D0%B0-%D0%B8-%D0%B2%D0%B5%D1%87%D0%B5-%D0%BD%D0%B5-%D0%B5-%D0%BC%D1%8A%D0%B6-news677224.html", "text": "Божо Кравата ще се изправи очи в очи с най-големия си враг Митьо Очите. Този път обаче не в Слънчев бряг, а в съдебната зала. Стана ясно, че прокуратурата е внесла дългоочаквания обвинителен акт срещу Божидар Кузманов и групата му в съда. Очаква се процесът да бъде насрочен след лятната ваканция на магистратите, уточниха от спецсъда, цитирани от \"Телеграф\". Кравата се прочу най-силно през юни м.г., когато наркобосът Митьо Очите нахлу в ресторанта му \"4 You\" в Слънчев бряг и се разрази стрелба. При нея загина един от гардовете на Желязков, а самият той бе почти смъртно ранен.  Това обаче, за което говорят всички в наркосредите е новият прякор на Желязков. На Митьо Очите вече му викат е Сакатия. \"Пуснаха го преди 2 седмици хората на Кравата и в момента всички му викат така\", издават хора от средите на Кузманов.  Някои от момчетата на обвиняемия дори имали задача, като ходят по барове и дискотеки, на висок глас да коментират всичко за Сакатия. Не спестявали и обидни квалификации, че уринира през тръбичка и вече не е мъж, изненадани са хората в курорта.", "date": "2017.07.22", "title": "ГАВРА! Хората на Божо Кравата се подиграха с Очите: Уринира през тръбичка и вече не е мъж!"}
{"url": "http://pik.bg/%D0%BD%D0%BE%D0%B2%D0%BE-20-fina-%D0%BF%D1%80%D0%B5%D0%BA%D1%80%D1%8A%D1%81%D1%82%D0%B8-%D1%81%D0%B8%D0%BD%D1%85%D1%80%D0%BE%D0%BD%D0%BD%D0%BE%D1%82%D0%BE-%D0%BF%D0%BB%D1%83%D0%B2%D0%B0%D0%BD%D0%B5-%D0%BD%D0%B0-%D0%B0%D1%80%D1%82%D0%B8%D1%81%D1%82%D0%B8%D1%87%D0%BD%D0%BE-news677244.html", "text": "Конгресът на Международната федерация по плувни спортове (FINA) реши да преименува синхронното плуване на артистично, съобщи пред ТАСС изпълнителният директор на FINA Корнел Маркулеску. „С решението за промяна на името се надяваме да дадем нов импулс в развитието на синхронното плуване, което да позволи то да стане по-близко за медиите и по-разбираемо за хората“, разяснява Маркулеску. Отбелязва се, че идеята за преименуването е дошла от Международния олимпийски комитет.", "date": "2017.07.22", "title": "Ново 20! FINA прекръсти синхронното плуване на артистично"}
{"url": "http://pik.bg/%D1%89%D0%BE-%D0%B7%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81%D0%B5-%D1%83%D1%81%D1%83%D0%BA%D0%B0-%D0%B7%D0%B0-%D0%BA%D0%BB%D0%B0%D1%81-%D0%BF%D1%80%D0%BE%D1%81%D0%BB%D1%83%D0%B6%D0%B5%D0%BD%D0%BE-%D0%B2%D1%80%D0%B5%D0%BC%D0%B5-%D0%BD%D1%8F%D0%BC%D0%B0%D0%BC-%D0%BF%D1%80%D0%B0%D0%B2%D0%BE-%D0%BD%D0%B0-%D0%BB%D0%B8%D1%87%D0%BD%D0%BE-%D0%BC-news677199.html", "text": "Не съм участвал в срещата между вицепремиера Симеонов и представителите на работодателските и синдикални организации. Това заяви социалният министър Бисер Петков, коментирайки спорния казус \"Прослужено време\". Той поясни, че този въпрос е бил решен през 2013 г., но само за работещите в държавната администрация и е бил включен в основното възнаграждение. \"Този въпрос не за пръв път се поставя в диалога между работодатели и синдикати. Явно е, че на този етап няма съгласие за отпадане на клас \"Прослужено време\". От лица, които са извън политиката, също имаше разнопосочни мнения. Аз нямам право на лично мнение в случая, за това отговаря институцията, занимаваща се с политиката по доходите\", заяви твърде уклончиво човекът, поставен на този пост, за да брани социалната справедливост не само на трудовия пазар. \"Когато този диалог се води в правилния формат - Националния съвет за тристранно сътрудничество, може да се намери приемливо решение. Безспорно това е въпрос, който се поставя настоятелно от работодателите и в рамките на социалния въпрос тези \"гъбясали\" въпроси трябва да намират решение. Темата не е водеща за правителството или поне МТСП - това е въпрос, който трябва да е водещ между работодатели и синдикати. Запитан дали е \"за\" увеличението на заплатите на служителите на МВР, министър Петков отговори, че и в други сектори има нужда от повишаване на заплатите, Петков отговори: \"Не мога да взема отношение за конкретното искане на полицаите, защото се намесвам в чужда територия\". Петков обаче изтъкна, че служителите с по-висока квалификация в държавната администрация трябва да бъдат стимулирани. Социалният министър подчерта, че правителството ще търси насоки за увеличаване на пенсиите.", "date": "2017.07.22", "title": "ЩО ЗА ПОЗИЦИЯ?! Социалният министър се усука за клас \"Прослужено време\": Нямам право на лично мнение"}
{"url": "http://pik.bg/%D0%BC%D0%B2%D1%80-142-%D0%B4%D0%B6%D0%B8%D0%B3%D0%B8%D1%82%D0%B8-%D0%B7%D0%B0%D1%81%D0%B5%D1%87%D0%B5%D0%BD%D0%B8-%D0%B4%D0%B0-%D1%8E%D1%80%D0%BA%D0%B0%D1%82-%D0%B2-%D0%B0%D0%B2%D0%B0%D1%80%D0%B8%D0%B9%D0%BD%D0%B8%D1%82%D0%B5-%D0%BB%D0%B5%D0%BD%D1%82%D0%B8-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B8%D1%82%D0%B5-news677243.html", "text": "Трима водачи са санкционирани от органите на „Пътна полиция“ за шофиране в лентата за аварийно спиране на магистрала „Тракия“. На два от тях са издадени актове за административно нарушение, а на третия – фиш. И трите нарушения са засечени на територията на ОДМВР – Пловдив. Наказаният с фиш водач е бил засечен да разговаря по телефона и това била причината той да отбие. Това съобщиха от пресцентъра на МВР. По данни на Главна дирекция „Национална полиция“ от началото на годината до края на месец юни, случаите на шофиране в аварийната лента са общо 142. От „Пътна полиция“ напомнят, че аварийната лента на аутобаните се използва за движение единствено от автомобилите със специален режим на движение – линейки, пожарни и колите на полицията, за да могат по-бързо да си проправят път в случай на инцидент. Ползването й от други коли, както и спирането без основателна причина, е абсолютно недопустимо. От „Пътна полиция“ напомнят още, че днес движението на тежкотоварни автомобили няма да бъде възможно във времето от 10.00 до 14.00 часа по трасето между Перник и Кулата.", "date": "2017.07.22", "title": "МВР: 142 джигити засечени да юркат в аварийните ленти на магистралите "}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%BD%D0%B0%D1%82%D1%80%D0%BE%D0%B2%D0%B5%D0%BD%D0%B8-%D1%81-%D0%B4%D0%B8%D0%BC-%D1%81%D0%B0-%D0%BE%D1%82%D0%BA%D0%B0%D1%80%D0%B0%D0%BD%D0%B8-%D0%B2-%E2%80%9E%D0%BF%D0%B8%D1%80%D0%BE%D0%B3%D0%BE%D0%B2%E2%80%9C-%D1%81%D0%BB%D0%B5%D0%B4-%D0%BF%D0%BE%D0%B6%D0%B0%D1%80%D0%B0-%D0%B2-%D1%85%D0%BE%D1%82%D0%B5%D0%BB-%D0%B2-%E2%80%9E%D0%BB%D0%BE%D0%B7%D0%B5%D0%BD%D0%B5%D1%86%E2%80%9C-news677257.html", "text": "Двама души са откарани в \"Пирогов\" със съмнение за индоксикация с въглероден окис след пожара в хотел „Маринела“ в столичния квартал „Лозенец“, съобщи говорителят на Центъра за спешна медицинска помощ (ЦСМП) Катя Сунгарска, цитирана от Фокус. „По първоначална информация индоксикацията не голяма“, разясни тя. По думите ѝ 4 линейки са били изпратени да оказват помощ на пострадали при горящия хотел. „Две линейки са останали на място, в случай, че на някой му прилошее или получи някаква реакция“, допълни Сунгарска. „В 11:17 часа е подаден сигналът до нас, в 11:22 часа вече сме били на място, т.е. на петата минута“, съобщи тя.", "date": "2017.07.22", "title": "Двама натровени с дим са откарани в „Пирогов“ след пожара в хотел в „Лозенец“"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%BC%D0%B5%D0%B7%D0%B4%D1%80%D0%B0-%D0%B8-%D0%B1%D0%BE%D1%82%D0%B5%D0%B2%D0%B3%D1%80%D0%B0%D0%B4-%D0%B8%D0%BC%D0%B0-%D1%80%D0%B0%D0%BD%D0%B5%D0%BD-%D1%87%D0%BE%D0%B2%D0%B5%D0%BA-news677264.html", "text": "Тежка катастрофа е станала на международния път Е-79 между Мездра и Ботевград. Лек автомобил „Фолксваген Голф“ внезапно е намалил скоростта си и бил пометен от идващия отзад „Фолксваген Пасат“ с пловдивска регистрация. Тежкият инцидент е станал на прав участък близо до село Скравена, съобщава \"БулНюз\". Пристигналата линейка е закарала в болницата в Ботевград пътувала във втората кола жена, която по първоначална информация е със счупен крак. На мястото на катастрофата има патрул на полицията, който регулира движението по път I-1 Ботевград – Скравена. Трафикът не е спрян, но шофьорите трябва да преминават с повишено внимание.", "date": "2017.07.22", "title": "Тежка катастрофа между Мездра и Ботевград, има ранен човек"}
{"url": "http://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D0%BB%D0%B8%D0%B4%D0%B5%D1%80%D0%B0-%D0%BD%D0%B0-%D1%80%D0%B0%D0%B4%D0%B8%D0%BA%D0%B0%D0%BB%D0%BD%D0%B0%D1%82%D0%B0-%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B0-%E2%80%9E%D1%82%D0%B0%D0%BB%D0%B8%D0%B1%D0%B0%D0%BD%E2%80%9C-%D0%B5-%D0%B1%D0%B8%D0%BB-%D1%83%D0%B1%D0%B8%D1%82-news677246.html", "text": "Синът на лидера на радикалната групировка „Талибан“ Мулави Хайбатул Ахунзад е загинал при нападение на военни в Афганистан, съобщава Ройтерс. Според информацията представител на групировката „Талибан“ е съобщил, че 23-годишният Абд ар-Рахман Халид е загинал в четвъртък при опит за атака на военната база в град Гиршик, провинция Гилменд. Отбелязва се, че терористите са опитали да осъществят самоубийствен атентат срещу военната база, като по данни на афганистанската Khaama Press военните не са понесли сериозни загуби, тъй като автомобилите, в които са били заредени взривовете, са били унищожени преди да стигнат до постовете пред базата.", "date": "2017.07.22", "title": "Синът на лидера на радикалната групировка „Талибан“ е бил убит"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B4%D0%B0%D0%BC%D0%B8-%D0%BE%D0%BF%D0%B0%D1%81%D0%BD%D0%B8%D1%82%D0%B5-%D1%81%D1%82%D1%80%D0%B0%D0%BD%D0%B8%D1%87%D0%BD%D0%B8-%D0%B5%D1%84%D0%B5%D0%BA%D1%82%D0%B8-%D0%BD%D0%B0-%D0%BA%D0%BE%D0%BB%D0%B0%D0%BC%D0%B0%D1%81%D0%BA%D0%B0%D1%82%D0%B0-news677203.html", "text": "Кървенето и порязването са най-честите наранявания най-вече в областта на бикини-зоната. Макар и по-рядко срещани, алергиите също са неприятно последствие. Самата смола не отключва алергените, а примесите в нея. Затова, ако ще ползвате коламаска за първи път, нанесете малко на китката си, за да проверите дали не сте алергични. При продължителна употреба с годините кожата губи еластичност, тя се отпуска и изтънява. Нерядко дори потъмнява, когато се ползва вариантът гореща маска. Хематомите от рязкото дърпане на космите са болезнени и характерни при светлите жени. Този тип депилация не е за предпочитане през лятото, особено преди море или плажа край басейна, тъй като коламаската раздразва кожата. В комбинация със слънчевите лъчи е възможна появата на червени раздразнени и болезнени участъци. Когато купувате коламаска или отивате при козметик, проверявайте съставките. Ако в тях има такива, към които сте алергични, не се подлагайте на процедурата. Съвременните методи като лазерна и фотоепилация са подходящи за практикуване във всички сезони, стига да става дума за области, които не се излагат на слънце или солариум, казват дерматолозите. Не всеки има време, пък и средства да ходи редовно на козметик. Индустрията предлага широка гама от продукти, тип коламаска, подходящи за прилагане и у дома. Има няколко трика за бързо и сравнително безболезнено обезкосмяване. Уверете се, че държите кожата изпъната, докато дърпате коламаската, така ще намалите болката и зачервяването. Използвайте восък за чувствителна кожа или крем депилатоар. Не нанасяйте продукта на едно и също място повече от два пъти, тъй като това може да зачерви и възпали кожата ви. След обезкосмяването нанесете продукт за охлаждане директно по цялата зона, където има зачервяване и възпаление на кожата. Ако нямате лосион или спрей за успокояване на раздразнена кожа, можете да забъркате набързо овесена каша от овесени ядки и вода и да наложите повредените участъци с нея за около 10 минути. Настърганият картоф има също много добър ефект. Тривиално средство за отстраняване на сърбежа и болката веднага след обезкосмяването е парчето лед, което потушава възпалението. Ледът подпомага затварянето на порите, които са били принудително отворени по време на коламаската. Така се намалява и рискът от инфекция. Депилацията с коламаска повече от пет години може да провокира тежки алергии, да се появят подкожни косми под мишниците и други вдлъбнатини по тялото, които да образуват мастна тъкан. Макар и много ефикасен, този традиционен начин за отстраняване на окосмяването има твърде много странични ефекти, ако се практикува по-продължително време.", "date": "2017.07.22", "title": "ВНИМАНИЕ, ДАМИ! Опасните странични ефекти на коламаската"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BF%D1%8A%D1%82%D0%BD%D0%B8%D1%87%D0%B5%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%B0%D0%BD-148-%D0%BA%D0%B0%D1%86%D0%BD%D0%B0-%D0%B0%D0%B2%D0%B0%D1%80%D0%B8%D0%B9%D0%BD%D0%BE-%D0%B2-%D1%81%D0%B0%D1%80%D0%B0%D1%82%D0%BE%D0%B2-%D1%81%D0%BB%D0%B5%D0%B4-%D1%81%D0%B1%D0%BB%D1%8A%D1%81%D1%8A%D0%BA-%D1%81-%D0%BF%D1%82%D0%B8%D1%86%D0%B0-news677248.html", "text": "Пътнически самолет Ан-148, изпълняващ полет по маршрута Пенза – Сочи, е кацнал аварийно в Саратов заради повреда в двигателя, съобщава ТАСС. Причина за аварията е станал сблъсък на самолета с птица. „Въздушния съд веднага е бил насочен към резервното летище в Саратов за принудително кацане“, е заявил източник от авиодиспечерните служби. Отбелязва се, че принудителното кацане е било успешно, като самолетът се е приземил само с един работещ двигател. Всички 80 пътници, които са били на борда, са били натоварени на друг самолет и са излетели за Сочи. Няма пострадали при инцидента.", "date": "2017.07.22", "title": "Екшън! Пътнически самолет Ан-148 кацна аварийно в Саратов след сблъсък с птица"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D0%B5%D0%B7-%D0%BA%D1%80%D0%B0%D0%B9-%D1%83%D0%BA%D1%80%D0%B0%D0%B8%D0%BD%D0%B5%D1%86-%D1%81-%D1%82%D0%B8%D1%80-%D1%80%D0%B0%D0%B7%D0%BC%D0%B0%D0%B7%D0%B0-%D0%B6%D0%B5%D0%BD%D0%B0-%D0%B2-%D0%BA%D0%B0%D1%80%D0%BD%D0%BE%D0%B1%D0%B0%D1%82-news677256.html", "text": "Влекач „МАН“, с видинска регистрация, блъсна и уби на място 84-годишна жена на бул. „Москва“ в Карнобат. Камионът е бил управляван от 52-годишния украински гражданин Никола Ч. Вероятно той се е движил с несъобразена скорост, когато е ударил неправилно пресичащата Женка И. от Карнобат, съобщава \"Бургас Инфо\". Образувано е досъдебно производство. Водачът е тестван с дрегер за употреба на алкохол, а показанията му са били нулеви.", "date": "2017.07.22", "title": "ТРАГЕДИЯ БЕЗ КРАЙ! Украинец с ТИР размаза жена в Карнобат"}
{"url": "http://pik.bg/%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D0%BA%D0%B8%D1%82%D0%B0%D0%B9-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BE%D0%BF%D1%82%D0%B8%D0%BC%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B0%D1%82%D0%B0-%D1%81%D0%B8-%D1%81%D1%82%D1%80%D1%83%D0%BA%D1%82%D1%83%D1%80%D0%B0-news677249.html", "text": "В първите шест месеца на 2017 година Китай е продължил да подобрява своята енергийна структура и страната е консумирала повече чиста енергия на фона на правителствената кампания за по-екосъобразен растеж, предава агенция Синхуа, цитирана от Фокус. Потреблението на въглища, което е било около 1, 83 млрд. тона през първите шест месеца на годината, е осигурило около 59,8% от общата енергия. Отбелязва се понижаване от 0,6% спрямо същия период миналата година. За сравнение делът на природния газ и неизкопаемите горива се е увеличил с 0.3% до 20%.", "date": "2017.07.22", "title": "Стратегия! Китай продължава оптимизацията на енергийната си структура"}
{"url": "http://pik.bg/%D0%BE%D1%82%D1%87%D0%B0%D1%8F%D0%BD%D0%B8%D0%B5-%D0%BA%D0%BB%D0%BE%D1%88%D0%B0%D1%80-%D1%81%D0%B5-%D0%BE%D0%B1%D0%B5%D1%81%D0%B8-%D0%B2-%D0%B3%D1%80%D0%B0%D0%B4%D0%B8%D0%BD%D0%BA%D0%B0-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-news677273.html", "text": "Клошар се е обесил на рампата на скейтборд площадката в Слънчевата градина в Монтана в петък вечерта, съобщава BulNews.bg. Според информацията възрастният мъж завързал около врата си ръкавите на суичър и така издъхнал, увиснал на железен кол. Разхождащи се в района на градинката го забелязали и подали сигнал в полицията. В близост до трупа е намерено старото колело на клошаря. Хора твърдят, че са виждали мъжа да проси и да рови за храна в кофите, но все още самоличността му не може да бъде установена. По тялото няма следи от насилие, уверяват от полицията в Монтана.", "date": "2017.07.22", "title": "Отчаяние! Клошар се обеси в градинка в Монтана"}
{"url": "http://pik.bg/%D1%8E%D1%81%D0%B5%D0%B9%D0%BD-%D0%B1%D0%BE%D0%BB%D1%82-%D1%81-%D0%B2%D1%8A%D1%80%D1%85%D0%BE%D0%B2%D0%BE-%D0%BF%D0%BE%D1%81%D1%82%D0%B8%D0%B6%D0%B5%D0%BD%D0%B8%D0%B5-%D0%B7%D0%B0-%D1%81%D0%B5%D0%B7%D0%BE%D0%BD%D0%B0-%D0%B2-%D1%81%D0%BF%D1%80%D0%B8%D0%BD%D1%82%D0%B0-%D0%B2-%D0%BC%D0%BE%D0%BD%D0%B0%D0%BA%D0%BE-news677259.html", "text": "Олимпийският и световен шампион и рекордьор в спринтовете Юсейн Болт от Ямайка демонстрира впечатляваща форма. На турнира от Диамантената лига в Монако Светкавицата бе  безапелационен, като спря хронометрите на 9,95 секунди, което е най-добър резултат в света за сезона в дисциплината. С този резултат Болт, който наскоро премина терапия в Германия заради болки в гърба, недвусмислено показа, че на предстоящото след броени дни световно първенство отново ще бъде суперфаворитът за титлата в късия спринт. На шампионата той ще участва и в щафетата на Ямайка на 4 по 100 метра.", "date": "2017.07.22", "title": "Юсейн Болт с върхово постижение за сезона в спринта в Монако"}
{"url": "http://pik.bg/%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%B3%D0%B0%D0%B7%D0%B5%D0%BD-%D0%BC%D1%8A%D0%B6-%D0%B0%D0%B4%D0%B2%D0%BE%D0%BA%D0%B0%D1%82%D0%B8-%D0%BD%D0%B5-%D0%B2%D0%B8-%D0%BB%D0%B8-%D0%B3%D0%BE%D1%80%D1%87%D0%B8-%D1%85%D0%BB%D1%8F%D0%B1%D0%B0-%D0%BA%D0%BE%D0%B9%D1%82%D0%BE-%D0%B4%D0%B0%D0%B2%D0%B0%D1%82%D0%B5-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D1%81%D0%B8-news677260.html", "text": "Вдовицата на загиналия в мелето на булевард „Руски” Атанас – Корнелия Петкова, публикува остър коментар след вчерашното заседание на Апелативен съд – Пловдив. На него присъдата на виновния за инцидента шофьор Любомир Трайков беше увеличена от 4 до 6 години, съобщава \"Трафик Нюз\". Петкова обаче, изглежда, е недоволна както от съда, така и експертите по делото и адвокатите на Трайков. Публикуваме коментара й, написан в профила й във Фейсбук, без редакторска намеса: „Пловдивски магистрати и \"светила\", Искам да попитам, защо Атанас не отне предимството на таксиметровия шофьор, който е бил пръв на пътното платно и е бил изпреварен от Любомир Трайков, а внезапно го отне на \"синковеца\"?!! Искам да попитам \"правозащитниците\" на убийците, Колко пари взимате за подобна защита и когато именно с тези пари давате хляб на децата си, не ви ли горчи?!! И не на последно място искам да попитам майките и бащите на убийците, С каква съвест сте готови да пренебрегнете истината и законите, за да оправдаете и толерирате убийствата на синовете и дъщерите си?!!” В инцидента освен Атанас загинаха още двама души от същата кола. Първоначално Окръжният съд осъди Трайков на четири години затвор. Апелативните магистрати обаче увеличиха наказанието. Според второинстанционния съд наказанието, което подсъдимият следва да изтърпи, е девет години лишаване от свобода, но тъй като по делото е проведено съкратено съдебно следствие, по закон санкцията задължително се намаля с една трета. Така Трайков ще лежи 6 години в зандана.", "date": "2017.07.22", "title": "Вдовицата на прегазен мъж: Адвокати, не ви ли горчи хляба, който давате на децата си?"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%8A%D1%80%D1%82%D1%8A%D0%B2-%D0%BA%D1%80%D0%B8%D1%81%D1%82%D0%B8%D1%8F%D0%BD-%D0%BA%D0%BE%D0%B9%D1%82%D0%BE-%D0%B1%D0%BB%D1%8A%D1%81%D0%BD%D0%B0-%D1%82%D1%83%D1%80%D0%B8%D1%81%D1%82%D0%B8-%D0%BA%D1%80%D0%B0%D0%B9-%D1%82%D1%80%D0%B8%D0%B3%D1%80%D0%B0%D0%B4-news677272.html", "text": "Издирването му продължи 14 дни. Тялото е намерено около 14,00 часа от баща му и чичовците, които продължиха да го търсят и след прекратяване на спасителната операция. Трупът е намерен в гориста местност, вероятно се е хвърлил от висок склон. Най-вероятно става дума за самоубийство. Това съобщи на Нова телевизия кметът на Триград Цветан Славков. Тялото на 16-годишния Кристиян, който бутна с кола туристи край Триград и избяга, е намерено.", "date": "2017.07.22", "title": "СТРАШНО! Откриха мъртъв Кристиян, който блъсна туристи край Триград"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B5%D0%BC%D0%B1%D0%BB%D0%B5%D0%BC%D0%B0%D1%82%D0%B8%D1%87%D0%B5%D0%BD-%D1%82%D0%B5%D0%BD%D0%B8%D1%81%D0%B8%D1%81%D1%82-news677305.html", "text": "В тенис средите често се казва, че никой никога няма да забрави \"човека, елиминирал Борис Бекер във втори кръг на \"Уимбълдън\". Питър Дуън поднесе една от най-паметните изненади в историята на Големия шлем, отстранявайки великия Бекер през 1987 година. На 22 юли 2017 година Дуън, станал легенда на \"свещената трева\" с постижението си, почина на 56-годишна възраст, само девет седмици след като бе диагностициран с агресивна форма на неврологично заболяване, засягащо двигателния неврон. Именно Бекер бе първият, който изрази съболезнованията си към семейството на Дуън: \"Сърцето и мислите ми са с близките на Питър. Тенисът загуби страхотен човек и чудесен играч!\", написа германецът в социалните мрежи. Знаковата победа на Дуън над Борис Бекер през 87-а впоследствие му помага да стигне осминафиналите, където губи от Слободан Живойнович, известен с мощния си сервис. Дуън получава специален подарък - часовник с инициали \"Уимбълдън 1987 - Убиеца на гиганти\", пише \"Спортал\".", "date": "2017.07.22", "title": "Тъжна вест! Почина емблематичен тенисист"}
{"url": "http://pik.bg/%D0%BC%D1%8A%D1%80%D0%B8-%D1%81%D1%82%D0%BE%D0%B8%D0%BB%D0%BE%D0%B2-%D1%81-%D1%84%D1%83%D1%80%D0%BE%D1%80-%D0%B2-%D1%87%D1%83%D0%B6%D0%B1%D0%B8%D0%BD%D0%B0-news677310.html", "text": "Отборът на Астана, воден от българския специалист Станимир Стоилов, записа шеста поредна победа в първенството на Казахстан. В мач от 21-ия кръг тимът, ръководен от Мъри се наложи с 2:0 над Тобол Костанай. Ганайският нападател Патрик Твумаси вкара по един гол в двете полувремена, за да донесе нови три точки на своя отбор. Твумаси откри резултата в 44-ата минута, а двадесет преди края на срещата оформи крайния резултат. Астана е едноличен лидер в шампионата с 51 точки, акцентира \"Лайфспорт\". Вторият Кайрат има 8 по-малко и мач пасив. Мъри Стоилов продължава с впечатляващите резултати в кариерата си.", "date": "2017.07.22", "title": "Мъри Стоилов с фурор в чужбина"}
{"url": "http://pik.bg/%D1%81%D1%83%D0%BF%D0%B5%D1%80-%D1%82%D1%80%D0%B8%D0%BA-%D0%B5%D1%82%D0%B5%D1%80%D0%B8%D1%87%D0%BD%D0%B8-%D0%BC%D0%B0%D1%81%D0%BB%D0%B0-%D1%82%D1%80%D0%B8%D1%8F%D1%82-%D0%B1%D1%80%D1%8A%D1%87%D0%BA%D0%B8%D1%82%D0%B5-%D0%BE%D0%BA%D0%BE%D0%BB%D0%BE-%D0%BE%D1%87%D0%B8%D1%82%D0%B5-news677202.html", "text": "Мимическите бръчки под очите не са пряко свързани с възрастта и, за съжаление, могат да се появят твърде рано. Те са причинени от много фактори като продължително излагане на слънце, некачествена козметика, нездравословно хранене, безсъние и др. Затова може да се отървете от тях изцяло с помощта на натурални масла. Те са естествени средства, широко използвани за борба с бръчки и други дефекти по кожата. За чувствителна кожа под очите са подходящи: масло от жожоба, авокадо, праскова, роза, пшеничен зародиш, бадеми, какао, сусам, бор, амарант и манго. Те се борят ефективно с изтощена, отпусната и нееластична кожа около очите. Идеално подхранват, подмладяват и стимулират регенерацията на клетките. За да се отървете от бръчките под очите, може да си приготвите и комбинация от етерични масла. Например смес от 1 супена лъжица зехтин, 1 супена лъжица масло от авокадо, 4 капки масло от копър и 4 капки масло от лавандула. Сместа съхранявайте в плътно затворен стъклен съд в хладилника. Нежно налагайте маслото върху външните ъгли на зоната около очите. След това затворете клепачи и леко потупайте с пръсти. Правете този масаж в продължение на 5-10 минути всеки ден.", "date": "2017.07.22", "title": "СУПЕР ТРИК! Етерични масла трият бръчките около очите  "}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D1%81%D0%BE%D1%84%D0%B8%D1%8F%D0%BD%D1%86%D0%B8-%D1%81-%D0%BD%D0%BE%D0%B2%D0%B8-40-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%BF%D0%BE-%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0-%D0%BD%D0%B0-%D0%B2%D0%BC%D1%80%D0%BE-news677309.html", "text": "На 25 юли от 11.00ч. на площада пред храм-паметник „Св. Александър Невски“, официално ще бъдат представени 40 от новите 60 еко автобуса, които тръгват по линиите на градския транспорт в София. На официалното представяне ще пръстават зам.-министър председателят и министър на отбраната Красимир Каракачанов, зам.- министърът на околната среда и водите Николай Кънчев, зам.- министърът на вътрешните работи Стефан Балабанов, зам.-министърът на труда и социалната политика д-р Султанка Петрова, кметът на София Йорданка Фандъкова, евродепутататът Ангел Джамбазки, организационният секретар на ВМРО и секретар на ПГ „Обединени патриоти“ Юлиан Ангелов, председателят на групата в СОС „Патриоти за София“ и представител на ВМРО Карлос Контрера, областният управител на София Николай Пехливанов, както и много други официални лица. Столицата ни е сред най – замърсените градове в Европа заради остарелия автопарк на личните автомобили, но и заради старите автобуси на градския транспорт. Поради тази причина на 28 юни 2016 г. СОС одобрява доклад на Карлос Контрера - общински съветник от ВМРО, с който се дава съгласие за сключване на договор за обществен превоз на пътници с транспортния оператор МТК ГРОУП. Съгласно доклада на председателя на „Патриоти за София“, представител на ВМРО, превозвачът се задължава да поеме превоза по автобусни линии в северните райони на София с нови газови автобуси стандарт „Евро 6“. По предложение на групата съветници „Патриоти за София„- ВМРО и АТАКА, превозвачът трябва да изгради за своя сметка и нова газово-компресорна станция, за да се гарантира зареждането на автобусите. Договорът е сключен на 02.12.2016г. Към настоящия момент вече са доставени 20 от новите газови автобуса с климатизация и вентилация. До края на седмицата ще бъдат доставени и останалите 40 броя. Автобусите ще тръгнат по линиите най-късно до 2 август т.г. Доставката на автобусите е за сметка на превозвача. Те ще се движат по линиите за срок от 8г. Автобусите не са свързани с програмата на Столична община за обновяване на градския транспорт, а е допълнение към нея. Новите 60 газови автобуса ще заменят досегашните 20-30 годишни дизелови, които до сега обслужваха линиите и са много сериозен замърсител на въздуха в София.", "date": "2017.07.22", "title": "ЧЕСТИТО! Софиянци с нови 40 автобуса по инициатива на ВМРО"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-16-%D0%B3%D0%BE%D0%B4%D0%B8%D1%88%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%BA%D0%B0-%D0%BF%D1%80%D0%B8%D1%81%D1%82%D0%B0%D0%BD%D0%B0%D0%BB%D0%B0-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news677280.html", "text": "Идентифицирана е 16-годишната германка, заловена заедно с жените бойци на Ислямска държавав иракския град Мосул, потвърдиха представители на германската провинция Саксония. Прокуратурата в град Дрезден, столица на източната провинция, потвърди, че момичето е било идентифицирано и получава помощ от германското посолство в Ирак. Името на момичето е Линда В., съобщава АП, цитирана от Фокус. Екстремистите от Ислямска държава бяха прогонени от втория най-голям иракски град Мосул по-рано този месец след тежка кампания, получила подкрепата на САЩ. Голяма част от града е в руини, припомня ДПА. Дни след като си върнаха града, иракските сили за борба с тероризма задържаха 20 джихадистки от тунел, открит под Стария град на Мосул. Появиха се съобщения, че сред тях има германска тийнейджърка, припомня ДПА. Дрезденската прокуратура отказа да потвърди това, отбелязва АП. Смята се, че 16-годишното момиче е от малкия град Пулшниц, разположен на североизток от Дрезден и е изчезнала през 2016 година, малко след като приела исляма. Вероятно е поддържала контакти по интернет с поддръжници на Ислямска държава, съобщава ДПА. Прокуратурата отказа да потвърди тази информация, както и дали тя се е била на страната на групировката, подчертавайки, че нямат информация за нея след пристигането й в Истанбул преди година, съобщава АП.", "date": "2017.07.22", "title": "Спипаха 16-годишна германка, пристанала на „Ислямска държава“"}
{"url": "http://pik.bg/%D0%B2%D0%BB%D0%B0%D0%B4%D0%BE-%D0%BC%D0%B0%D0%BD%D1%87%D0%B5%D0%B2-%D1%80%D0%B0%D0%B7%D0%B1%D0%B8-%D0%B5%D0%B4%D0%B8%D0%BD%D0%B8%D1%8F-%D1%86%D1%81%D0%BA%D0%B0-news677277.html", "text": "\"Беше направен опит да се внуши изкуствено разделение чрез създаването на още един клуб. Нормално е, когато създадеш нещо такова, разни хора, които не са доволни, да започнат да му симпатизират. Без значение дали са един, двама или пет веднага започват да се правят някакви съпоставки по медиите и изведнъж изкарват нещата сякаш, видите ли, ЦСКА е разделен. Това е несериозно, но явно може да се направи и се прави от определени хора и кръгове. Защо го правят, това си е тяхна работа и проблем. Виждаме, че разполагат с доста добри средства за нивото, на което играят. Но не виждам каква е логиката. За мен е смешно да се афишират някакви амбиции. Окей, ще влезе този отбор във Втора лига, да кажем, че може да влезе и в елита. И после какво - два клуба с име ЦСКА в Първа лига. Не ми го побира акълът това. Каква е идеята на цялото това нещо? Защо се прави, как смятат да съществуват след време? За мен това е абсурд. Но се случват такива неща. Подобна е ситуацията и в Румъния, където се появи втори Стяуа, макар там драмата да е по-различна. В случая с ЦСКА може би има и някакви други интереси, които прозират, но ние не ги знаем в детайли и не разбираме дали са икономически или други. Оставете парите настрана, аз не разбирам какво толкова хората са се вторачили в тази емблема Отборът в А група ли е? В А група е. На \"Армията\" ли играе\"? На \"Армията\" играе. Какво ги интересува разни хора и медии Гриша Ганчев дали ще даде 3, 5 или 8 милиона? Това е едно непрекъснато бла-бла, което се изписва почти всеки ден. Следя и пресата, и електронните сайтове и това излиза нещо много важно. Ние да си го дъвчем... Колко пари ще се дадат, ама защо, ама как, ама кога ще се плати, ама на колко вноски... Не го разбирам това. По-важното е, че ЦСКА съществува, че се прави база, че има някакво развитие, което го нямаше в последните години\". Заявява любимецът на Сектор \"Г\" Владимир Манчев, цитиран от \"Тема Спорт\".", "date": "2017.07.22", "title": "Владо Манчев разби единия ЦСКА"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%B3%D0%BB%D0%B0%D0%B2%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BC%D0%B2%D1%80-%D1%81%D0%B2%D0%B5%D1%82%D0%BB%D0%BE%D0%B7%D0%B0%D1%80-%D0%BB%D0%B0%D0%B7%D0%B0%D1%80%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D1%81-%D0%BA%D0%B0%D0%BA%D0%B2%D0%B8-%D0%BF%D0%B0%D1%80%D0%B8-%D1%81%D0%B5-%D0%BA%D1%83%D0%BF%D1%83%D0%B2%D0%B0%D1%82-%D0%B3%D0%BB%D0%B0%D1%81%D0%BE%D0%B2%D0%B5%D1%82%D0%B5-news677236.html", "text": "Бившият главен секретар на Министерството на вътрешните работи и настоящ национален координатор на „Aтака“ Светлозар Лазаров коментира пред Би Ти Ви случая в Асеновград, при който младежи биха деца от спортен клуб и последваха протести и събаряне на незаконни ромски постройки. Лазаров бе категоричен, че „проблемът с циганските гета започва много назад в годините на прехода“. „За да бъде решен този казус, каквото и да се прави, няма да е достатъчно, ако не се отвори кутията на Пандора – за да бъде постигнато ясно решение на въпроса, трябва да се започне от политическо ниво. Като първа стъпка нека извадим резултатите от изборите в гетата и да си дадем сметка кой, на какво основание и по какъв начин е свързан с тези хора“, коментира бившият главен секретар на вътрешното министерство. Според Лазаров, докато не се спре с бизнеса с гегата, няма да мръднем нито крачка напред. \"Давате ли си сметка с какви пари се купуват тези гласове? На всички ни е ясно, че това не става с пари от заплати, на мен ми мирише на политическа корупция“, обяви той. Според Светлозар Лазаров  в последните 27 години МВР е една от най-потърпевшите от прехода институции. „Ако преброим колко са реформите в последните 27 години, сигурно всяка година се извършват различни такива, които дори противоречат, и навсякъде има допуснати слабости, което е видно от резултата“, каза Лазаров. По думите му проблемите са комплексни и затова трябва да се търсят комплексни решения. Трябва да има политически консенсус за краткосрочна и дългосрочна програма за изправяне на крака на МВР. „Ако се работи на парче и се влезе в сферата на популизма, няма да се постигне нищо“, категоричен бе Лазаров. По негови сметки в системата на МВР има 3500 незаети щата, но на първо място трябва да се работи по това да се спрат напускащите. За искането на полицаите за увеличение на заплатите Лазаров каза: „Многократно съм призовавал да се влезе в диалог в интерес на българските граждани и на МВР – с ясна пътна карта, ясни, конкретни решения. Решаване на въпроса в сектор „Сигурност“ ще допринесе и за подобряване на жизнените процеси в България“. Помолен да коментира случая с началника на отдел „Физическа защита“ в АЕЦ „Козлодуй“ Пешко Караджов, който е заплашвал полицай, Лазаров каза: „Болно ни е обществото. Ежедневието ни е изпълнено с такива казуси“.", "date": "2017.07.22", "title": "Бившият главен секретар на МВР Светлозар Лазаров изригна: С какви пари се купуват гласовете в циганските гета? "}
{"url": "http://pik.bg/%D1%80%D0%B0%D1%84%D0%B0-%D1%81-%D0%B6%D0%B5%D1%81%D1%82-%D0%BA%D1%8A%D0%BC-%D0%B3%D1%80%D0%B8%D1%88%D0%BE-news677289.html", "text": "Григор Димитров бе поканен от Рафаел Надал да проведе в Манакор съвместна тренировка с испанеца преди началото на участието си на тенис турнира от сериите АТР500 във Вашингтон. Матадора често привиква други свои звездни колеги за занимания в родния си град. Рафа за разлика от Димитров, отказа \"уайлд кард\" за турнир преди \"Мастърс\"-а в Монреал. Испанецът е отклонил покана от организаторите в Хамбург, както и тлъст хонорар от 500 хиляди евро, пише \"Спортал\". Ако бе стигал финала в германския град, Матадора щеше да изпревари Анди Мъри на върха в световната ранглиста, но ще има този шанс и в Монреал.", "date": "2017.07.22", "title": "Рафа с жест към Гришо"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D0%BE-%D0%BF%D0%B8%D0%BA-tv-%D1%82%D0%B0%D1%80%D0%B0%D1%88%D0%B0%D1%82-%D0%BC%D0%B8%D1%82%D0%B0%D0%BA%D0%B0-%D0%BE%D1%82-%D0%B4%D0%B5%D0%BD-%D0%B8-%D0%BD%D0%BE%D1%89-%D0%B7%D0%B0%D1%80%D0%B0%D0%B4%D0%B8-%D0%B7%D0%BB%D0%B0%D1%82%D0%BA%D0%BE-%D0%B1%D0%B0%D1%80%D0%B5%D1%82%D0%B0%D1%82%D0%B0---%D0%BF%D0%BB%D1%8E%D1%81-%D0%BE%D1%89%D0%B5-%D1%81%D0%B2%D0%B5%D1%82%D1%81%D0%BA-news677233.html", "text": "Актьорът от сериала \"София ден и нощ\" Кристиан Кирилов, който изпълнява ролята на Митака, е бил обект на засилени полицейски проверки заради джипа му - фаталния черен \"Хамър\", който преди няколко години бе притежание на Златомир Иванов-Златко Баретата. При една от последните проверки американския всъдеход е бил обърнах \"с хастара навън\" по подозрение, че фитнес маниакът по някакъв начин може да е свързан с При полицейската ревизия Кирилов излязъл чист, но след този случай по най-бързия начин се отървал от джипа на Баретата. Ценителят на мускулите, жените и скъпите коли вече има нова придобивка на 4 колела, забелязаха папараците на \"Жълтите новини\". бившия кадър на отряда за борба с тероризма и сочен понастоящем за един от най-влиятелните наркобосове в страната.", "date": "2017.07.22", "title": "ЕКСКЛУЗИВНО ПО ПИК TV! Тарашат Митака от \"Ден и Нощ\" заради Златко Баретата - плюс още светски сензации в \"Жълтите новини\""}
{"url": "http://pik.bg/%D1%88%D0%BE%D0%BA-%D1%87%D0%B8%D1%81%D1%82%D0%BE-%D0%B3%D0%BE%D0%BB-%D0%BC%D1%8A%D0%B6-%D0%BD%D0%B0%D0%BF%D0%B0%D0%B4%D0%B0-%D0%BA%D0%BE%D0%BB%D0%B8-%D0%B2%D0%B8%D0%B4%D0%B5%D0%BE-news677250.html", "text": "Чисто гол мъж шашна минувачи и шофьори в центъра на Москва. Неизвестният, както го е майка родила, не просто се развявал гол-голеничък по улиците, но и \"нападал\" коли, скачайки им върху капака. Неочаквалите подобна инвазия шофьори спасявали колите си както могат и скочили да бият наглеца, който обаче успял да избяга.", "date": "2017.07.22", "title": "ШОК! Чисто гол мъж \"напада\" коли (ВИДЕО)"}
{"url": "http://pik.bg/%D1%87%D0%B8%D1%81%D1%82%D0%BA%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%BB%D1%8E%D0%B1%D0%B8%D0%BC%D1%86%D0%B8-%D0%BD%D0%B0-%D0%BC%D0%B0%D0%B9%D1%81%D1%82%D0%BE%D1%80%D0%B0-%D1%81%D1%82%D1%8F%D0%B3%D0%B0%D1%82-%D0%BA%D1%83%D1%84%D0%B0%D1%80%D0%B8%D1%82%D0%B5-news677282.html", "text": "От Левски това лято си тръгна цял отбор, също огромен брой са и привлечените футболисти. Сега близо до изхода на \"Герена\" са любимци на Люпко Петрович. По време на престоя си в Левски миналия сезон Люпко заяви, че Нар и Адениджи са най-класните играчи в селекцията на Левски, към тогавашната ситуация. В момента Франсис е сочен като ненужен при \"сините\", а титулярната позиция на Бабатунде изглежда тотално разклатена. Очаква се на двамата да не се разчита за бъдещето на клуба, а да се търсят трансфери на Нар и Аденинджи. Които от любимци на Майстора, стигат до позиция да не са предпочитани играчи на \"Герена\". Нападението на \"сините\" този сезон ще се съсредоточи върху новите попълнения Габриел Обертан, Жуниор Мапуку и Серджиу Буш, Антонио Вутов също се очаква да получава сериозен брой игрови минути. Чистката на \"Герена\" пък ще продължи, а Нар е кандидат номер 1 за първи напускащ, не много различна е ситуацията и при Тигъра Адениджи.", "date": "2017.07.22", "title": "Чистка на \"Герена\"! Любимци на Майстора стягат куфарите"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D0%BE-%D0%BF%D0%B8%D0%BA-tv-%D1%84%D0%BE%D0%BB%D0%BA-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D1%80%D0%B5%D0%BD%D0%B8-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%BF%D1%80%D0%B5%D0%B4-%D0%B6%D1%8A%D0%BB%D1%82%D0%B8%D1%82%D0%B5-%D0%BD%D0%BE%D0%B2%D0%B8%D0%BD%D0%B8-%D0%BE%D1%80%D0%BB%D0%B8%D0%BD-%D0%B3-news677125.html", "text": "След 4 години изгнание в Израел и последвалия развод със съпруга й Борис Пилософ, фолк певицата Рени вече отново се носи на крилете на щастието. Чаровната звезда е от хората, които безусловно вярват, че този свят се дирижира от невидима сила и винаги, когато се намира в безизходица, тя се проявява чрез събития или хора в живота й. Един от случаите Рени разказа в светското предаване на ПИК TV \"Жълтите новини\". До края на 2015 г. певицата и синовете й живееха в Израел, но без Пилософ. Когато решава да се върне окончателно в България, Рени научава, че в апартамента, в който семейството живеело преди, се е настанил братът на Борис. \"Когато реших, че ще си тръгнем от Израел, трябваше известно време да подготвя нещата тук. Започнах да се връщам сама по-често, да изкарвам средства, тъй като другият апартамент на бившия ми мъж, нямаше почти нищо. Всичко, което изкарвах, започнах да го влагам в обзавеждане, за да се чувстват комфортно децата ми, когато прибера и тях. В един момент обаче се отчаях, от никъде не идваше нищо, а ми трябваха пари за апартамента. Спомням си, че един ден пазарувах в магазина и ми се обади Орлин Горанов. Попита ме дали искам да направим едно турне в Канада. Аз започнах да плача по телефона, защото бях в безизходицата, изхарчила бях всичките си пари, а той ми се обаждаше с покана за анажимент, от който ще изкарам пари, за да си стъпя на краката. Това е един от примерите, в които съм била на дъното и точно тогава се появява нещо или някой, който ме измъква от там\", разкри Рени. Има ли нов мъж в сърцето й, в какви отношения е сега с бащата на децата си и за живота си след края на брака обичаната фолк певица издава пред Елиана Василева. :", "date": "2017.07.22", "title": "ЕКСКЛУЗИВНО ПО ПИК TV! Фолк певицата Рени с разтърсваща изповед пред \"Жълтите новини\": Орлин Горанов ме измъкна от ада след развода с мъжа ми"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%BB%D0%BF%D0%B8%D0%BD%D0%B8%D1%81%D1%82%D0%B8-%D1%89%D0%B5-%D0%B2%D0%B0%D0%B4%D1%8F%D1%82-%D1%82%D1%8F%D0%BB%D0%BE%D1%82%D0%BE-%D0%BD%D0%B0-%D0%BA%D1%80%D0%B8%D1%81%D1%82%D0%B8%D1%8F%D0%BD-%D0%BE%D1%82-%D1%82%D1%80%D0%B8%D0%B3%D1%80%D0%B0%D0%B4-news677311.html", "text": "Алпинисти ще извадят тялото на 16-годишния Кристиян, който бе намерен мъртъв в района на Триград, информират от ОД на МВР-Смолян. Трупът е в недостъпна местност, до пропастта не може да се стигне пеша. Тялото на 16-годишния Кристиян е открито от неговия баща, който продължи издирването. Момчето бе в неизвестност от 9 юли, когато изчезна, след като удари с автомобил четирима пешеходци край Триград. Кристиян вероятно се е самоубил, скачайки от скалата, предполага кметът на селото Цветан Славков. Екип разследващи полицаи извършват оглед на мястото, където е намерен трупът. След приключване на огледа, алпинисти ще пристъпят към изваждане на тялото. Според първоначални данни, момчето е паднало или е скочило от около 120-метрова скала. Предстои да бъде извършена и аутопсия, уточняват от полицията. Районът, в който е намерено тялото, не е обходен при издирването, тъй като е недостъпен, обясняват от кметството. От полицията информират, че трупът очевидно е в тази пропаст от дни, вероятно още от нощта на пътния инцидент. Фаталната катастрофа стана около десет минути след полунощ на 9 юли. Кристиян, който няма шофьорска книжка, блъсна с колата на баща си четирима пешеходци край Триград. След катастрофата младежът избяга, в контейнер за смет в околността бе намерен изхвърлен неговият таблет. Кристиян е ученик от София, а през ваканцията бе при баба си в Триград. Близки на семейството предполагат, че момчето се е самоубило след преживения шок.", "date": "2017.07.22", "title": "ИЗВЪНРЕДНО! Алпинисти ще вадят тялото на Кристиян от Триград! "}
