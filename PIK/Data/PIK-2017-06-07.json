{"url": "http://pik.bg/%D0%B7%D0%B5%D0%BC%D0%B5%D0%BD-%D1%82%D1%80%D1%83%D1%81-%D1%81-%D0%BC%D0%B0%D0%B3%D0%BD%D0%B8%D1%82%D1%83%D1%82-55-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D1%87%D0%B8%D0%BB%D0%B8-news664549.html", "text": "Земент трус с магнитут 5,5 по Рихтер разлюла Чили Земетресение с магнитуд 5,5 по скалата на Рихтер е регистрирано в северната част на Чили край мястото, където границите на страната с Боливия и Аржентина се съединяват, предаде ТАСС. Епицентърът на трусовете се намира на 53 км. южно от чилийския град Калама, където живеят около 150 хил. души. Дълбочината му е била на дълбочина 116 км. Няма данни за жертви и разрушения. Фокус", "date": "2017.06.07", "title": "Земен трус с магнитут 5,5 по Рихтер разлюля Чили"}
{"url": "http://pik.bg/%D0%B5%D0%BC%D0%B8%D1%80%D1%8A%D1%82-%D0%BD%D0%B0-%D0%BA%D1%83%D0%B2%D0%B5%D0%B9%D1%82-%D1%81-%D0%BA%D1%80%D0%B0%D1%82%D0%BA%D0%B0-%D0%B2%D0%B8%D0%B7%D0%B8%D1%82%D0%B0-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news664548.html", "text": "Емирът на Кувейт Шейх Сабах ал Ахмад ал Джабер ал Сабах напусна Саудитска Арабия, където, по думите на местни медии, проведе „братско посещение“ , но няма данни какъв е бил резултатът от преговорите му с крал Салман бин Абдулазиз относно дипломатическата криза в региона, съобщава „Ройтерс“, цитиран от „Фокус“. Кувейтските медии съобщават, че емирът е напуснал град Джеда заедно с високопоставени представител на властта, които са го придружавали. Все още не е ясно дали ще отпътува право в родината или ще направи и други спирки. Саудитските медии по-рано съобщиха, че крал Салман и Шейх Сабах са обсъдили развитието на събитията в региона“, но не са дали детайли.", "date": "2017.06.07", "title": "Емирът на Кувейт с кратка визита в Саудитска Арабия"}
{"url": "http://pik.bg/%D0%B0%D0%B4%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BC%D0%B5%D1%82%D1%80%D0%BE%D1%82%D0%BE-%D0%B2-%D1%82%D0%B5%D1%85%D0%B5%D1%80%D0%B0%D0%BD-%D1%83%D0%B4%D0%B0%D1%80%D0%B8%D1%85%D0%B0-%D1%81%D0%B5-%D0%B4%D0%B2%D0%B0-%D0%B2%D0%BB%D0%B0%D0%BA%D0%B0-%D0%B8%D0%BC%D0%B0-%D0%B4%D0%B5%D1%81%D0%B5%D1%82%D0%BA%D0%B8-%D1%80%D0%B0%D0%BD%D0%B5%D0%BD%D0%B8-news664539.html", "text": "Най-малко 25 пътници са ранени при сблъсък на два влака в метрото на Техеран. На мястото на злополуката са пристигнали няколко линейки, затворена е станцията \"Таращ\" в западната част на иранската столица, съобщават БТА и Асошиейтед прес. ТАСС съобщава, че са ранени 48 души, от които 40 са настанени в болница. Причините за произшествието се установяват. Все още не е ясно защо едната мотриса се е врязала в друга мотриса, спряла на станцията.", "date": "2017.06.07", "title": "Адска катастрофа в метрото в Техеран! Удариха се два влака, има десетки ранени"}
{"url": "http://pik.bg/%D0%BF%D1%80%D0%B8%D0%BD%D1%86-%D1%87%D0%B0%D1%80%D0%BB%D0%B7-%D0%B8-%D1%85%D0%B5%D1%80%D1%86%D0%BE%D0%B3%D0%B8%D0%BD%D1%8F-%D0%BA%D0%B0%D0%BC%D0%B8%D0%BB%D0%B0-%D0%BF%D0%BE%D1%81%D0%B5%D1%82%D0%B8%D1%85%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%BE%D1%86%D0%B5%D0%BB%D0%B5%D0%BB%D0%B8-%D1%81%D0%BB%D0%B5%D0%B4-%D1%82%D0%B5%D1%80%D0%BE%D1%80%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-news664550.html", "text": "Принц Чарлз и хгерцогинята на Колтуол Камила посетиха Лондонската кралска болница, където в събота през нощта бяха приети 12 пострадали при терористичните атаки в Лондон, съобщава Нова телевизия. \"Работата на британските служби за спешна помощ показа страната ни в най-добрата й светлина\", заяви херцогиня  Камила, след като тя и съпругът й - британският престолонаследник принц Чарлз - се срещнаха с медици и оцелели от атаката в Лондон. Двамата посетиха и залата за специални операции на Лондонската полиция, командния център на службите в нощта на атаката.", "date": "2017.06.07", "title": "Принц Чарлз и херцогиня Камила посетиха в болницата оцелели след терора в Лондон"}
{"url": "http://pik.bg/%D0%B0%D1%80%D0%B5%D1%81%D1%82-%D0%B2-%D0%B8%D1%80%D0%BB%D0%B0%D0%BD%D0%B4%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D1%82%D0%B5%D1%80%D0%BE%D1%80%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-news664553.html", "text": "Ирландската полиция е задържала заподозрян във връзка с тетористичните актове в Лондон от 3 юни, съобщава Sky News. По-рано вчера в Лондон бе задържан 27-годишен мъж. В часовете след терора бяха арестувани 12 човека, но всички бяха освободени на по-късен етап без да им бъдат предявявани обвинения.", "date": "2017.06.07", "title": "Арест! В Ирландия задържаха заподозрян във връзка с терора в Лондон"}
{"url": "http://pik.bg/%D0%B0%D1%80%D0%B5%D1%81%D1%82%D0%B8-%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D1%81%D1%82%D0%B0%D0%B4%D0%B8%D0%BE%D0%BD-%D0%B7%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%BF%D1%80%D0%B5%D0%B7-2014-%D0%B3%D0%BE%D0%B4%D0%B8%D0%BD%D0%B0-news664554.html", "text": "Бразилската полиция арестува бивш министър във връзка с разследване за строителството на стадион в Североизточна Бразилия за домакинството на Световното първенство по футбол през 2014 година, съобщава Нова телевизия. Полицията заяви, че в рамките на разследването има издадени пет заповеди за арест, 22 за обиск, както и заповеди за довеждане за разпит на шест души, без обаче да посочва самоличността на лицата. Според полицейски източник Енрике Едуардо Алвес, бившият министър на туризма, е сред хората, за които има издадена заповед за арест. По думите му в обхвата на разследването попада и Едуардо Куня, бившият председател на долната камара на парламента, който в момента излежава присъда. През юни 2016 г. Алвес подаде оставка като министър на туризма в правителството на президента Мишел Темер след обвинения, че е вземал подкупи. Алвес е виден член на парламента и беше председател на долната камара между 2013 и 2015 г. Стадионът \"Арена дас Дунас\" в град Натал е седмият от общо 11 стадиона, използвани за домакинството на Световното първенство, който става предмет на сериозно внимание на фона на най-голямото разследване за корупция в историята на Бразилия, обхващащо все повече видни политически фигури и директори на компании. Според полицията договорите за изграждането на стадиона били изкуствено завишени със 77 милиона реала (23,4 млн. долара), за да се финансират с тях подкупи за депутати.", "date": "2017.06.07", "title": "Арести в Бразилия заради строителство на стадион за Световното първенство през 2014 година"}
{"url": "http://pik.bg/12-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B2-%D0%B1%D0%B5%D0%BB%D0%B3%D0%B8%D1%8F-%D0%BF%D1%80%D0%B8-%D0%B0%D0%BD%D1%82%D0%B8%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-news664555.html", "text": "Белгийската полиция е извършила 14 операции по претърсване на имоти във вторник в Сен Жил, Лаукен, Шаербек, Харен и Брюксел. Задържани са 12 души, които за отведени да дават показания, пише NewEurope, цитиран от Фокус. Разследващият съдия ще реши дали да продължи задържането им. Прокуратурата отказва коментар, но според близки до разследването източници полицията издирва мястото, откъдето извършителите на нападенията в белгийската столица на 22 март 2016 г. са набавили оръжието си.", "date": "2017.06.07", "title": "12 арестувани в Белгия при антитерористична операция"}
{"url": "http://pik.bg/%D0%B0%D1%80%D0%B5%D1%81%D1%82-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0-%D0%BC%D1%8A%D0%B6-%D0%B2-%D1%80%D0%B0%D0%BC%D0%BA%D0%B8%D1%82%D0%B5-%D0%BD%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8%D1%8F-%D0%B0%D0%BA%D1%82-%D0%B2-%D0%BC%D0%B0-news664572.html", "text": "Британската полиция е задържала на летище „Хийтроу“ мъж в рамките на разследването на терористичния акт в Манчестър, съобщиха от полицията в Манчестър в профила си в „Туитър“. Уточнява се, че става дума за 38-годишен мъж, който е бил задържан „по подозрение в извършването на правонарушения, противоречащи на закона за тероризма, като той остава в ареста“. Добавя се, че арестуването на мъжа е било предварително планирано и не е имало опасност за останалите хора на летището.", "date": "2017.06.07", "title": "Арест! Британската полиция задържа мъж в рамките на разследването на терористичния акт в Манчестър"}
{"url": "http://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D1%82%D1%80%D0%B8-%D1%87%D0%B5%D1%82%D0%B2%D1%8A%D1%80%D1%82%D0%B8-%D0%BE%D1%82-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%B8-%D1%81%D0%B0-%D1%81%D1%8A%D0%B3%D0%BB%D0%B0%D1%81%D0%BD%D0%B8-%D1%81-%D0%B4%D0%B6%D0%B5%D1%80%D0%B5%D0%BC%D0%B8-%D0%BA%D0%BE%D1%80%D0%B1%D0%B8%D0%BD-%D1%87%D0%B5-%D0%B2%D1%8A%D0%BD%D1%88%D0%BD%D0%B0%D1%82%D0%B0--news664573.html", "text": "Последните социологически проучвания във Великобритаония показват, че три четвърти от гласоподавателите в страната са съгласни с лидера на Лейбъристката партия Джереми Корбин, че външната политика на страната допринася за риска от тероризъм, пише The Daily Mirror, цитиран от Фокус. Според 75% от гласоподавателите нападенията във Великобритания ще станат по-чести заради британската намеса в чужди войни. Проучването е проведено преди последният терористичен акт в Лондон, но след това в Манчестър. „Трябва да сме достатъчно смели, за да признаем, че „войната срещу тероризма“ просто не работи. Ние се нуждаем от по-умен начин да намалим заплахата от страните, които отглеждат терористи - заяви Корбин по време на предизборен митинг.  - Мнозина експерти сочат връзката между войните, които нашето правителство подкрепя или води в другите страни и тероризма у дома“. След речта му министър-председателят Тереза Мей го нападна, обвинявайки го, че предполага, че нападенията са „собствена вина“ на Великобритания.", "date": "2017.06.07", "title": "Проучване! Три четвърти от британските избиратели са съгласни с Джереми Корбин, че външната политика на страната увеличава шанса за терористични нападения"}
{"url": "http://pik.bg/%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D1%80%D0%B5%D0%B6%D0%B8%D1%81%D1%8C%D0%BE%D1%80-%D0%BC%D0%B0%D0%B9%D0%BA%D1%8A%D0%BB-%D0%BC%D1%83%D1%80-%D1%81%D1%82%D0%B0%D1%80%D1%82%D0%B8%D1%80%D0%B0-%D0%BF%D1%80%D0%BE%D0%B5%D0%BA%D1%82-trumpileaks-%D0%B7%D0%B0-%D1%81%D1%8A%D0%B1%D0%B8%D1%80%D0%B0%D0%BD%D0%B5-%D0%BD%D0%B0-%D0%BA%D0%BE%D0%BC%D0%BF-news664575.html", "text": "Американският режисьор-документалист Майкъл Мур стартира на личния си сайт проекта TrumpiLeaks, съобщава „Лайф“. Авторът на филма „Фаренхайт 9/11“ се обърна към всички американци да му изпращат компромати срещу президента на Съединените щати Доналд Тръмп, „който смята себе си над закона“. „Умолявам всички патриоти сред членовете на правителството, сътрудници на правоохранителните органи или обикновени американци, които разполагат с каквато и да е информация за престъпленията, извършени от Тръмп и неговите сподвижници, както и за техните лъжи, да ми съобщят. Нека спасим Съединените щати от тиранина“, се посочва в обръщението на Мур. Документалистът гарантира пълна безопасност и анонимност на всеки, който реши да му предостави компромати. Във филма си \"Фаренхайт 9/11“ Майкъл Мур изследва причасността на бившия американски президент Джордж Буш към терористичния атентат на 11 септември. В средата на май Мур обеща да заснеме филм „Фаренхайт 11/9“ за Тръмп, визирайки 9 октомври 2016 година, когато Доналд Тръмп спечели изборите в Съединените щати.", "date": "2017.06.07", "title": "Кампания! Американският режисьор Майкъл Мур стартира проект TrumpiLeaks за събиране на компромати срещу Доналд Тръмп"}
{"url": "http://pik.bg/%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%BE%D0%BD%D0%BA%D0%BE%D0%BB%D0%BE%D0%B3-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%B2%D1%81%D0%B8%D1%87%D0%BA%D0%B8-%D0%B0%D0%BA%D0%BE-%D0%BC%D0%B8-%D0%BE%D1%82%D0%BA%D1%80%D0%B8%D1%8F%D1%82-%D1%80%D0%B0%D0%BA-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D1%8F-%D1%82%D0%BE%D0%B2%D0%B0-news664606.html", "text": "Рак или злокачествен тумор е общото наименование на група заболявания, свързани с анормален растеж на клетките и с навлизането им в други части на тялото. Туморната тъкан се разпространява по пътя на неконтролирана митоза (делене) на клетките. В момента, след като тялото не може повече да контролира митозата – възниква злокачествено заболяване. Не всички тумори са ракови – доброкачествените не се разпространяват в други части на тялото. Известният в САЩ лекар и учен Марк Хайман списва колонка в медицинско списание за това, какво е нужно да направите, ако ви открият рак. Ние преведохме голяма част от нея. “Марк, какво би направил ти, ако си диагностициран с рак?” – въпрос, който наскоро неочаквано ми зададе един приятел. За съжаление, в живота си се сблъскваме много често с рака: случи се и с моето семейство и с пациенти. Проблемът е в това, че традиционната медицина мисли погрешно, с остарели методи, когато става дума за рак. Научихме се отлично да го изрязваме, да го горим и дори да го разяждаме с химиотерапия, ние го облъчваме с радиация и бомбардираме с лекарства, но причината за възникване на рак така и не се поддава на лечение. За щастие, ние имаме алтернатива. Това е един “функционален медицински подход към рака”. Функционалната медицина дава възможност на специалисти и пациенти да работят заедно над това да се премахнат причините за болестта, в самия им корен. Това е един нов персонализиран модел на диагностика и лечение на нови заболявания. Същността му е проста: вие е необходимо да дадете проби за генетичен анализ, а лекарят ще ви каже, към кои хронични заболявания сте предразположени и какво е нужно да направите, за да ги избегнете. Повечето експерти в тази област са на мнение, че ракът се дължи на дисбаланс в енергийната система на организма. Заболяването възниква “постепенно” и поради това толкоз много хора живеят с тумори, дори без да подозират за това. С други думи, ракът – е резултат от неправилен начин на живот. Какво да направим? Променете го. От една страна, това може да бъде отлична профилактика на рака. От друга, някои пациенти биха могли да разчитат, че новият начин на живот ще ги промени и ще ги избави от заболяването. Известно е, че имунната система на организма, при определени условия, също може да открие раковите клетки и да ги унищожи! 1 . Бих спрял да ям захар. Захарта храни раковите клетки и способства за тяхното развитие. Средният американец изяжда около 69 кг захар годишно и 66 кг брашно! Същото нещо се случва и в останалата част на света, където 1.7 милиарда души страдат от затлъстяване! Ако желаете да предотвратите развитието на рак или поне да го поставите под контрол, трябва да се придържате към диета, която поддържа нормални нива на инсулина. Ние е необходимо да се храним с богати на фибри, пресни, цели, “истински” продукти и да сведем до минимум консумацията на сладки преработени храни. Така вие ще можете да храните себе си, но ще лишите от храна раковите клетки. 2. Бих изключил от менюто си всички храни, които не ми понасят. Какви са тези храни? За всеки човек са различни. В едно голямо проучване, публикувано в списанието на Американската медицинска асоциация, е установено, че около 35% от американците страдат от свръхчувствителност към глутен. Ако тези хора всеки ден ядат хляб, то рано или късно умират или от рак или сърдечни заболявания. Популярни причинители на хранителни алергии са и млечните продукти. Освен това, те са свързани с резистентност към инсулина. Ако такива хора непрекъснато пият мляко, а лошото си здраве приписват на стрес или умора от работа, рано или късно техните възпалени черва ще доведат до много сериозни проблеми. Вслушайте се в себе си. Ако след като сте яли някоя храна, която ви харесва, но се оказва, че не ви понася и се чувствате зле, откажете се от нея! 3. Аз бих се погрижил за възпалителните процеси в тялото си. Възпаленията са пряк път към всички сериозни хронични заболявания, включително и рак. Обикновено те започват тогава, когато у вас се развие резистентност към инсулина, автоимунно заболяване или алергия. Ако се чувствате уморени и депресирани, наблегнете на храни, богати на Омега-3. Най-добрите техни източници са: червена риба и ленено семе. Те ще помогнат на организма ви да се справи с възпалителните процеси. 4. Бих се погрижил за здравето на червата си. Става въпрос не единствено за риска от развитие на рак на дебелото черво. В момента много изследователи активно тестват хипотезата, че причината за рак може да бъде микробиомът на дебелото черво. С други думи, причината може да се крие в бактериите, които живеят в червата. Какво да се прави? Консумирайте колкото е възможно повече пробиотици и пребиотици: като кефир, кисело мляко. Също така са ви нужни фитонутриенти (горски ягоди), куркумин (намира се в куркумата) и ресвератрол (има го във виното и гроздето). Той помага да се забавят възпалителните процеси в червата. 5. Бих избягвал токсините. Средностатистическото новородено се ражда с 287 химикала, които се намират в пъпната му връв. Някои от тях са невротоксични. Защо споменавам това? Затова, защото никой от нас не може напълно да избегне лошото влиянието на токсините. Но то може да бъде намалено! На първо място, нужно е да се избягват пестициди, фталати, бисфенол А, антипирини, тежки метали (олово и живак, на първо място). Как да го направите? Не си купувайте напитки в пластмасови съдове. Не яжте сложни полуфабрикати. Избягвайте разходките в центъра на големите градове: оловото, попадащо в атмосферата от стоящите в задръствания автомобили е много опасно, ако концентрацията му е по-висока от обичайната. И запомнете: ракът – това не е присъда. Ако направите достатъчно усилия, болестта често е възможно да се победи. Вашата задача е да не разчитате единствено на лекарите, но и на самия себе си! Направете всичко възможно, за да увеличите шансовете си!", "date": "2017.06.07", "title": "Известен онколог разтърси всички: Ако ми открият рак, ще направя това!"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D0%BE%D1%89%D0%B5-%D0%B4%D0%B5%D1%81%D0%B5%D1%82-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%82%D0%B5%D0%BA%D1%81%D0%B0-news664588.html", "text": "Четирима души са загинали, а още поне десет са получили различни наранявания при тежка автомобилна катастрофа източно от Уестминстър, Тексас, Съединени щати, съобщава NBC 5, позовавайки се на източник от полицията. Уточнява се, че са се сблъскали пет автомобила.", "date": "2017.06.07", "title": "Инцидент! Четирима загинали и най-малко още десет ранени при автомобилна катастрофа в Тексас"}
{"url": "http://pik.bg/%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D1%85%D0%B8%D0%BB%D1%8F%D0%B4%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D0%BE%D0%BA%D1%83%D0%BF%D0%B8%D1%80%D0%B0%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B0%D0%BA%D0%BE-%D0%BD%D0%B5-%D0%B8%D0%BC-%D0%B2%D0%B4%D0%B8%D0%B3%D0%BD%D0%B0%D1%82-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-news664622.html", "text": "Чакахме достатъчно. Реформата на Бъчварова доведе до една страшна диспропорция в заплащането в Министерството на вътрешните работи. Ако нещата останат в моментното си състояние, ще видим хиляди служители на системата, които ще излязат на протест пред парламента. Това заяви пред Би Ти Ви зам.-председателя на Синдикалната федерация на служителите на МВР Илия Кузманов във връзка с искането на синдиката за моментално увеличение на възнагражденията. \"Силно се надяваме да не повтаряме спонтанните арести, защото тогава ще се покаже, че проблемите в МВР са излезли извън контрол. Ние отдавна казваме, че има проблеми в системата, но никой не ни чува\", обясни Илия Кузманов. \"Ние искаме увеличение на бюджета в МВР. Не искаме да има разделение и да се намаляват парите на администрацията. Тя има своите функции в системата, ние искаме увеличение\", коментира Борис Прешелков от синдиката. \"Увеличението с 15% на заплатите ще е в рамките на 100 лева в цифрово изражение. Това не е много, при положение че нашите възнаграждения не са пипани 4 години\", категоричен е Благой Ванкин.", "date": "2017.06.07", "title": "ПОСЛЕДНО ПРЕДУПРЕЖДЕНИЕ! Хиляди полицаи окупират парламента, ако не им вдигнат заплатите"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%80%D0%BE%D0%BF%D0%B0%D0%B4%D0%BD%D0%B0%D0%BB%D0%BE%D1%82%D0%BE-%D0%B2-%D0%B0%D1%81%D0%B0%D0%BD%D1%81%D1%8C%D0%BE%D1%80%D0%BD%D0%B0-%D1%88%D0%B0%D1%85%D1%82%D0%B0-%D0%B4%D0%B5%D1%82%D0%B5-%D0%B7%D0%B0%D0%B5%D0%BA%D0%B2%D0%B0-%D0%BE%D1%82-%D1%83%D0%BF%D0%BB%D0%B0%D1%85-news664626.html", "text": "7-годишното момиче, което пропадна в асансьорна шахта в Пловдив е в силен шок. То е започнало да заеква след инцидента. Това каза бащата на детето в ефира на Би Ти Ви. Той допълни, че предстои да посетят психолог. Съоръжението е ремонтирано скоро преди инцидента. Момиченцето се прибирало вкъщи и когато натиснало копчето в асансьора, за да се качи на четвъртия етаж, кабината изведнъж тръгнала надолу и паднала от 2 метра в шахтата. Виковете на уплашеното дете огласили целия вход. Детето викаше толкова силно, ние не можахме да разберем откъде идва звукът и когато излязохме, тя беше изпаднала в някакъв шок, видяхме я през прозорчето свита в ъгъла на асансьора и ѝ казахме да стои там и да натиска бутона\", разказа дядото. Оказало се, че бутонът за GSM-известяването не работи. Връзка с обслужващата фирма родителите направили по телефона. Според данните от фактурите за поддръжка на асансьора последният ремонт е извършен през февруари. Тогава е монтирана и системата за аварийно осветление и GSM комуникация. До края на работния ден техници от фирмата, която обслужва асансьора, не са посетили адреса, за да направят ремонт на авариралото съоръжение. Оказва се, че GSM известяване не работи, причината за това е, че акумулаторната батерия не работи. Днес такова устройство вече има. Tо се появява мистериозно през нощта. От фирмата окачествиха инцидента като подминаване. Родителите на момиченцето обмислят дали да съдят фирмата, която обслужва асансьора, или да търсят друга, която да се грижи по-добре за съоръжението.", "date": "2017.06.07", "title": "ДРАМА В ПЛОВДИВ! Пропадналото в асансьорна шахта дете заеква от уплах"}
{"url": "http://pik.bg/%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%B3%D0%BE%D0%B2%D0%B5%D0%B4%D0%B0%D1%80%D1%86%D0%B8-%D1%81%D0%BA%D0%BE%D1%87%D0%B8%D1%85%D0%B0-%D1%81%D1%8A%D1%81%D0%B5%D0%B4-%D0%B8%D0%B7%D1%81%D0%B8%D0%BF%D0%B0-%D1%86%D1%8F%D0%BB-%D1%81%D0%B0%D0%BC%D0%BE%D1%81%D0%B2%D0%B0%D0%BB-%D1%81-%D1%84%D0%B5%D0%BA%D0%B0%D0%BB%D0%B8%D0%B8-%D0%BF%D1%80%D0%B5%D0%B4-%D0%B4%D0%BE%D0%BC%D0%BE%D0%B2%D0%B5%D1%82%D0%B5-%D0%BD%D0%B8-%D0%BE%D1%82%D1%80%D0%BE%D0%B2%D0%B8-%D0%BD%D0%B8-news664611.html", "text": "По думите им въпреки десетките оплаквания кметът на Самоков Владимир Георгиев и на Говедарци Георги Шуманов не вземат мерки. По неофициална информация обаче собственик на фермата е Г. Шуманова от Говедарци. Сградата, в която се отглеждали животните, е закупена през 2013 г. Според слуховете, които се носят между местните, около кравефермата имало изградени незаконни постройки и е била издадена заповед от общинския кмет за събарянето им. Потърпевшите твърдят, че миризмата, която се носи от обора в бившия стопански двор, е непоносима. В селото се притесняват да не избухване епидемия, тъй като по улиците се стичат реки от фекалии и мръсни води. Преди една година около 50 души от селото са изпратили жалби с подписи до кмета на община Самоков Владимир Георгиев, Областната администрация на София област, Регионалната здравна инспекция, Регионалната инспекция по околна среда и водите, Басейнова дирекция – Дунавски район, Областна дирекция по безопасност на храните, Главна инспекция по труда, но по техни думи до ден днешен мерки не са взети. Вчера отново изпратили жалби до институции, включително и до председателя на Общинския съвет Силвия Стойчева, до кмета на община Самоков Владимир Георгиев, след като изпаднали в ужас от вида на улицата си, засипана от животински фекалии. Миризливите дири водели от двора на бившето ТКЗС – посока почивните станции. Хората изпратиха и снимков материал на самоковския градоначалник с покана да дойде лично, за да се запознае със ситуацията на място. Помолили за цистерна, която да измие улицата. Жители подадоха сигнала до „Вяра“, придружен със снимков материал, и апел за помощ. Публикуваме сигнала, подаден до в. „Вяра“: “Вчера забелязахме водач на камион – самосвал „Газка“, на име Георги Тасев, която разпиля за пореден път по цялата улица „Васил Коларов“  купища с животински тор от крави пред къщите ни в продължение на 2 км до почивните бази и хотели в покрайнините на Говедарци. Неизвестно за нас лице вероятно през изминалата нощ е отбило бара с вода от полето в опит да почисти улицата, но не е измита. Тасев извозва ежедневно и изхвърля произволно по няколко курса фекалии върху общински и частни земи. Цялото землище на селото е затрупано с оборски тор от стопанина на краварника. Тази година същото лице на 04.01.2017 г. изсипа до къщата, в която живея, няколко камиона фекалии и въпреки предписания и извършена проверка стоят и до днес. През изминалата 2016 г. същото лице разтоварваше купища оборски тор в изоставени и порутени сгради откъм ул. “13-а“. От същия този краварник постоянно влизат и излизат над десет отвързани кучета, които лаят денонощно и обикалят отвързани улиците на селото. Неразбираемо е, че при извършената проверка през месец януари тази година в присъствието на общински служители и селския кмет Георги Шуманов не са установени безстопанствени кучета“ – се казва в сигнала. В жалбата си до кмета на Самоков Владимир Георгиев 47 жители настояват освен улицата да се измие из основи, да се приберат и безстопанствените кучета. „На какво основание собствениците на сградата я използват за краварник и какви санитарно-хигиенни изисквания са спазени, след като се намира в непосредствена близост до жилищни квартали. Спрете незаконното замърсяването на общинските и частни земи в с. Говедарци. Спрете дейността на краварника, която се извършва в непосредствена близост до урбанизирана територия в курортно селище Говедарци. За нас е недопустимо това нещо да се случва в 21- век“ – пишат хората в жалбата си до градоначалника. Тъй като имотът се намира в самото село, а според закона животните трябва да се гледат извън границите на населеното място, хората питат институциите ще предприемат ли адекватни действия. Ще се преместят ли животните извън селото? Ще бъдат ли издадени актове? Общинската власт в Самоков докога ще е със скръстени и няма да има воля да се справи с проблема, тормозещ жителите на Говедарци и стотици туристи, питат потърпевши. „Вече сме отчаяни от безразличието на местния кмет Георги Шуманов, толкова разчитахме да ни помага, а какво се случва – оставя туристическото ни село да тъне в мърсотия. Това е срамно, млад човек е, трябва да е инициативен“ – споделиха хора от село Говедарци, пожелали анонимност. Имената им обаче се пазят в редакцията ни. Веднага се свързахме със споменатия в сигнала Георги Тасев. Той заяви, че пространството около почивните станции не се замърсява от него. „Аз имам определено място, където си изхвърлям тора. Изкарвам го и после го карам по нивите. Идват камиони и го продавам. Вчера по пътя проблемът стана случайно, счупи се капакът на камиона отзад и изпаднаха фекалии. Но аз всичко съм изчистил, снощи чистих до 12 часа, даже пуснах реката по асфалта и всичко съм направил както трябва. Това стана случайно. Кравефермата е законна, имам всякакви документи и се води на мое име. Имаме си пастири, животните не са безстопанствени. Хората са озлобени и при мен също има информация за жалби. Имаше жалби от хората, които живеят в къщите около мен. Пращат ми проверки откъде ли не и всички установяват, че фермата ми е законна. Нямам съставени актове от проверките. Много е трудно на днешно време да си животновъд. 24 часа си на терен. Парите не стигат, евросубсидията отива само за храна на животните. Въпреки трудностите имам намерение да направя още една кравеферма“ – сподели за в. “Вяра“ Георги Тасев. Законна ли е кравефермата на Георги Тасев с десетки крави, която ни тормози от години и затрупва с тор улиците на самоковското село, питат ужасени жителите на Говедарци в сигнал до \"Вяра\".", "date": "2017.06.07", "title": "Жители на Говедарци скочиха: Съсед изсипа цял самосвал с фекалии пред домовете ни, отрови ни живота"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B3%D0%BE%D1%82%D0%BE%D0%B2%D0%B0-%D0%B4%D0%B0-%D1%81%D0%B8-%D0%BD%D0%B0%D0%B5%D0%BC%D0%B5-%D1%87%D0%B0%D1%81%D1%82%D0%BD%D0%B0-%D0%BE%D1%85%D1%80%D0%B0%D0%BD%D0%B0-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B1%D1%81%D0%BF-%D1%80%D0%B0%D0%B7%D0%BA%D1%80%D0%B8-%D0%B2%D0%B0%D0%B6%D0%B5%D0%BD-%D1%85%D0%BE-news664627.html", "text": "Не мога да позволя държавни пари да отиват за моята охрана. Това заяви пред БНТ Корнелия Нинова. Лидерът на БСП отсече, че е готова да плати на частна фирма да я пази, ако се наложи. Водещият Иво Никодимов изненада Нинова с първия си въпрос - дали помни какъв ден е днешния 7 юни. \"Точно преди година и един месец бяхте избрана за лидер на БСП\", каза гордо Никодимов. Помолена да направи кратка равносметка за атаките срещу нея за този период, Корнелия Нинова заяви, че не е изненадана от нищо. Лидерът на БСП посочи трите теми, които са важни и трябва да се говори за тях, дори и по време на европредседателството ни. \"Първо - икономика и финансиране. Второ - социалната сфера, доходите и данъците. Трето, но много важно - вътрешната и външната сигурност\", заяви Нинова. \"След моето изказване в парламента, Борисов е наредил на министрите си да се свържат с мен. Казаха, че чак през септември ще са готови с предложения. Тогава е късно, бавят се. Забавиха се заради сформирането на ново министерство за европредседателството, не прадлагат политики, а обсъждат плочките в НДК\", разкри Корнелия Нинова. \"Информирах министъра на вътрешните работи, че срещу мен има заплахи. Не ходя с охрана, защото данъците на хората не трябва да се харчат за това. Дано да не се налага, но ако се наложи, ще използвам услугите на частна фирма. Няма да харча държавни пари за това”, отсече Корнелия Нинова. Нинова призова ГЕРБ да каже позицията си относно квотите на ЕС за мигрантите. \"Нямаме никаква яснота какво прави правителството. Каква позиция има”, добави тя.  Лидерът на БСП коментира, че от 160-те милиона, дадени ни от Брюксел, за охрана на границата не е използван нито лев заради административни обструкции. \"21 километра от оградата по границата все още не са изградени четири години по-късно\", каза още тя. \"За тази година направихме така, че структурите ни в страната са по-добре финансирани. Правим програма за обучение и образование\", похвали се Корнелия Нинова. В края тя беше помолена да коментира татуировката на дясното си рамо. \"Детска история, лично е. Одобрявам всичко, което не е прекалено\", коментира Корнелия Нинова.", "date": "2017.06.07", "title": "ИЗВЪНРЕДНО! Корнелия Нинова готова да си наеме частна охрана! Лидерът на БСП разкри важен ход на Борисов, проговори за татуировката си (ОБНОВЕНА)"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D1%81%D0%BC%D0%B5%D1%82%D0%B5-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%BE%D1%81%D1%82%D1%80%D0%B8%D1%8F%D1%82-%D0%B5%D0%B7%D0%B8%D0%BA-%D0%BD%D0%B0-%D0%B1%D1%81%D0%BF-%D0%B3%D0%BE-%D0%BE%D1%82%D0%BD%D0%B5%D1%81%D0%B5-%D0%BF%D0%BE-news664620.html", "text": "Задочен сутрешен скандал се разрази в ефира на Нова телевизия. В студиото беше депутатът от БСП Елена Йончева, която отново \"бръкна в раната\" по темата за едноредовата ограда с Турция. След като тя изложи своето становище, по телефона светкавично реагира МВР министърът Валентин Радев. \"21 от 31-км ограда в Хасковска област е едноредова. Нищо не намеквам, никого не осъждам. Само ще изложа фактите\", започна Йончева. \"Изграждането на двуредовата ограда през 2014 г. води до изграждането на първите 31 км в Хасковска област. За това, което говоря, имам доказателства. Областният управител, не МВР, сключва с частна фирма договор за строежа на оградата. Когато излиза постановлеине на МС двуредовата ограда да премине в едноредова, фирмата-изпълнител излиза със свой проект за тази ограда\", заяви журналистката. \"Начинът, по който е направена оградата, възлагането на частна фирма, препроектирането на оградата в разрез с поставеното от МВР, означава, че има търгуване с националната сигурност на държавата... Всички документи, с които разполагаме, ще бъдат дадени на прокурор\", заяви Йончева. \"Друго нещо - камерите не работят. Между Лесово и Капитан Андреево не работи интегрираната система за наблюдение. От там минават активно бежанци\", допълни тя. Тук се намеси по телефона министър Валентин Радев: \"Влизам в кабинета и виждам по телевизора госпожа Йончева как разказва една и съща приказка. И аз ви каня другата седмица - двамата, с две коли да отидем при областния управител, да видим всички документи, оттам отиваме и виждаме оградата. Спрете да внушавате! Извенявайте, ама същото беше със 160-те милиона от Европа, които размахваше госпожа Нинова\". \"Госпожо Йончева, препроектирана е оградата от когото трябва. МВР е прието препроектирано за едноредова ограда. Елате и вижде документите! Препроектирането от двуредова в едноредовата е направена по същия ред, по който е проектирана едноредовата. Платено е за едноредова, за да бъде изпълнена най-бързо. Няма никакви нарушения по веригата\", заяви категорично министърът. Йончева контрира, че не е законово частна фирма да изпълнява проект, при условие, че има такъв от МВР. \"Всичко е направено по законовите правила. И няма никаква търговия с националната сигурност. Спрете да говорите върху мен! Нали искате да чуете моята реплика! Преди прокуратурата, моля да не говорите такива неща. Ало, ако искате да видите истината, елате заедно да отидем при областния управител\", заяви Валентин Радев.", "date": "2017.06.07", "title": "СТРАШЕН СКАНДАЛ! Вътрешният министър насмете Елена Йончева! Острият език на БСП го отнесе по телефона заради оградата по границата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D0%B8%D1%80%D0%B0%D0%BD-%D0%B8%D0%BC%D0%B0-%D1%83%D0%B1%D0%B8%D1%82%D0%B8-%D0%B8-%D1%80%D0%B0%D0%BD%D0%B5%D0%BD%D0%B8-news664654.html", "text": "Изстрели проехтяха в иранския парламент тази сутрин. Както съобщава агенция Тасмин, в резултат на инцидента  е загинал един човек, а осем са били ранени. Загиналият и двама от пострадалите са били охрана в парламента. Тримата нападатели нахлули в сградата, въоръжени с пистолети и автомат \"Калашников\". По непотвърдени данни те са взели заложници. Съобщава се също за взрив до мавзолея на аятоллах Хомейни. Според агенци ИНСА нападателят е взривил на себе си пояс с експлозиви. В резултат на инцидента са убити петима души, а още един терорист смъртник е бил ликвидиран на място.", "date": "2017.06.07", "title": "ИЗВЪНРЕДНО! Стрелба в парламента на Иран! Има убити и ранени "}
{"url": "http://pik.bg/%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BB%D0%B8%D1%8F%D1%82-%D1%81%D0%B5-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-%D1%81%D1%82%D0%B0%D1%80%D1%88%D0%B8%D0%BD%D0%B0-%D0%BE%D1%82-%D0%B3%D1%80%D0%B0%D1%84-%D0%B8%D0%B3%D0%BD%D0%B0%D1%82%D0%B8%D0%B5%D0%B2%D0%BE-%D0%B5-%D0%B2-%D0%BC%D0%BE%D0%B7%D1%8A%D1%87%D0%BD%D0%B0-%D1%81%D0%BC%D1%8A%D1%80%D1%82-news664605.html", "text": "", "date": "2017.06.07", "title": "Прострелялият се в главата старшина от Граф Игнатиево е в мозъчна смърт"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BA%D0%BB%D1%8E%D1%87%D0%BE%D0%B2-%D0%BF%D0%BE%D0%BB%D0%B8%D1%82%D0%B8%D0%BA-%D0%BD%D0%B0%D0%BF%D1%83%D1%81%D0%BA%D0%B0-%D1%82%D1%80%D1%8A%D0%BC%D0%BF-news664609.html", "text": "Главният прокурор на САЩ Джеф Сешънс е намекнал, че може да подаде оставка. Причината е разногласие с президента Доналд Тръмп, съобщава Си Ен Ен. Телевизията се позовава на пожелали анонимност високопоставени източници. Те посочват, че през последните дни се засилват призивите за разследване на връзките на Тръмп с Кремъл. Джеф Сешънс пък не може до безкрай да брани Доналд Тръмп. Искането на прокурорите е да се назначи независим прокурор с извънредни пълномощия одобрен от Конгреса за разследване на руската връзка на Тръмп и неговата група, посочват анализатори. Ако Сешънс откаже, тогава Конгреса ще назначи специална комисия, над която главния прокурор няма юристдикция, припомнят анализатори.", "date": "2017.06.07", "title": "НАПРЕЖЕНИЕ! Ключов политик напуска Тръмп?"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BE%D0%B1%D0%BE%D1%80%D1%83%D0%B4%D0%B2%D0%B0%D1%82-%D0%BB%D0%B5%D1%82%D0%B8%D1%89%D0%B0%D1%82%D0%B0-%D1%83-%D0%BD%D0%B0%D1%81-%D1%81-%D0%BF%D1%80%D1%8A%D1%81%D1%82%D0%BE%D0%B2%D0%B8-%D0%BE%D1%82%D0%BF%D0%B5%D1%87%D0%B0%D1%82%D1%8A%D1%86%D0%B8-%D0%BE%D1%82-%D0%B5%D1%81%D0%B5%D0%BD%D1%82%D0%B0-news664653.html", "text": "През септември или октомври тази година най-вероятно ще бъдат монтирани устройства за пръстови отпечатъци на всички летища у нас, научи ПИК. Целта е да се затегне контролът на потока от хора. Мярката е във връзка с председателството ни на Европейския съюз.", "date": "2017.06.07", "title": "ПЪРВО В ПИК! Оборудват летищата у нас с пръстови отпечатъци от есента"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%88%D0%B5%D1%84%D1%8A%D1%82-%D0%BD%D0%B0-%D0%BA%D1%80%D1%81-%D1%81-%D0%B6%D0%B5%D1%81%D1%82%D0%BE%D0%BA-%D1%83%D0%B4%D0%B0%D1%80-%D0%BF%D0%BE-%D1%82%D0%B5%D0%BB%D0%B5%D0%BA%D0%BE%D0%BC%D0%B8%D1%82%D0%B5-%D0%B1%D0%BE%D0%B6%D0%BA%D0%BE%D0%B2-%D0%BE%D1%82%D1%81%D0%B5%D1%87%D0%B5-%D0%BD%D0%B5-%D0%BC%D0%BE%D0%B6%D0%B5-%D0%B2-21-%D0%B2%D0%B5%D0%BA-%D1%81%D0%B8%D0%B3%D0%BD%D0%B0%D0%BB-news664624.html", "text": "От 15 юни влизат в сила новите правила за роуминга на територията на Европейския съюз плюс Лихтенщайн Исландия и Норвегия. Според тези правила в която и страна от Съюза да се намира например български гражданин, той ще бъде таксуван в рамките на лимитите според тарифния му план у нас. Това каза в сутрешния блок на БНТ председателят на Комисията за регулиране на съобщенията Веселин Божков. \"Ще се спазва т. нар. политика на справедливото ползване – когато закупиш абонаментна карта в една страна, нямаш право да купуваш такава карта в друга страна от ЕС или да купуваш няколко карти за роуминг. Половината от лимита трябва да използвате в страната, в която живеете. Ако ви се налага да пътувате за по-дълъг период от време, операторът ще следи поведението ви в продължение на четири месеца и има право да ви даде допълнителна надценка, ако прецени, че има явни признаци на злоупотреба\", заяви Божков. Той обясни, че си е поставил за цел подобряване на покритието в България. \"Зад думите на мобилните оператори трябва да стоят реални стойности. Недопустимо е в 21 век да има ниво на сигнала тука има-тука няма\", каза още шефът на КРС.", "date": "2017.06.07", "title": "ГОРЕЩА ТЕМА! Шефът на КРС с жесток удар по телекомите! Божков отсече: Не може в 21 век сигналът да е \"тука има - тука няма\""}
{"url": "http://pik.bg/%D0%B1%D0%B8%D0%BE%D0%BD%D1%81%D0%B5-%D1%80%D0%B0%D0%B6%D0%B4%D0%B0-%D0%BF%D1%80%D0%B5%D0%B4-%D0%B4%D0%B6%D0%B5%D0%B9-%D0%B7%D0%B8-%D0%B8-%D0%B4%D1%8A%D1%89%D0%B5%D1%80%D1%8F-%D0%B8%D0%BC-news664662.html", "text": "Всеки момент се очаква появата на бял свят на близнаците на Бионсе и Джей Зи. Освен щастливия баща, на раждането ще присъства и малката им дъщеря Блу Айви. Запознати разкриват, че двамата родители искали тя също да стане \"свидетел на този магичен за семейството момент\" и да не се чувства \"пренебрегната\". \"Те се притесняват, че Блу Айви ще ревнува и понеже не искат тя да се чувства на втори план, държат да е част от целия процес, да извърви всяка стъпка заедно с тях\", разкриват източници, близки до звездното семейство. Преди време стана ясно, че певицата има намерение да роди у дома в Лос Анджелис. Тя искала да избегне цялата суетня около този щастлив момент и присъствието на любопитните папараци наоколо. Бионсе обяви, че е бременна за втори път през февруари. Тя посвети цяла фотосесия на това щастливо събитие и оттогава не пропуска да споделя кадри на напредващата й бременност. Съвсем наскоро певицата събра и всичките си приятели на бебешко парти в африкански стил, а майката на изпълнителката Тина Ноулс, сподели, че вече няма търпение отново да стане баба, пише \"Мис Блум\".", "date": "2017.06.07", "title": "Бионсе ражда пред Джей Зи и дъщеря им"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D1%87%D1%83%D0%B2%D0%B0%D0%BB-%D1%81-%D0%BE%D1%81%D1%82%D0%B0%D0%BD%D0%BA%D0%B8-%D0%BE%D1%82-%D1%87%D0%BE%D0%B2%D0%B5%D1%88%D0%BA%D0%BE-%D1%82%D1%8F%D0%BB%D0%BE-%D0%B7%D0%B0%D1%85%D0%B2%D1%8A%D1%80%D0%BB%D0%B5%D0%BD-%D0%BA%D1%80%D0%B0%D0%B9-%D1%83%D1%87%D0%B8%D0%BB%D0%B8%D1%89%D0%B5-news664657.html", "text": "Жител на Челябинск се натъкна на зловеща находка - чувал, оставен до училище в Курчатовски район на града, в който имало части от човешко тяло. Шашнатият мъж веднага се обадил в полицията. В чувала били напъхани отрязани ръце, крака и глава. По предварителни данни останките са престояли в чувала от няколко дни до седмица, съобщава РИА Новости. Без експертиза е невъзможно да се определи пола на жертвата, както и обстоятелствата около смъртта му. Следователите в Челябинск работят за разкриването на жестокото убийство. Издирват се криминално проявени лица, които биха имали съпричастност към престъплението, а също така се установява самоличността на загиналия. Информационна агенция \"ПИК\"", "date": "2017.06.07", "title": "ЗЛОВЕЩО! Чувал с останки от човешко тяло захвърлен край училище!"}
{"url": "http://pik.bg/%D1%88%D0%BE%D0%BA-%D0%BF%D0%B5%D0%B4%D0%BE%D1%84%D0%B8%D0%BB-%D0%BF%D1%80%D0%B5%D0%B1%D0%B8-%D0%B4%D0%BE-%D1%81%D0%BC%D1%8A%D1%80%D1%82-%D1%80%D0%BE%D0%B4%D0%BD%D0%B0%D1%82%D0%B0-%D1%81%D0%B8-%D0%BC%D0%B0%D0%B9%D0%BA%D0%B0-news664608.html", "text": "В Омск местен жител преби до смърт родната си майка, съобщават местните медии. Мъжът се скарал с родителката си, след което започнал да я удря с различни предмети. Жената била измъчвана с жестокия побой в продължение на 11 часа. Съдебно-медицинската експертиза е установила 73 удара по тялото на жертвата. Самият заподозрян за жестокото убийство отрича вината си. В момента той се намира в ареста. През 1985 г. той е бил в затвора за изнасилване на дете.", "date": "2017.06.07", "title": "ШОК! Педофил преби до смърт родната си майка "}
{"url": "http://pik.bg/%D0%B1%D0%B5%D0%B7-%D0%B7%D0%B0%D0%B4%D1%80%D1%8A%D0%B6%D0%BA%D0%B8-%D0%BA%D0%B0%D0%BC%D0%B5%D0%BB%D0%B8%D1%8F-%D0%BF%D0%BE%D0%B4%D0%BF%D0%B0%D0%BB%D0%B8-%D0%BD%D0%B5%D1%82%D0%B0-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D1%81%D0%B5-%D0%BF%D0%BB%D0%B0%D1%86%D0%B8%D0%BA%D0%B0-%D0%B3%D0%BE%D0%BB%D0%B0-%D0%B2-%D0%BC%D0%BE%D1%80%D0%B5%D1%82%D0%BE-%D0%B2%D0%B8%D0%B4%D0%B5%D0%BE-18-news664642.html", "text": "Фолк фурията Камелия за пореден път изненада почитателите си с безсрамното си поведение. Изпълнителката на \"Луда по тебе\" публикува видео в профила си в социалната мрежа Фейсбук, на което се плацика морето чисто гола. Клипът на певицата предизвика невиждан интерес. Съблазнителните кадри са прегледани повече от 44 хиляди пъти само за 19 часа, а част от коментарите са повече от горещи.", "date": "2017.06.07", "title": "БЕЗ ЗАДРЪЖКИ! Камелия подпали нета! Певицата се плацика гола в морето (ВИДЕО 18+)"}
{"url": "http://pik.bg/%D0%B4%D1%80%D0%BE%D0%B3%D0%B8%D1%80%D0%B0%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%BA%D0%B0-%D1%81%D0%B5-%D1%88%D0%B8%D0%B1%D0%BD%D0%B0-%D0%B2-%D0%B0%D0%B2%D1%82%D0%BE%D0%B1%D1%83%D1%81-%D0%BD%D0%B0-%D0%BF%D1%8A%D0%BF%D0%B0-%D0%BD%D0%B0-%D0%B1%D1%83%D1%80%D0%B3%D0%B0%D1%81-news664660.html", "text": "Дрогирана шофьорка се заби в автобус на градския транспорт. Инцидентът,  който като по чудо е минал без жертви, е станал около 16,00 ч. вчера на на ул. “Христо Ботев” срещу дом № 46 в Бургас. Шофьорката е на 26 години с инициали  И.Т. от Бургас. Според полицията тя е шофирала след употреба на метамфетамин и амфетамин. ургазлийката е задържана за срок до 24 часа. По случая е образувано бързо полицейско производство.", "date": "2017.06.07", "title": "Дрогирана шофьорка се шибна в автобус на пъпа на Бургас "}
{"url": "http://pik.bg/%D0%B1%D0%B3-%D0%B4%D0%B5%D0%B9%D1%81%D1%82%D0%B2%D0%B8%D1%82%D0%B5%D0%BB%D0%BD%D0%BE%D1%81%D1%82-%D0%BD%D0%B5-%D0%BF%D0%BB%D0%B0%D1%89%D0%B0%D1%88-%D1%82%D0%B0%D0%BA%D1%81%D0%B0-%D0%B2%D0%B7%D0%B8%D0%BC%D0%B0%D1%82-%D1%82%D0%B8-%D0%B3%D1%80%D0%BE%D0%B1%D0%B0-news664645.html", "text": "109 гробни места са конфискувани през тази и миналата година в София, тъй като наследниците на покойниците не са платили такса за ползването им. Според въведените през 2015 г. промени в Наредбата за гробищните паркове местата за вечен покой могат да бъдат отнемани и предоставяни за нови погребения, ако не е платено за тях за повече от една година. Засега обаче се конфискуват само най-старите и занемарени гробове, които нямат запазени надгробни знаци, а срокът за плащане на таксата им е изтекъл преди повече от 10-15 години. Най-много такива има в Централните софийски гробища. Там са отнети 40 гробни места през миналата и първите пет месеца на тази година, пише „Телеграф“. Конфискуваните места за вечен покой в „Малашевци“ пък са 25. По закон при полагане на покойник в нов гроб наследниците му получават право да го ползват безплатно в първите 8 години след погребението. След това те могат да закупят гробното място за срок от 15 години или за вечни времена. В първия случай таксата е 155 лева, а за вечни времена 570. Има обаче много случаи, в които близките на покойниците не полагат грижи за гробовете им, защото нямат възможност или са емигрирали в чужбина. Така те буренясват с години, докато в същото време има голям недостиг на места за вечен покой. Затова бе решено в такива случаи гробът да се отнема и да се предоставя за друго погребение, а тленните останки на покойника да се събират и препогребват на същото място. гробове промени в закона софийски гробища плащане близки покойници данък.", "date": "2017.06.07", "title": "БГ действителност! Не плащаш такса, взимат ти... гроба "}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B2%D0%B8%D0%BB%D0%BD%D1%8F%D1%85%D0%B0-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%B1%D0%B8%D1%85%D0%B0-%D0%B8-%D0%BE%D0%B3%D1%80%D0%B0%D0%B1%D0%B8%D1%85%D0%B0-%D1%82%D1%83%D1%80%D0%B8%D1%81%D1%82%D0%B8-%D1%81%D0%BA%D0%BE%D1%87%D0%B8%D1%85%D0%B0-%D0%BD%D0%B0-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB-%D0%BD%D0%B0-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0-news664647.html", "text": "Полицията задържа двама младежи от руенски села, които вилняха в Слънчев бряг. Това са 20-годишният Х.М. от село Преображенци  и 17-годишният  Х.Ч. от село Снягово, община Руен. На 6-ти юни   около 05,00 ч. на крайбрежната алея до х-л “Глобус”  в Слънчев бряг по хулигански подбуди причинили лека телесна повреда на 18 годишен чуждестранен турист. Горе-долу по същото време  в заведение “Бийч бар – Мания” в Слънчев бряг счупили няколко шишета с алкохол, като ударили с ръка в областта на главата единия от охранителите, събаряйки го на земята и заплашвайки го, се държали непристойно с него. Към 05,20 ч. в близост до дискотека „Викинг”  Х.М. извършил грабеж на мобилен телефон “Айфон 7” и портфейл, собственост на 26 годишен италиански турист, отседнал в Слънчев бряг, съдържащ сумата от 80 лева, кредитна и дебитна карти и лични документи. Х.М. и Х.Ч. са задържани за срок от 24 часа, като по трите случая са образувани бързи полицейски производства.", "date": "2017.06.07", "title": "Двама вилняха в Слънчев бряг, биха и ограбиха туристи, скочиха на охранител на дискотека"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D1%81%D0%BE%D1%82%D0%B8%D1%80-%D1%86%D0%B0%D1%86%D0%B0%D1%80%D0%BE%D0%B2-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%BD%D0%B0-%D0%B3%D0%BE%D1%80%D0%B5%D1%89-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0-news664669.html", "text": "Главният прокурор Сотир Цацаров пристигна на \"Дондуков\" 2, за да се срещне с президента Румен Радев. Поканата е отправена от държавния глава като серия от разговори на Радев с представителите на всички власти. Двамата ще обсъдят съдебната реформа. На влизане Цацаров отказа на отговаря на въпроси на журналисти и заяви, че това ще се случи след разговора му с президента. Вчера след срещата си с държавния глава шефът на ВКС Лозан Панов поиска предсрочни избори за Велико народно събрание заради прокуратурата.", "date": "2017.06.07", "title": "ПЪРВО В ПИК TV! Главният прокурор Сотир Цацаров пристигна на горещ разговор с президента Радев"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8-%D1%81%D0%B8-%D1%81%D0%BF%D1%80%D0%B5%D1%82%D0%BD%D0%B0%D1%85%D0%B0-%D0%BB%D1%83%D0%B4%D0%BE-%D1%81%D0%B2%D0%B5%D1%82%D0%BB%D0%B8%D0%BD%D0%BD%D0%BE-%D1%88%D0%BE%D1%83-%D0%B2-%D0%BD%D0%B5%D0%B1%D0%B5%D1%82%D0%BE-%D0%BD%D0%B0%D0%B4-%D0%BB%D0%B0%D1%82%D0%B2%D0%B8%D1%8F-%D0%B2%D0%B8%D0%B4%D0%B5%D0%BE-news664641.html", "text": "Извънземни направиха светлинно шоу в небето над латвийската столица, съобщава Езоройтер.ру. В продължение на един час над Рига се виждали странни огнени кълба. Десетки латвийци ги снимали и качили записите в Интернет. Летящите обекти се движили в кръг. Те са извънземни, твърдят уфолози. Толкова дълго светлинно шоу обаче пришълците никога не са си устройвали, твърдят запознати.", "date": "2017.06.07", "title": "МИСТЕРИЯ! Извънземни си спретнаха лудо светлинно шоу в небето над Латвия (ВИДЕО)"}
{"url": "http://pik.bg/%D0%B8%D0%B7%D0%B0%D0%B1%D0%B5%D0%BB-%D0%B7%D0%B0%D0%BF%D0%B0%D0%BB%D0%B8-%D0%BC%D1%80%D0%B5%D0%B6%D0%B0%D1%82%D0%B0-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%B0%D1%82%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%BF%D0%BE%D0%BB%D0%BE%D0%B2%D0%B8%D0%BD%D0%BA%D0%B0-%D0%B3%D0%BE%D1%80%D0%B5%D1%89%D0%B8-%D1%81%D0%BD%D0%B8%D0%BC%D0%BA%D0%B8-%D0%B8-%D0%B2%D0%B8%D0%B4%D0%B5%D0%BE-news664658.html", "text": "Изкусният модел Изабел Гулар подпали мрежата.Ослепителната 32-годишна дама показа прелести по плажовете на Ибиса. Бразилката пристигна на балеарския остров заедно със своя приятел - Кевин Трап. 26-годишният вратар се радва на чудесна връзка с Гулар. А за редица фенове Изабел е най-красивата футболна любима в момента. Германецът Трап е сред топ талантите в спорт номер 1 що се отнася до вратарския пост.", "date": "2017.06.07", "title": "Изабел запали мрежата! Най-красивата футболна половинка (ГОРЕЩИ СНИМКИ И ВИДЕО)"}
{"url": "http://pik.bg/%D1%80%D0%B0%D0%B4%D0%BE%D1%81%D1%82%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D1%81%D0%B2%D0%B0%D1%82%D0%B1%D0%B0-%D0%B2-%D0%BB%D0%B5%D0%B2%D1%81%D0%BA%D0%B8-news664638.html", "text": "Радостна новина на \"Герена\" - кондиционният треньор Роко Перота сключи брак. Специалистът и дългогодишната му половинка вдигнаха сватба в Италия. На събитието са били поканени само най-близките на двамата младоженци. Перота е сочен като изключително добре подготвен методист и се очаква да е важна част от бъдещи успехи на Левски. Тържеството се е провело в специална за целта вила. Играчът на \"сините\" Мехди Бурабия поздрави във \"Фейсбук\" треньора за важното събитие Мехди желае щастие на Роко и на любимата на италианеца. Бурабия явно е бил сред поканените на церемонията.", "date": "2017.06.07", "title": "Радостна новина! Сватба в Левски"}
{"url": "http://pik.bg/%D0%BF%D0%BE%D0%B4%D0%BF%D0%BE%D1%87%D0%B2%D0%B5%D0%BD%D0%B8-%D0%B2%D0%BE%D0%B4%D0%B8-%D0%B7%D0%B0%D1%81%D1%82%D1%80%D0%B0%D1%88%D0%B0%D0%B2%D0%B0%D1%82-%D0%BA%D1%8A%D1%89%D0%B8-%D0%B2-%D0%BF%D0%B5%D1%89%D0%B5%D1%80%D0%B0-news664694.html", "text": "Подпочвени води заплашват да срутят къщи в Пещера. Течовете вече са нанесли щети върху няколко имота и хората са готови за протест. На ул. „Ангел Калоянов\" поне 10 къщи са пострадали от подпочвени води. Стените и настилките са напукани, а нощем хората се будят от звуците на пукащите им домове. Според живеещите там причината за всичките им несгоди е подпочвена вода, която подкопава къщите. Хората собственоръчно са прокопали канали над домовете си с надеждата да отведат водата далеч от имотите. „Проблемът не е от сега, той е от повече от 10 години. Тогава се изгради едно хидротехническо съоръжение, което да отвежда водите. В момента то е почти сухо, което означава, че водата си е намерила път, по който да заобикаля съоръжението\", обяснява кметът на града Николай Зайчев. Очаква се на място да пристигнат специалисти от София, които да проверят дали има активизирано свлачище. Общината е готова да обезщети хората за пораженията по домовете им.", "date": "2017.06.07", "title": "Подпочвени води застрашават къщи в Пещера"}
{"url": "http://pik.bg/%D0%BA%D0%BE%D0%BB%D0%BE%D0%B2%D0%B0%D1%82%D0%B8-%D1%80%D0%B0%D0%B7%D1%81%D0%B8%D0%BF%D0%B0-%D1%82%D1%80%D0%B5%D0%BD%D1%8C%D0%BE%D1%80%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B5%D0%B4%D0%BD%D0%BE-%D0%BA%D1%8A%D0%BC-%D0%B5%D0%B4%D0%BD%D0%BE-18-news664670.html", "text": "Битката между \"сините\" е ожесточена, а Коловати казва тежки думи за треньора на Левски. Изказът на бившия национал на България за Митов е повече от колоритен. \"Тоя ТРУБАДУР е е**ти и наглеца, говори за майстор Люпко как бил си тръгнал!!! Абе палячо, много ниска топка си да коментираш майстор Люпко! С тези футболисти беше първи на две точки от ония \"зелените\"! Не мога да повярвам колко сте нагли и жалки\", написа в известна социална мрежа бившият защитник на Левски Илиян Стоянов \"Според Господин Боримиров точният ТРУБАДУР за ЛЕВСКИ е Жадното! ИЗКАШЛЯХ СЕ!\", е друга публикация на Коловати, който създаде собствен детско-юношески клуб в Япония. Коловати отправя остри критики към наставника на \"сините\" Николай Митов.", "date": "2017.06.07", "title": "Коловати разсипа треньора на Левски (ЕДНО КЪМ ЕДНО 18+)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%88%D0%B5%D1%84%D1%8A%D1%82-%D0%BD%D0%B0-%D0%BF%D1%80%D0%B0%D0%B2%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%B4%D0%B0%D0%BD%D0%B0%D0%B8%D0%BB-%D0%BA%D0%B8%D1%80%D0%B8%D0%BB%D0%BE%D0%B2-%D0%B7%D0%B0-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-%D0%BD%D0%B5%D0%B3%D0%BE%D0%B2%D0%BE-%D0%BF%D1%80%D0%B0%D0%B2%D0%BE-%D0%B5-%D0%B4%D0%B0-%D0%B2-news664690.html", "text": "\"Аз мисля, че това са изявления, които са извън компетентността, извън битието на магистрат, и то от най-висок ранг.\" Това заяви председателят на правна комисия в кулоарите на Народното събрание по повод скандалното предложение от шефа на ВКС Лозан Панов да се свика Велико Народно събрание, искане отправено вчера от него към президента Румен Радев. Кирилов заяви, че подобни искания са доста неуместни и връщат един дебат назад във времето, като допълни, че този въпрос е обсъждан преди 20 години, когато са конструилари съдебната система. \"Аз виждам по-скоро една политическа дейност и задача която се преследва в тази връзка, което е работа на политическите партии. Например в нашата предизборна кампания ние заявихме, че винаги ще работим за евентуалното постигане на такова парламентарно мнозинство, което би могло да направи следващи изменения в Коституцията\", заяви още Кирилов. Председателят на правна комисия, втори мандат допълни, че да се лансира тази идея след като в миналия парламент е постигнато такова съгласие и не е получила одобрение, му се струва малко закъсняло и по-скоро опит да се създават политически теми и дебати. Кирилов не се нае да каже, от къде може да е поставена тази политическа тема, която излага Панов. \"Малко е странно единият от тримата велики да казва, аз искам част от магистратурата да бъде еди каква си\", допълни Кирилов. На въпрос на ПИК дали след като Лозан Панов очевидно проявява апетити към политиката, трябва ли да си подаде оставката и да се ориентира към политиката Кирилов заяви: \"Питате ме за лични решения и то на не политик, който е изразил политическо становище. Ако има политически амбиции колегата, демократичния и правов ред позволяват свободно да се изявява и в тази роля. Критично е обаче, когато магистрат прави това, защото те са политически неутраллни и независими\", заяви още Кирилов.", "date": "2017.06.07", "title": "ИЗВЪНРЕДНО В ПИК! Шефът на правна комисия Данаил Кирилов за Лозан Панов: Негово право е да влезе официално в политиката, но като магистрат не може да се изказва като политик"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0%D1%82%D0%B0%D0%BF%D0%B8-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%BF%D0%BE-%D0%BA%D1%80%D0%B8%D1%82%D0%B8%D0%BA%D0%B8%D1%82%D0%B5-%D0%B7%D0%B0-%D0%B3%D1%80%D0%B0%D0%BD%D0%B8%D1%87%D0%BD%D0%B0%D1%82%D0%B0-%D0%BE%D0%B3%D1%80%D0%B0%D0%B4%D0%B0-%D0%B4%D0%BE%D1%80%D0%B8-news664737.html", "text": "Бойко Борисов дава съвместна пресконференция с Ангела Меркел след срещата между премиера и канцлера в Германия, където българският министър-председател е за втори ден на посещение. Вчера той се срещна и с новоизбрания президент на Франция Франсоа Макрон. Запознах канцлера Меркел с енергийните проекти, какво се случва у нас, така че всичко да е според европейските директиви. Във финансово отношение, във връзка с дълга и бюджета, спазваме правилата и сме добре, обясни Борисов. И допълни, че има какво още да се желае. Трява да се консолидираме на тема сигурност не само в борбата с тероризма, допълни още той. Борисов посочи, че моторите на ЕС Германия и Франция, с чиито президенти се е срещнал вчера, ще помагат на балканските народи за свободното придвижване и от привилегиите, които дава членството в ЕС. Запознах канцлера, че при смяната на правителствата имаше забавяне на обществени поръчки. Без обществена поръчка не може да се вземе техника и да се постави по границата. Това, че може да се преодолява една ограда....от Алкатрас има избягали. Нашето съображение е да подпомагаме гранична полиция, а не да превръщаме границата в затвор, коментира Борисов. Много негативи се натрупаха в отношенията между Турция и Германия. Аз имам среща с президента Ердоган. Ще направя усилия да нормализирам отношенията между страните, ще използвам влиянието, което имам, ще се опитам да направя каквото мога по силите, посочи Борисов. Благодаря на България за решителната работа по охрана на границата, каза канцлерът на Германия след срещата.", "date": "2017.06.07", "title": "ИЗВЪНРЕДНО В ПИК TV! Бойко Борисов затапи опозицията по критиките за граничната ограда: Дори от Алкатрас има избягали, а нашата преграда не е затвор! (ВИДЕО)"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B2-%D1%80%D1%83%D1%81%D0%B5-%D1%82%D1%80%D0%B8-%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B8-%D1%81%D0%B5%D1%81%D1%82%D1%80%D0%B8-%D0%B8%D0%B7%D1%87%D0%B5%D0%B7%D0%BD%D0%B0%D1%85%D0%B0-%D0%B1%D0%B5%D0%B7%D1%81%D0%BB%D0%B5%D0%B4%D0%BD%D0%BE-%D0%B4%D1%8F%D0%B4%D0%BE-%D0%B8%D0%BC-%D0%BE%D1%82%D1%87%D0%B0%D1%8F%D0%BD%D0%BE-%D0%BC%D0%BE%D0%BB%D0%B8-%D0%B7%D0%B0-%D0%BF%D0%BE%D0%BC%D0%BE%D1%89--news664700.html", "text": "Полицията в Русе издирва три сестри, съобщиха от Областната дирекция на МВР. В Районно управление \"Полиция\" – Две могили са постъпили заявления от мъж от село Иваново, относно издирване на внучките му: Глория, Силвия и Станка, които са живеели в дома му. По негови данни трите са напуснали жилището си на 29 май около 23.30 часа и оттогава са в неизвестност. Полицията е предприела и реализира всички необходими действия и издирвателни мероприятия за установяване на местонахождението им. Близките на непълнолетните момичета са пожелали да се потърси и съдействието на средствата за масово осведомяване. От полицията предоставят следната информация за лицата: Глория Иванова Станкова на 17 години. Тя е на видима възраст между 16 и 17 г. Висока е около 165 см; с нормално телосложение; коса – права, черна; очи – кафяви. Облечена е била със сини дънки и жълто яке. Силвия Иванова Станкова на 15 години. Тя е на видима възраст между 15 и 16 г. Висока е около 155-160 см; със слабо телосложение; коса – черна; очи – кафяви. Облечена е била с черно кожено яке, сини дънки и черни платнени обувки. Станка Иванова Станкова на 16 години. Тя е на видима възраст между 16 и 17 г. Висока е около 150 см; със слабо телосложение; коса – черна; очи – кафяви. Гражданите, които разполагат с информация за момичетата и тяхното местонахождение, могат да помогнат като подадат информация в полицията на телефони: • (082) 882 488, РУ – Две могили • (082) 882 316 / (082) 882 319, „Издирване“ в ОДМВР - Русе • тел. 112 или в най-близкото районно управление на МВР", "date": "2017.06.07", "title": "Мистерия в Русе! Три непълнолетни сестри изчезнаха безследно, дядо им отчаяно моли за помощ (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D0%BE%D1%80%D0%BE%D0%B5%D0%BD-%D0%B4%D1%8A%D0%B6%D0%B4-%D1%83%D0%B4%D0%B0%D0%B2%D0%B8-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B0-news664701.html", "text": "Пороен дъжд се излива за втори ден над София и буквално удавя улиците в центъра на града, предизвиквайки смут сред шофьорите и задръствания. В центъра на града шахтите едва смогват да поемат огромните количества вода. За щастие днес отново няма градушки и сериозна опасност от проливните дъждове.", "date": "2017.06.07", "title": "ПЪРВО В ПИК! Пороен дъжд удави София (СНИМКА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82v-%D0%B1%D0%B8%D0%B2%D1%88%D0%B8%D1%8F%D1%82-%D0%B3%D0%BB%D0%B0%D0%B2%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BC%D0%B2%D1%80-%D1%81%D0%B2%D0%B5%D1%82%D0%BB%D0%BE%D0%B7%D0%B0%D1%80-%D0%BB%D0%B0%D0%B7%D0%B0%D1%80%D0%BE%D0%B2-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82-news664625.html", "text": "Бившият главен секретар на МВР и настоящ национален координаторн на \"Атака\" прави пред ПИК TV разтърсващи разкрития за падането на кабинета на Пламен Орешарски, белия автобус, рухването на КТБ и ролята на Лютви Местан за събитията през размирните 2013-2014 г. Какво отведе Лазаров при Волен Сидеров, ще съветва ли коалиционния им партньор и вицепремиер по сигурността Красимир Каракачанов, ще поканят ли шефовете на \"Единна Русия\" на форумите на \"Атака\" и защо? \"С господин Сидеров се познаваме от 2013 г. Политическа партия \"Атака\" тогава бе първата политическа сила, която внесе предложение за изграждането на възпрепятстващо съоръжение по границата ни с Турция. Аз бях човекът, който се занимаваше с този казус. Тогава противодействието бе в две насоки - ДПС във вътрешнополитически аспект, особено в лицето на неговия лидер, във външнополитически аспект - от страна на Турция\", заяви Лазаров. Той отбеляза, че е от компетенцията на експертите да преценят едноредова или двуредова да бъде оградата с Турция. \"Заявявам категорично - аз съм първият човек, който настоя за изграждане на възпрепятстващо съоръжение по границата с Турция\", отбеляза Лазаров. Запитан дали службите на са имали информация с какво се е занимавал Лютви Местан, който обяви падането на правителството на Орешарски, Лазаров отговори: \"Като професионален ръководител държах на следното - няма да допусна падането на правителство, избрано с парламентарни избори чрез натиск от улицата. Това ми беше задачата - да няма кръвопролития, да бъде мирно. Но е факт - бяха взети политически решения, за които аз нямам представа къде и как са били взети\". \"За съжаление външни интереси минаваха през лица, които са съпричастни към терористичните актове по време на възродителния процес. Дори настръхвам като си спомня за това. В тези вътрешни процеси имаше лица, свързани с терористичните актове на гара Буново например. Много бяхме критикувани, че сме работили по този сигнал. Но когато са свързани лица с чужда държава и съпричастни към терористична дейност... Оставам на всеки да прецени - имало ли е заплаха или не\", коментира Светлозар Лазаров. \"Да, умните, красивите, бисексуалните и... тези от гейпарадите - това ли е гражданското ни общество? Какво да кажем ние, които не сме нито толкова умни, нито толкова красиви. Които имаме по три деца и имаме християнски ценности... Партиите, пряко свързани с гейдвижението, не е удачно да бъдат коментирани в пространството... За какви чисти помисли говорим? Видно е, че там се обслужват някакви интереси, които определено не считам, че съвпадат с националните интереси на България. Национализъм означава родолюбие. Да обичаш държавата си е ценностна система и начин на мислене\", коментира Лазаров предстоящия \"София прайд\" и задкулисието, застанало зад него. Запитан кой финансира подобни прояви, той отговори, че МВР не се е занимавал с тези хора: \"Много са малки, за да се занимаваме с тях. Те даваха мило и драго, за да се занимаваме с тях, за да се изкарат дисиденти. Няма такъв случай, няма такъв филм! Те не успяха да окървавят протестите и да се изкарат дисиденти. Незначителни са, никой не се е занимавал с тях\". Лазаров не скри, че вижда едни и същи лица по всички платени протести. \"Като ги гледам - все същите са\", отбеляза той. На въпрос на водещата Ива Николова какво се е случило всъщност в Лясковец - случай, при който бе убит командоса Емил Шарков, Лазаров отговори: \"Нека не коментираме този случа и го оставим на съвестта на онези, които говорят небивалици по темата\". Светослав Лазаров изтъкна още: \"Нито служителите в МВР са доволни от резултатите през последните 27 години, нито обществото е доволно. Там трябва да се набележат 2-3 стратегически мерки с цел краткосрочни и дългосрочни резултати. Трябва да се реши въпросът с недокомплекта в МВР, със стимулирането, със социалния статус на служителите на МВР. От друга страна трябва по-глобален подход към сектор \"Сигурност\" в МВР. Което по никакъв начин не трябва да става за сметка на останалите системи\". \"Реформата Бъчварова\" той коментира така: \"Щом служителите и обществото не са доволни, явно има натрупване в системата на МВР. Трябва да се търси консенсус по тази тема, но тя не бива да се политизира, а да се търсят конструктивни, стратегически решения\". Лазаров отбеляза, че са били гости с Волен Сидеров на партия \"Единна Русия\" и в това няма нищо \"подозрително\": \"Това беше един механизъм на една процедура, при която политическият елит на Русия искаше да чуе гражданското общество. Що се касае какво чухме там - имаме сходни проблеми, но с много различни мащаби... Интересен е подходът, който се развива между политици и гражданско общество. Нека уточня - политическият елит на Русия бе в Санкт Петербург на форум, а гражданското общество - на форум в Москва. И това беше направено съвсем целенасочено, за да се подчертае и политическата тежест, и тежестта на гражданското общество\". Лазаров изтъкна, че понеже е политически ангажиран, се колебае дали да изяви позицията си относно гей парада в събота: \"Има много потенциал в нашето гражданско общество. И то не бива да се подценява. То е във фабриките, в офисите. Много е арогантно и грубо една шайка в центъра на София да си присвоява позицията на гражданското общество... Тези прояви деструктивно въздействат на нацията и не са в позитивен аспект\". Запитан каква е основната му цел като политик, Лазаров отговори: \"Исках да довърша това, което с господин Сидеров започнахме още, докато работих в МВР. Тази ограда не е довършена. Но това не е краят. Трябва да бъдат направени и съответните технически средства, позволяващи качествено наблюдение. Отделно - окомплектоването, осигуряването на безопасно патрулиране. Да се работи в насока осигуряване необходимата мотивация и спокойствие. Но и политически натиск за разбиване на каналите за трафик, които, както виждаме, функционират и в момента\". Лазаров изтъкна, че не е присъствал на разговорите при президента Плевнелиев за КТБ и не иска да коментира нещо, за което няма представа: \"КТБ никога не е била заграждана с жандармерия. Извършени са огледи и претърсвания на юридически лица, свързани с банката\".", "date": "2017.06.07", "title": "ИЗВЪНРЕДНО В ПИК ТV! Бившият главен секретар на МВР Светлозар Лазаров с разтърсващи разкрития за падането на кабинета \"Орешарски\", КТБ и ролята на Лютви Местан (ОБНОВЕНА)"}
{"url": "http://pik.bg/%D0%BD%D0%B0%D0%BF-%D0%B2%D0%B7%D0%B5-%D0%BD%D0%B0-%D0%BC%D1%83%D1%88%D0%BA%D0%B0-%D0%BD%D0%B0%D0%B5%D0%BC%D0%B0%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BB%D0%B8%D0%BC%D1%83%D0%B7%D0%B8%D0%BD%D0%B8-%D1%81-sha-%D1%80%D0%B5%D0%B3%D0%B8%D1%81%D1%82%D1%80%D0%B0%D1%86%D0%B8%D1%8F-news664730.html", "text": "Ревизорите на НАП София проверяват дейността на германски дружества, които отдават под наем автомобили от висок ценови клас на български юридически и физически лица. Това съобщиха от агенцията. Проверяват се също и българските наематели, както и физическите лица, упълномощени да управляват луксозните коли. Става въпрос за автомобили с номера от малки германски градове, добили популярност като автомобили с \"SHA-регистрация\". Ще бъде проверявано къде е реалното място на стопанска дейност на германските дружества и дали не трябва да се регистрират по ДДС и съответно да плащат данък в България. Освен това се проверява дали отдаването под наем и упълномощаването на водачи на лимузините не е всъщност прикрито прехвърляне на собственост на автомобилите с цел избягване на плащането на данъци и други такси. Българските ревизори ще потърсят помощта и на германските си колеги чрез общата европейска система за обмяна на информация по ДДС, за да установят дали това са схеми за данъчни измами. Предвиждат се е проверки и в офисите на българските дружества, наематели на луксозните автомобили. Шофьорите на лимузините също ще бъдат подложени на ревизии.", "date": "2017.06.07", "title": "НАП взе на мушка наемателите на лимузини с SHA регистрация"}
{"url": "http://pik.bg/%D0%BD%D0%B0%D1%88%D0%B5%D0%BD%D0%B5%D1%86-%D0%BF%D0%BE%D1%81%D1%82%D0%B0%D0%B2%D0%B8-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D1%80%D0%B5%D0%BA%D0%BE%D1%80%D0%B4-%D0%BD%D0%B0-%D0%BC%D1%8A%D1%80%D1%82%D0%B2%D0%B0-%D1%82%D1%8F%D0%B3%D0%B0-news664739.html", "text": "32-гoдишният Beceлин Дoйчeв пocтaви cвeтoвeн peĸopд нa мъpтвa тягa в ĸaтeгopия дo 100 ĸилoгpaмa. Toй вдигнaл 352 ĸг. нa cъcтeзaниeтo в Cлoвaĸия, ĸoeтo ce пpoвeлo пpeз дeĸeмвpи минaлaтa гoдинa, пише \"Мироглед\". Toвa e caмo eдин oт ycпexитe нa перничанина Дoйчeв, ĸoйтo жънe ycпex cлeд ycпex нa мeждyнapoдни cъcтeзaния. Caмo зa двe гoдини тoй e cтaнaл cвeтoвeн шaмпиoн и e бил двa пъти eвpoпeйcĸи шaмпиoн. Зa дa пpocлaвя cтpaнaтa ни зaд гpaницa oбaчe, ce нaлaгa дa cи плaщa caм. „Cилoвият тpибoй e няĸaĸ нeпoпyляpeн cпopт в Бългapия. Aз cъм cпeциaлизиpaл в мъpтвa тягa, xoдя пo мeждyнapoдни cъcтeзaния, нo ниĸoй нe мe финaнcиpa. Πpaвя гo caм. Ceгa имaм пoĸaнa зa нaй-пpecтижния тypниp пo мъpтвa тягa, ĸoйтo ce пpoвeждa в Pycия. Taм вepoятнo щe ми e дocтa тpyднo, нo ce нaдявaм дa ce cпpaвя c ĸoнĸypeнциятa и дa ce ĸлacиpaм в пъpвaтa тpoйĸa“, paзĸaзвѕva Becĸo. Caмo пpeз мaй тaзи гoдинa пepничaнинът e cпeчeлил двa мeждyнapoдни тypниpa пo мъpтвa тягa - в Aтинa нa 5 мaй и в Pyмъния нa 27 мaй. B ceвepнaтa ни cъceдĸa дopи пoдoбpил coбcтвeния cи peĸopд и вдигнaл 362,5 ĸг. „Зa жaлocт нe бeшe cвeтoвнo cъcтeзaниe и нямaшe ĸaĸ дa ce зaпишe ĸaтo cвeтoвeн peĸopд. Бeшe дocтa тeжĸo и дo пocлeднo имax cъмнeния, чe щe ycпeя дa гo вдигнa“, cпoдeля Дoйчeв. Cъc cилoв тpибoй Becĸo ce зaнимaвa oт 2012 г. Πpeди тoвa oбaчe e бил ĸyлтypиcт, a пo щaнгитe ce зaпaлил oт ...тaнци пo бpeйĸ. Ceгa Дoйчeв нe пpoпycĸa мeждyнapoднo cъcтeзaниe. Ha вoди cъc ceбe cи и cъпpyгaтa cи Aни, ĸoятo e и oпopaтa в живoтa мy. Haй-гoлямaтa мy гopдocт oбaчe e дъщepичĸaтa мy Йoaнa, ĸoятo cĸopo щe нaвъpши 6 гoдини.", "date": "2017.06.07", "title": "Нашенец постави световен рекорд на мъртва тяга"}
{"url": "http://pik.bg/%D1%80%D0%B5%D1%88%D0%B5%D0%BD%D0%BE-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B8%D0%B7%D1%82%D0%B5%D0%B3%D0%BB%D1%8F-%D0%B2%D0%BE%D0%B5%D0%BD%D0%BD%D0%B8%D1%8F-%D1%81%D0%B8-%D0%BA%D0%BE%D0%BD%D1%82%D0%B8%D0%BD%D0%B3%D0%B5%D0%BD%D1%82-%D0%BE%D1%82-%E2%80%9E%D0%B8%D0%BD%D0%B4%D0%B6%D0%B8%D1%80%D0%BB%D0%B8%D0%BA%E2%80%9C-news664727.html", "text": "Германското правителство взе решение да изтегли своя контингент от турската военна база „Инджирлик“, от която се извършват част от операциите на водената от САЩ коалиция срещу „Ислямска държава“. Решението на властите идва, след като преговорите в последния момент с Турция не можаха да решат ескалиращата криза между двете държави. Военният контингент и оборудване, включително и няколко разузнавателни изтребителя „Торнадо“, ще бъдат преместени в базата „Асрак“ в Йордания, заяви германският министър на отбраната Урсула фон дер Лайен. Германия разполага с над 250 души военен персонал в „Инджирлик“, който извършва разузнавателни мисии в Сирия и изпълнява операции по зареждане с гориво на партньорски самолети, част от коалицията. Разполагането на германските сили обаче се превърна в повод за редица спорове между Анкара и Берлин, след като турските власти неведнъж отказваха на германски представители достъп до съоръжението. За първи път Анкара отказа достъп, след като германският парламент одобри резолюция, в която масовото избиване на арменци в Османската империя по времето на Първата световна война се определя като геноцид. Друг отказ за достъп беше наложен на германски депутати миналия месец в знак на протест заради това, че Берлин предоставя политическо убежище на турски граждани, обвинени в съпричастност към опита за преврат в Турция от 2016 г. В понеделник германският външен министър Зигмар Габриел замина на посещение в Турция, където проведе разговор със своя колега Мевлют Чавушоглу, но така и не можа да изглади конфликта. След срещата Чавушоглу заяви, че „не би искал да вижда членове на ФЕТО (т. нар. фетулахистка терористична организация, сочена от властите за организатор на опита за преврат – бел ред.) да се укриват в приятелската страна Германия“. От своя страна Берлин заяви, че не може да разполага свои войници на място, достъп до което нямат негови представители. По думите на Фон дер Лайен промяната на базата ще доведе до временни затруднения на операциите по зареждане с гориво на приятелски самолети за период от около две до три седмици, а разузнавателните полети на изтребителите „Торнадо“ ще бъдат преустановени за два до три месеца. Смяната на базата няма да изиска предоставянето на нов мандат от германския парламент, но правителството все пак може да поиска одобрението на депутатите по политически причини.", "date": "2017.06.07", "title": "Решено! Германия изтегля военния си контингент от „Инджирлик“"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D1%81%D0%B5-%D1%80%D0%B0%D0%B7%D1%82%D0%BE%D0%BF%D0%B8-%D0%BF%D1%80%D0%B5%D0%B4-%D0%B1%D0%BE%D1%80%D0%B8%D1%81%D0%BE%D0%B2-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D1%8F-%D1%82%D0%B8-%D0%B7%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D1%81%D0%BA%D1%8A%D0%BF%D0%B8-%D0%B1-news664750.html", "text": "Благодарим на България за ангажираността по осигуряване на границата с Турция. България е подобрила пазенето на тази граница, въпреки че страната не е в Шенгенското пространство. Мисля, че България е положила големи усилия. Това заяви канцлерът Ангела Меркел след срещата си с премиера Бойко Борисов в Германия. Меркел отбеляза, че страната ни полага усилия по охрана не само на българо-турската граница, но и на българо-гръцката, както и на черноморската граница. \"Работим много тясно по политиката на миграцията и бежанците. Това е общо предизвикателство към ЕС. За нас е важно всички да бъдат в състояние да просперират икономически. България все още е с малък доход на глава от населението. Затова пожелавам инвестициите в България да донесат плодове, така че хората там да могат да забележат, че животът им се подобрява стъпка по стъпка. Благодаря ти за посещението, скъпи Бойко\", каза още германският канцлер. \"Насърчаваме всички немски фирми да се ангажират в България, защото това е добра инвестиция в бъдещето, това е добре и за вътрешния европейски пазар. България от 10 години е член на ЕС и от 1 януари 2018 г. поема председателството на Съвета на ЕС и ние отговаряме на тяхната молба да подкрепяме България в изпълнението на тази функция\", добави тя. Ангела Меркел отбеляза, че ЕС е изправен пред големи предизвикателства - не само трябва да се водят преговори с Великобритания за Брекзит, но трябва да придвижи напред развитието на ЕС в една много трудна геостратегическа обстановка. \"Ние говорихме за това каква е ситуацията от гледан точка на България, тъй като тя от една страна граничи със Западните Балкани и има голям интерес от стабилност. Говорихме за т. нар. Берлински процес в Триест, на който ще говорим с представители на Западните Балкани. Важно е да дадем визия за надежда, за перспектива на тези страни, да ги подкрепим, тъй като има други геополитически актьори, които също са заинтересовани да имат добри отношения с тях. Ние искаме много ясно да се разбере, че нашето отношение към перспективата на тези страни остава непроменено\", коментира Меркел. Тя добави, че подкрепя България и реформите в нея. Премиерът Бойко Борисов пък отбеляза темите, по които е говорил с Меркел. Сред тях са енергетиката, финансовото състояние на страната, отношенията между Турция и Германия, за изглаждането на които българският министър-председател е обещал да посредничи. Борисов си пусна и снимка с Меркел в Инстаграм, на която двамата си шепнат нещо.", "date": "2017.06.07", "title": "ИЗВЪНРЕДНО В ПИК! Ангела Меркел се разтопи пред Борисов: Благодаря ти за посещението, скъпи Бойко! (МНОГО ГОРЕЩА СНИМКА)"}
{"url": "http://pik.bg/%D0%BB%D1%83%D0%B4%D0%B0-%D0%B3%D0%BE%D0%BD%D0%BA%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%BF%D0%B0%D1%82%D1%80%D1%83%D0%BB%D0%BA%D0%B8-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0%D1%82-%D0%BD%D0%B0%D1%80%D0%BA%D0%BE%D0%B4%D0%B8%D0%BB%D1%8A%D1%80%D0%B8-%D1%81-%D1%87%D0%B5%D1%80%D0%BD%D0%BE-%E2%80%9E%D0%B0%D1%83%D0%B4%D0%B8%E2%80%9D-%D0%BF%D0%BE%D1%81%D1%80%D0%B5%D0%B4-%D0%B1%D1%8F%D0%BB-%D0%B4%D0%B5%D0%BD-%D0%BF%D0%BE-%D0%BE%D0%B6%D0%B8%D0%B2%D0%B5-news664738.html", "text": "Черно „Ауди” със старозагорска регистрация си спретна луда гонка с полицията в Бургас при опит за бягство, съобщи „Флагман”, като се позова на от отлично информирани източници. Екшънът е станал около обяд, когато движението в града е изключително натоварено. Немското возило не спряло на стоп палка на кръговото до хотел „Мираж”. Започнало бясно преследване по бургаските улици, като полицаите успели да спрат принудително аудито до хотел „Космос”. При засечката обаче старозагорската кола блъска патрулката. Ченгетата изкарали с белезници трима мъже от черния автомобил. Униформените претърсили обстойно колата, като при огледа е открит амфетамин. Точното количество на синтетичната дрога е в процес на установяване. Наркотестът на шофьора се оказал отрицателен. В момента полицаите разследват дали тримата арестувани мъже от Стара Загора имат и други криминални прояви.", "date": "2017.06.07", "title": "ЛУДА ГОНКА В БУРГАС: Патрулки преследват наркодилъри с черно „Ауди” посред бял ден по оживени улици"}
{"url": "http://pik.bg/%D1%80%D0%B0%D0%B7%D0%BF%D0%B0%D0%B4%D0%B0-%D0%BB%D0%B8-%D1%81%D0%B5-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%B0-%D0%BD%D0%B0-%D0%B5%D0%BB%D0%B8%D0%BD-%D1%82%D0%BE%D0%BF%D1%83%D0%B7%D0%B0%D0%BA%D0%BE%D0%B2-%D0%B8-%D0%B2%D0%B5%D1%81%D0%B5%D0%BB%D0%B0-%D0%B4%D0%B8%D0%B7%D0%B0%D0%B9%D0%BD%D0%B5%D1%80%D0%BA%D0%B0%D1%82%D0%B0-%D0%BE%D0%B1%D1%8F%D0%B2%D0%B8-%D1%80%D0%B0%D0%B7%D0%B2%D0%BE%D0%B4%D1%8A%D1%82-%D0%B5-news664698.html", "text": "Съпругата на Елин Топузаков, Весела, категорично опроверга информациите, че двамата са в развод. В последната седмица няколко медии разпространиха подобни слухове. Според тях от началото на брака им футболистът системно кръшкал на жена си със своя тръпка от миналото, която живее в чужбина. \"Не искам да коментирам подобни неща. Само това мога да кажа. Тъпотии страшни!\", сподели красивата половинка на бившия треньор на Левски пред ежедневник. Весела и Елин са една от най-симпатичните двойки в спортните среди. Те са заедно от около десет години, но са семейство от 2012 г. и имат син Виктор на 3 години. В момента Топузаков изчаква подходяща оферта, за да се върне на треньорския стол. Весела е заета с модния си бизнес.", "date": "2017.06.07", "title": "Разпада ли се семействота на Елин Топузаков и Весела? Дизайнерката обяви: Разводът е... "}
{"url": "http://pik.bg/%D1%80%D0%B5%D0%BA%D0%BE%D1%80%D0%B4%D0%BD%D0%B0-%D1%81%D1%83%D0%BC%D0%B0-%D0%B5%D1%81-%D0%B2%D0%B0%D0%B4%D0%B8-55-%D0%BC%D0%B8%D0%BB%D0%B8%D0%B0%D1%80%D0%B4a-%D0%B5%D0%B2%D1%80%D0%BE-%D0%B7%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D0%BE%D1%82%D0%B1%D1%80%D0%B0%D0%BD%D0%B0-news664729.html", "text": "Европейският съюз ще отдели 5,5 милиардa евро за европейска отбрана. Това е първа стъпка към създаването на общоевропейска отбранителна система и за първи път европейски пари се насочват за такива цели. Средствата ще отидат за разработка на военна технология за дрони, въздушно зареждане на самолети и кибер-защита - технологии, които повечето държави не могат да си позволят да разработват и произвеждат. Европейската комисия обявява плана за финансиране на европейска отбрана на фона на появили се спорове за партньорството между европейските държави и Доналд Тръмп, предава Нова телевизия. В края на миналия месц германският канцлер Ангела Меркел призова Европа сама да се заеме със защитата си, тъй като \"американската страна в момента е надеждна\". Още не се знае как новият европейски фонд за отбрана ще се отрази на вноските към ЕС на отделните страни особено след напускането на Великобритания. 25 милиона евро ще бъдат изтеглени още с текущия за тази година бюджет. Те ще отидат за криптирани системи, роботика и електроника. Плановете са годишно да се заделят 90 милион евро, а до 2020-а сумата да достигне 1 милиард евро. Предложението на ЕК е след това програмата да се финасира с 0,5 милиарда евро годишно. Предложеният отбранителен план трябва да се одобри от националните правителства. Европейските страни вече се ангажираха към НАТО да отделят 2% от БВП за отбрана до 2024-та. Европа трябва да избегне и дублирането на отделните военни системи. На Стария континент има 178 военни системи.", "date": "2017.06.07", "title": "Рекордна сума! ЕС вади 5,5 милиардa евро за европейска отбрана"}
{"url": "http://pik.bg/%D1%80%D1%83%D1%81%D0%BA%D0%B8%D1%82%D0%B5-%D0%BC%D0%B8%D0%BB%D0%B8%D0%B0%D1%80%D0%B4%D0%B5%D1%80%D0%B8-%D0%BC%D0%B0%D1%81%D0%BE%D0%B2%D0%BE-%D0%BD%D0%B0%D0%BF%D1%83%D1%81%D0%BA%D0%B0%D1%82-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%81%D0%B8-news664767.html", "text": "Планът на Владимир Путин за деофшоризация на руската икономика даде ефект, обратен на очаквания. Вместо да се върнат в страната си, руските милиардери масово напускат, тъй като не желаят да разкриват своите сметки извън граница и да плащат данък за тях, съобщи „Ройтерс”. Съгласно приетия закон, за да не плащаш данъци в Русия и да станеш „невидим” за данъчните е необходимо да не живееш в страната повече от 183 дни годишно. Това се оказа добра вратичка за най-богатите руснаци, повечето от които спазват правилото и не декларират нищо . Според неофициални данни, около 200 от 500-те най-богати руснаци вече не плащат нищо в Русия. Според един от бизнесмените, който е в Топ 100 на най-големите предприемачи на страната, причината е в недоверието на милиардерите към държавните институции и страха, че ако съобщят данни за авоарите си на данъчните, те после ще ги използват срещу тях. Голяма адвокатска кантора, чиито клиенти са много от богатите руснаци съобщи, че данни за състоянието на техни клиенти непрекъснато изтичат от държавни институции и силови структури, а това води до опасности за тях.", "date": "2017.06.07", "title": "Руските милиардери масово напускат страната си"}
{"url": "http://pik.bg/%D1%87%D0%B5%D1%85-%D0%BD%D0%B0%D0%BF%D1%80%D0%B0%D0%B2%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%BA%D0%BE%D0%B9%D1%82%D0%BE-%D0%BC%D0%BE%D0%B6%D0%B5-%D0%B8-%D0%B4%D0%B0-%D1%81%D0%B5-%D1%88%D0%BE%D1%84%D0%B8%D1%80%D0%B0-%D0%BF%D0%BE-%D0%BF%D1%8A%D1%82%D1%8F-news664761.html", "text": "Докато световните производители на автомобили се надпреварват кой ще пусне на пазара първия летящ автомобил, чехът Павел Брежина върви по различен път: вместо да създава кола, която лети, той направи \"мини-хеликоптер\" GyroDrive, който можете да шофирате, предаде БГНЕС. Инженерът и собственик на Nirvana Systems, компания, произвеждаща двигатели за малки летателни апарати, твърди, че автомобилът му е първият в света, оторизиран да функционира както по пътищата, така и във въздуха. \"Това е единственото пътно сертифицирано летящо превозно средство, за което знам\", заяви Брежина пред АФП в хангар на летище Преров-Бохор в източната част на Чехия. \"Всеки се опитва да направи високоскоростен автомобил, който може да лети, но това е нещо различно - каза високият 51-годишен мъж, който има 30 години опит като пилот зад гърба си. Неговият автомобил GyroDrive е базиран на жироплан - мини-хеликоптер - който използва ротор за хеликоптер за придвижване нагоре и надолу и \"тласкач\" за придвижване напред. Компанията на Брежина купува части за жироплан от немска фирма и след това ги сглобява и оборудва със система, позволяваща на пилот-водача да превключва между бензинов двигател, задвижващ роторите, и електрически двигател, който задвижва колелата. GyroDrive има максимална скорост на движение от само 40 км / ч и може да поеме екипаж от двама на къси разстояния до бензиностанция или хотел. Нуждае се от по-малко от 100 метра за излитане и достига максимална скорост от 180 км / ч във въздуха. Неговият полет е 600 километра. След кацането пилотът трябва само да фиксира главните роторни лопатки по оста на GyroDrive и да извади вградената регистрационна табелка, за да го превърне в пътно превозно средство. Цените започват от 1,5 млн. крони (57 000 евро), но в зависимост от спецификациите те могат да достигнат 4 млн. крони.", "date": "2017.06.07", "title": "Чех направи хеликоптер, който може и да се шофира по пътя"}
{"url": "http://pik.bg/%D1%81%D0%B4%D0%B5%D0%BB%D0%BA%D0%B0-%D1%81-%D0%B3%D0%BE%D1%81%D0%BF%D0%BE%D0%B4-%D0%B8%D0%BC%D0%B0-15-%D0%BE%D1%86%D0%B5%D0%BB%D0%B5%D0%BB%D0%B8-%D0%BE%D1%82-%D0%BF%D0%B0%D0%B4%D0%BD%D0%B0%D0%BB%D0%B8%D1%8F-%D1%81%D0%B0%D0%BC%D0%BE%D0%BB%D0%B5%D1%82-%D0%B2-%D0%BC%D0%B8%D0%B0%D0%BD%D0%BC%D0%B0%D1%80-news664806.html", "text": "За 15 души има информация, че са оцелели след падането на мианмарския военен самолет, изчезнал от радарите с над 100 души на борда, предава Mirror, позовавайки се на местна медия, цитиран от Фокус. На борда на машината, която изчезна в сряда следобед, имаше общо 120 военнослужещи с техните семейства. Отломки от самолета бяха намерени в близост до югоизточния град Давей, Югоизточен Мианмар, след като изтече информация в медиите, че се е разбил. Засега няма информация какво е състоянието на оцелелите.", "date": "2017.06.07", "title": "СДЕЛКА С ГОСПОД! Има 15 оцелели от падналия самолет в Мианмар"}
{"url": "http://pik.bg/%D0%B4-%D1%80-%D0%B2%D0%B5%D0%BD%D1%86%D0%B8%D1%81%D0%BB%D0%B0%D0%B2-%D0%B3%D1%80%D0%BE%D0%B7%D0%B5%D0%B2-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D0%B5-%D1%82%D0%B5%D0%B6%D0%BA%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BD%D0%B0%D0%BC%D0%B5%D1%80%D1%8F%D1%82-%D0%BF%D0%B0%D1%80%D0%B8-news664799.html", "text": "Не е нормално това, което се случва в момента с болниците. Направихме проучване преди часове и се оказа, че за месеците януари-март НЗОК е платила 16.5 милиона лева по-малко. Това каза в студиото на Би Ти Ви д-р Венцислав Грозев. „ Има много болници, сериозни, големи, университетски с натрупан дефицит от порядъка 400-500 хиляди лева. Тези пари са дадени за вече лекувани болни, но бюджетите им са на червено”, каза още шефът на Български лекарски съюз. Според него, ако не е бил подписан Колективния договор с НЗОК, в болниците заплатите на лекари и сестри са били поставени под въпрос. „Трябва да се намерят средства, това повече не може да продължава”, допълни д-р Грозев. Той посочи, че НЗОК има 250 милиона лева задължения към свои чуждестранни контрагенти и това също е проблем. Стресираща е и ситуацията в извънболничната помощ, направленията вече са приключили и много лични лекари може да спрат работа. „Най-добре е болниците да нямат лимит и всеки пациент, който се обърне към тях, да получи здравна услуга”, предложи д-р Грозев. Според него, в момента всеки пациент си доплаща до 60% от лечението и медикаментите, въпреки че имат здравна осигуровка.", "date": "2017.06.07", "title": "Д-р Венцислав Грозев: Ситуацията в здравеопазването е тежка, трябва да се намерят пари"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D1%80%D0%B5%D1%88%D0%B0%D0%B2%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82-%D1%83%D1%82%D1%80%D0%B5-news664804.html", "text": "1. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛЕН ТРАНСФЕР ПО БЮДЖЕТА НА ОБЩИНА ПЛОВДИВ ЗА 2017 Г. 2. ПРОЕКТ НА РЕШЕНИЕ ЗА ОДОБРЯВАНЕ НА МАКСИМАЛНИЯ РАЗМЕР НА НОВИТЕ ДЪРЖАВНИ ГАРАНЦИИ ЗА 2018 Г. ПО ЗАКОНА ЗА КРЕДИТИРАНЕ НА СТУДЕНТИ И ДОКТОРАНТИ 3. ПРОЕКТ НА РЕШЕНИЕ ЗА ИЗПЪЛНЕНИЕ НА ПЛАЩАНИЯТА ПО РЕШЕНИЯТА НА ЕВРОПЕЙСКИЯ СЪД ПО ПРАВАТА НА ЧОВЕКА ПО ДЕЛАТА „СТАМОВА СРЕЩУ БЪЛГАРИЯ” (ЖАЛБА №8725/07), „ИВАН ТОДОРОВ СРЕЩУ БЪЛГАРИЯ” (ЖАЛБА №71545/11), „ПОСЕВИНИ СРЕЩУ БЪЛГАРИЯ” (ЖАЛБА №63638/14), „И. П. СРЕЩУ БЪЛГАРИЯ” (ЖАЛБА №72936/14), „КОСТОВ СРЕЩУ БЪЛГАРИЯ” (ЖАЛБА №3851/13), „СТЕФАНОВИ СРЕЩУ БЪЛГАРИЯ” (ЖАЛБА №56688/12) И „БАСМЕНКОВА СРЕЩУ БЪЛГАРИЯ” (ЖАЛБА №63391/13) 4. ПРОЕКТ НА РЕШЕНИЕ ЗА ДАВАНЕ НА СЪГЛАСИЕ ЗА ОТКРИВАНЕ НА ПОЧЕТНО ГЕНЕРАЛНО КОНСУЛСТВО НА КРАЛСТВО НОРВЕГИЯ В РЕПУБЛИКА БЪЛГАРИЯ, РЪКОВОДЕНО ОТ ПОЧЕТЕН ГЕНЕРАЛЕН КОНСУЛ СЪС СЕДАЛИЩЕ В СОФИЯ И С КОНСУЛСКИ ОКРЪГ, ОБХВАЩАЩ ТЕРИТОРИЯТА НА ОБЛАСТИТЕ БЛАГОЕВГРАД, ВЕЛИКО ТЪРНОВО, ВИДИН, ВРАЦА, ГАБРОВО, КЪРДЖАЛИ, КЮСТЕНДИЛ, ЛОВЕЧ, МОНТАНА, ПАЗАРДЖИК, ПЕРНИК, ПЛЕВЕН, ПЛОВДИВ, РАЗГРАД, РУСЕ, СИЛИСТРА, СЛИВЕН, СМОЛЯН, СОФИЙСКА, СОФИЯ, СТАРА ЗАГОРА, ТЪРГОВИЩЕ, ХАСКОВО И ЯМБОЛ, И ЗА НАЗНАЧАВАНЕ НА ВЕНЦЕСЛАВА ЯНЧОВСКА-ИВАНОВА ДА ИЗПЪЛНЯВА ФУНКЦИИТЕ НА ПОЧЕТЕН ГЕНЕРАЛЕН КОНСУЛ НА КРАЛСТВО НОРВЕГИЯ В РЕПУБЛИКА БЪЛГАРИЯ 5. ПРОЕКТ НА РЕШЕНИЕ ЗА ОТТЕГЛЯНЕ НА СЪГЛАСИЕТО ИВАР ГОРАН СВЕНСОН ДА ИЗПЪЛНЯВА ФУНКЦИИТЕ НА ПОЧЕТЕН ГЕНЕРАЛЕН КОНСУЛ НА КРАЛСТВО ШВЕЦИЯ В РЕПУБЛИКА БЪЛГАРИЯ И ЗА ДАВАНЕ НА СЪГЛАСИЕ ЗОЯ ГЕОРГИЕВА ПАУНОВА ДА БЪДЕ НАЗНАЧЕНА ЗА ПОЧЕТЕН ГЕНЕРАЛЕН КОНСУЛ НА КРАЛСТВО ШВЕЦИЯ В РЕПУБЛИКА БЪЛГАРИЯ СЪС СЕДАЛИЩЕ В СОФИЯ И С КОНСУЛСКИ ОКРЪГ, ОБХВАЩАЩ ТЕРИТОРИЯТА НА ОБЛАСТИТЕ ВИДИН, МОНТАНА, ВРАЦА, СОФИЙСКА, СОФИЯ, ПЕРНИК, КЮСТЕНДИЛ, БЛАГОЕВГРАД, ПЛЕВЕН, ЛОВЕЧ, ГАБРОВО, ПАЗАРДЖИК, ПЛОВДИВ, СТАРА ЗАГОРА, СМОЛЯН, КЪРДЖАЛИ И ХАСКОВО 6. ПРОЕКТ НА РЕШЕНИЕ ЗА ПРЕДЛОЖЕНИЕ ДО НАРОДНОТО СЪБРАНИЕ ЗА РАТИФИЦИРАНЕ НА РАМКОВОТО СПОРАЗУМЕНИЕ ЗА ЗАЕМ В РАЗМЕР 200 МЛН. ЕВРО МЕЖДУ БАНКАТА ЗА РАЗВИТИЕ НА СЪВЕТА НА ЕВРОПА И РЕПУБЛИКА БЪЛГАРИЯ, МЕХАНИЗЪМ ЗА СЪФИНАНСИРАНЕ НА ПРОЕКТИ, ИЗПЪЛНЯВАНИ СЪС СРЕДСТВА ОТ ЕВРОПЕЙСКИЯ СЪЮЗ ПО ОПЕРАТИВНИТЕ ПРОГРАМИ, СЪФИНАНСИРАНИ ОТ ЕВРОПЕЙСКИТЕ СТРУКТУРНИ И ИНВЕСТИЦИОННИ ФОНДОВЕ ЗА ПРОГРАМНИЯ ПЕРИОД 2014-2020 Г. 7. ДОКЛАД ЗА ОДОБРЯВАНЕ ПОЗИЦИЯТА НА РЕПУБЛИКА БЪЛГАРИЯ ЗА УЧАСТИЕ В ЗАСЕДАНИЕТО НА СЪВЕТА НА ЕВРОПЕЙСКИЯ СЪЮЗ „ПРАВОСЪДИЕ И ВЪТРЕШНИ РАБОТИ”, ФОРМАТ „ПРАВОСЪДИЕ”, КОЕТО ЩЕ СЕ ПРОВЕДЕ НА 8 ЮНИ 2017 Г. В ЛЮКСЕМБУРГ 8. ДОКЛАД ЗА ОДОБРЯВАНЕ НА РЕЗУЛТАТИТЕ И ВЗЕТИТЕ РЕШЕНИЯ НА ЗАСЕДАНИЕТО НА СЪВЕТА НА ЕВРОПЕЙСКИЯ СЪЮЗ ПО ЗЕМЕДЕЛИЕ И РИБАРСТВО, ПРОВЕДЕНО НА 11 МАЙ 2017 Г. В БРЮКСЕЛ 9. ПРОЕКТ НА РЕШЕНИЕ ЗА ОДОБРЯВАНЕ НА КАНДИДАТУРА ОТ ИМЕТО НА РЕПУБЛИКА БЪЛГАРИЯ ЗА ЧЛЕН НА СМЕТНАТА ПАЛАТА НА ЕВРОПЕЙСКИЯ СЪЮЗ 10. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ РАЗХОДИ ПО БЮДЖЕТА НА МИНИСТЕРСТВОТО НА КУЛТУРАТА ЗА 2017 Г. ЗА ИЗПЛАЩАНЕ НА ДЪРЖАВНИ ПАРИЧНИ НАГРАДИ ЗА ОСОБЕНИ ЗАСЛУГИ КЪМ БЪЛГАРСКАТА ДЪРЖАВА И НАЦИЯТА 11. ДОКЛАД ЗА ОДОБРЯВАНЕ НА РЕЗУЛТАТИТЕ ОТ УЧАСТИЕТО НА РЕПУБЛИКА БЪЛГАРИЯ В ЗАСЕДАНИЕ НА СЪВЕТА НА ЕВРОПЕЙСКИЯ СЪЮЗ ПО ИКОНОМИЧЕСКИ И ФИНАНСОВИ ВЪПРОСИ (ЕКОФИН), ПРОВЕДЕНО НА 23 МАЙ 2017 Г. В БРЮКСЕЛ 12. ПРОЕКТ НА РЕШЕНИЕ ЗА УВЕЛИЧАВАНЕ НА КАПИТАЛА НА „НАЦИОНАЛЕН ДВОРЕЦ НА КУЛТУРАТА – КОНГРЕСЕН ЦЕНТЪР СОФИЯ” ЕАД – СОФИЯ, И ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ПРОМЕНИ ПО БЮДЖЕТА НА МИНИСТЕРСТВОТО ЗА БЪЛГАРСКОТО ПРЕДСЕДАТЕЛСТВО НА СЪВЕТА НА ЕВРОПЕЙСКИЯ СЪЮЗ 2018 ЗА 2017 Г. ВЪВ ВРЪЗКА С УВЕЛИЧАВАНЕ КАПИТАЛА НА ТЪРГОВСКО ДРУЖЕСТВО 13. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА ИЗМЕНЕНИЕ И ДОПЪЛНЕНИЕ НА НАКАЗАТЕЛНО-ПРОЦЕСУАЛНИЯ КОДЕКС 14. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА БЮДЖЕТА НА ДЪРЖАВНОТО ОБЩЕСТВЕНО ОСИГУРЯВАНЕ 15. ПРОЕКТ НА ПОСТАНОВЛЕНИЕ ЗА ПРИЕМАНЕ НА ПРАВИЛНИК ЗА ПРИЛАГАНЕ НА ЗАКОНА ЗА ВОЕННАТА ПОЛИЦИЯ 16. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА ПРАВИЛНИКА ЗА ПРИЛАГАНЕ НА ЗАКОНА ЗА ЧУЖДЕНЦИТЕ В РЕПУБЛИКА БЪЛГАРИЯ, ПРИЕТ С ПОСТАНОВЛЕНИЕ №179 НА МИНИСТЕРСКИЯ СЪВЕТ ОТ 2011 Г.", "date": "2017.06.07", "title": "Ето какво ще решава Министерският съвет утре"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BE%D1%82-%D0%B1%D1%83%D0%BA%D1%83%D1%80%D0%B5%D1%89-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-2018-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%BC%D0%BE%D0%BD%D0%B8%D0%B3%D0%BE%D1%80%D0%B8%D0%BD%D0%B3-news664765.html", "text": "", "date": "2017.06.07", "title": "Вицепремиерът Екатерина Захариева от Букурещ: До края на 2018 трябва да приключи монигорингът от ЕС към България"}
{"url": "http://pik.bg/%D1%80%D0%B5%D1%81%D0%BF%D0%B5%D0%BA%D1%82-%D1%80%D0%BE%D0%BD%D0%B0%D0%BB%D0%B4%D0%BE-%D0%BA%D0%B0%D0%B7%D0%B0-%D0%BD%D0%B5-%D0%BD%D0%B0-news664695.html", "text": "Искаш ли да бъдеш най-скъпоплатеният футболист в света с разлика? Желаеш ли да счупиш световния трансферен рекорд с двойна преднина? Ще си тръгнеш ли от \"Бернабеу\", след като си на върха на славата? Въпроси към Кристиано Роналдо, а отговорът е гръмко \"НЕ\"! Според информация на известна португалска медия, Реал Мадрид ще получи колосални оферти за правата на Кристиано Роналдо, това лято. ПСЖ, Манчестър Юнайтед и клубове от Китай са готови да извадят огромни суми за привличането на КР7. Очаква се предложенията да достигнат до 180 милиона евро. Но това няма значение, защото се допълва, че Кристиано е категоричен - няма дори желание да изслуша офертите. Защото вижда бъдещето си в Мадрид, на \"Бернабеу\". Реал защити титлата си в Шампионска лига, осъществявайки уникален рекорд. А следващия сезон \"белите\" искат пореден триумф в най-престижния клубен турнир. Роналдо е фаворит За Златната топка този сезон, а амбициите на 32-годишния португалец са респектиращи. Голмайсторът възнамерява да се “пенсионира” в Реал на 41-годишна възраст.", "date": "2017.06.07", "title": "Респект! Роналдо каза \"НЕ\" на..."}
{"url": "http://pik.bg/%D1%80%D0%BE%D0%B4%D0%BD%D0%B8-%D0%B1%D0%BE%D0%B3%D0%B0%D1%82%D0%B0%D1%88%D0%B8-%D0%BA%D1%83%D0%BF%D0%B8%D1%85%D0%B0-3-%E2%80%9E%D1%84%D0%B5%D1%80%D0%B0%D1%80%D0%B8%E2%80%9D-%D1%82%D0%B0-%D0%B8-4-%E2%80%9E%D0%B1%D0%B5%D0%BD%D1%82%D0%BB%D0%B8%E2%80%9D-%D1%82%D0%B0-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-2017-%D0%B3%D0%BE%D0%B4%D0%B8%D0%BD%D0%B0-news664831.html", "text": "Според последните данни на КАТ, за периода от началото на годината до края на май, в България са купени едва три нови ферарита (полицията не дава данни какви са моделите). С един повече са регистрираните автомобили Bentlеy (най-вероятно на джипката Bentayga). Цената на едно „Ферари” варира от 180 до 350 000 евро в зависимост от модела и екстрите. При „Бентли” нещата са подобни- четирите закупени коли от модела  Bentayga започват от цена 210 000 евро. Джипката вече е и в кралския гараж на Елизабет II, притежават я и много от най-известните световни спортни и музикални звезди. Общо за първите пет месеца на годината в България са регистрирани 13 969 нови леки и лекотоварни коли (M1 и N1). 10 083 от тях са леки коли, а останалите 3886 са лекотоварни. С най-много продажби продължава да е Dacia с 1538 коли, следван от Renault с 1430 и KIA с 1187 (в тази бройка попада и сделката с катаджийските коли), съобщи \"Автоклуб\". В Топ 10 влизат още Skoda с 1109, Toyota с 1093, Ford с 1008, Peugeot с 939, Volkswagen с 851, Nissan със 751 и Opel с 484.", "date": "2017.06.07", "title": "Родни богаташи купиха 3 „Ферари”-та и 4 „Бентли”-та от началото на 2017 година"}
{"url": "http://pik.bg/%D0%BC%D0%B8%D0%BB%D0%B5%D0%BD-%D0%BA%D0%B5%D1%80%D0%B5%D0%BC%D0%B8%D0%B4%D1%87%D0%B8%D0%B5%D0%B2-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D1%87%D1%80%D0%B5%D0%B7-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%B8%D1%80%D0%B0%D0%BD-%D0%B8%D1%81%D0%BA%D0%B0%D1%88%D0%B5-%D0%B4%D0%B0-%D0%BF%D0%BE%D0%BA%D0%B0%D0%B6%D0%B5-%D1%87%D0%B5-%D0%BD%D1%8F%D0%BC%D0%B0-%D0%BD%D0%B5%D0%BE%D0%B1%D0%B5%D0%B7%D0%BE%D0%BF%D0%B0-news664801.html", "text": "\"Ислямска държава\" отдавна има апетити към Иран, защото ислямистите са шиити. Целта е да се покаже че няма обезопасена територия в света\", каза в предаването \"Лице в лице\" бившият заместник-външен министър Милен Керемидчиев. Посещението на Тръмп в Саудитска Арабия бил катализаторът на отношението към Катар. Арабската страна винаги искала да води самостоятелна политика. \"Саудитска Арабия не желае това. Катар финансира и ИД, която се бори против Асад. Сирия стои на пътя на тръбопроводи, които могат да тръгнат от Катар и да стигнат от Европа\", поясни Керемдичиев. Според него, ако намалеят бомбардировките в Йемен, е възможна и военна интервенция в Катар.", "date": "2017.06.07", "title": "Милен Керемидчиев: \"Ислямска държава\"  чрез атентата в Иран искаше да покаже, че няма необезопасена територия в света"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B7%D0%B0%D0%B4%D0%B0%D0%B2%D0%B0-%D1%81%D0%B5-%D0%B6%D0%B5%D1%81%D1%82%D0%BE%D0%BA%D0%B0-%D0%B4%D1%80%D0%B0%D0%BC%D0%B0-%D0%B2-%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D0%B2%D0%BE%D0%BB%D1%8F-%D1%80%D0%B5%D1%88%D0%B0%D0%B2%D0%B0--news664796.html", "text": "Жестока драма се задава в Народното събрание. Председателят на правна комисия Данаил Кирилов заяви, че във вторник ще има извънредно заседание, на което ще бъде разглеждан законопроектът на ГЕРБ за мажоритарния вот. Кирилов допълни, че е възможно да бъде разгледан и внесеният законопроект от омбудсмана Мая Манолова в миналия парламент. Манолова тогава всъщност внесе всички искания на шоумена Слави Трифонов след проведения референдум. Според изчисления на народните представители в правна комисия, се оказва, че отново вотът на Воля ще бъде решаващ за това дали мажоритарният вот да бъде приет на първо четене в комисия. ГЕРБ са вносители, техните депутати ще подкрепят проекта, от ДПС изненадващо заявиха през последните месеци, че също ще гласуват \"за\". Единствените, които са против, са БСП и Обединените патриоти, които смятат, че смесената система е по-добра. Така гласовете стават 11 на 11 при пълно присъствие на депутатите от трите партии. Остава един глас на представителя на Воля, като не се знае какво решение ще вземат от групата на Марешки. В последно време групата е доста опозиционно настроена, гласува \"за\" оставката на председателя Димитър Главчев, а днес подкрепиха и БСП за закона за жестомимичния език. От друга страна преди време лидерът на Воля заяви, че ще подкрепят мажоритарния вот и дори са готови да инициират свой референдум.", "date": "2017.06.07", "title": "ИЗВЪНРЕДНО В ПИК! Задава се жестока драма в Народното събрание! \"Воля\" решава "}
