{"url": "http://pik.bg/%D0%B1%D0%B0%D0%B3%D0%B0%D1%82%D0%B0-%D0%BD%D0%B0%D1%85%D0%BB%D1%83-%D1%81-%D0%B1%D0%BE%D0%BA%D1%81%D1%8C%D0%BE%D1%80%D0%B8-%D0%BD%D0%B0-%D1%83%D1%87%D0%B0%D1%81%D1%82%D0%B8%D0%B5-%D0%BD%D0%B0-%D0%B1%D0%BE%D1%80%D0%B8%D1%81-%D0%B4%D0%B0%D0%BB%D0%B8-news656279.html", "text": "Фолк певецът Борис Дали изкара едномесечно турне в САЩ и Канада, а концертите му минали повече от успешно. На участието му в Лас Вегас обаче имал неочаквана изненада - пристигнал боксьорът Благой Иванов-Багата. Багата от години живее в Америка със своята съпруга и тяхното дете. Обадил се още през деня и запазил голяма маса за него и аверите му, но организаторите решили да скрият от Борис Дали тази подробност. Знаел е само, че вечерта се очакват \"едни специални момчета\". Благой се появил с други боксьори и то след победа в поредния му мач. За разлика от обичайното меле, което се случва, каквото се заформя винаги щом здравеняци нахлуят в чалга клуб, Багата и компания се представили културно и не създавали излишно напрежение, пише седмичник.", "date": "2017.05.09", "title": "Багата нахлу с боксьори на участие на Борис Дали "}
{"url": "http://pik.bg/%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D0%BB%D1%83%D0%B4%D0%BD%D0%B0%D1%85%D0%B0-%D0%B4%D0%B0-%D0%B7%D0%B0%D1%81%D0%B0%D0%B6%D0%B4%D0%B0%D1%82-%D1%82%D0%B0%D0%B7%D0%B8-%D0%B1%D0%B8%D0%BB%D0%BA%D0%B0-%D0%BD%D0%BE%D1%81%D0%B8-%D0%B4%D0%B5%D1%81%D0%B5%D1%82%D0%BA%D0%B8-%D1%85%D0%B8%D0%BB%D1%8F%D0%B4%D0%B8-%D0%B5%D0%B2%D1%80%D0%BE-%D0%BF%D0%B5%D1%87%D0%B0%D0%BB%D0%B1%D0%B0-news656288.html", "text": "Напоследък на Балканите много земеделци и собственици на земя започнаха да засаждат една билка, която е много търсена и ценна- аронията. Според последните проучвания, плодовете на това растение имат силно антиканцерогенно действие. Освен това, консумирането на арония забавя процеса на стареенето на организма, предпазва и от хронични заболявание. Тя е отлична храна, има ниско съдържание на калории и високо съдържание на витамини и минерали. Фермерите, които са започнали да сеят арония твърдят, че за 8 години  тя започва да дава максимална реколта. Така от един храст се получават до 10 кг плод. Цената, по която миналата година се изкупуваха плодовете на аронията са едно евро за килограм. Така един хектар може да донесе чист приход от 12 000 евро. Аронията не изисква специални грижи, нито допълнителни действия като пръскане и напояване. Прибирането също не е трудно, плодовете се виждат добре, а храстите са достъпни без стълби.", "date": "2017.05.09", "title": "На Балканите луднаха да засаждат тази билка, носи десетки хиляди евро печалба"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B8%D0%BD%D0%B0-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BE%D1%87%D0%B0%D0%BA%D0%B2%D0%B0%D0%BC%D0%B5-10-%D1%80%D1%8A%D1%81%D1%82-%D0%BD%D0%B0-%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D1%83-%D0%BD%D0%B0%D1%81-%D0%BF%D1%80%D0%B5%D0%B7-%D0%BB%D1%8F%D1%82%D0%BE%D1%82%D0%BE-news656256.html", "text": ". Това съобщи министърът на туризма преди среща с представителите на бизнеса. Тя коментира, че ръстът е вследствие на встъпването на пазара на нискотарифните авиолинии. През миналата година в световен мащаб над 1 млрд. души са ползвали този тип компании. \"Виждаме и какво се случва в София по отношение на уикендите\", коментира Николина Ангелкова. По думите й \"Надяваме се и по отношение на летищата Варна и Бургас тази тенденция да се запази и повиши. Това ще доведе до много по-голям брой на туристите\", каза още тя. Към момента заявките, които имало от авиокомпаниите, както за чартърни полети, така и за редовни, вървят с . \"За миналата година немският пазар отбеляза на годишна база 34% ръст. По отношение на летния туризъм немците бяха на първо място\", посочи Николина Ангелкова. По думите й и това лято. Ранните записвания, които регистрират, са с ръст от 10 до 29%. По отношение на , Ангелкова заяви, че . Тя посочи, че остава проблемът с кадрите в туристическия бранш. Регистрираните в Бюрата по труда, които си търсят работа в сектор туризъм, са 23 хиляди души. \"Със сигурност цифрата е много по-голяма\", коментира още Николина Ангелкова. Ресорният министър се ангажира със , чието функциониране , съгласно Закона за трудовата мобилност и трудовата миграция, който бе приет в края на 43-то НС. По думите й това е трябвало да бъде направено с приемането на нормативните текстове. Друг механизъм, който предстои, е към Министерство на туризма по принципа на Испания, Португалия и Франция. Неговото функциониране ще бъде обвързано със следващия летен сезон. На практика центърът ще засегне най-голямата група от кадри - нискоквалифицираните и изпълнителските такива, свързани с упражняването на професиите камериерки, сервитьори, бармани. \"На база на предварителните изчисления, които сме правили, средно между 1000 и 3000 души\", посочи Ангелкова. По думите й начинът на функциониране и финансиране на центъра зависи много от интереса към него. \"В момента е много важно да обсъдим всичко това с бранша. В дългосрочен план всичко зависи от връзката бизнес и образование\", коментира още Ангелкова. 10% ръст на туристите през лятото очаква Министерство на туризма Николина Ангелкова това е още един стимул за развитието на културно-историческия туризъм. ръстове от 5-10% за Германия тенденцията за увеличаване на броя на германските туристи у нас се запазва руския пазар очаква ръст между 10 и 20% създаването на координационен механизъм да улесни издаването на визи и еднократни разрешения за работа създаването на квалификационен и преквалификационен център", "date": "2017.05.09", "title": "Николина Ангелкова: Очакваме 10% ръст на туристите у нас през лятото"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D1%80%D1%8A%D0%BC%D0%BD%D0%B0%D1%85%D0%B0-%D0%B2-%D0%BA%D0%BE%D1%80%D0%B5%D0%BC%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%BD%D0%B0-%D0%BC%D0%B8%D0%B3%D1%80%D0%B0%D1%86%D0%B8%D0%BE%D0%BD%D0%BD%D0%B0%D1%82%D0%B0-%D1%81%D0%BB%D1%83%D0%B6%D0%B1%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BC%D1%83-%D0%B5-%D0%BA%D1%80%D0%B8%D1%82%D0%B8%D1%87%D0%BD%D0%BE-news656308.html", "text": "Служител на Миграционната служба в София е в критично състояние в дупнишка болница след неволно прострелване с пушка в корема. Близките му настояват да бъде транспортиран с хеликоптер в столична клиника, съобщава \"Струма.бг\". 37-г. Пламен Николов пристигнал за празниците с негов приятел във вилата му в с. Делян, община Дупница. Двамата се забавлявали, като разглобявали и сглобявали въздушна пушка и стреляли по мишена. Приятелят на Николов, без да иска, го прострелял с няколко сачми в корема. Една от тях пробила червата на миграционния служител, преминала през голям кръвоносен съд и излязла от задната страна на тялото му. Докато линейка на Спешен център транспортира Пламен Николов до болницата в Дупница, той е загубил бизо 4 литра кръв, съобщават от реанимация на болницата. Кръвоносният съд е бил зашит от хирург и това го е спасило от сигурна смърт. Вчера близките на Пламен Николов са поискали той да бъде транспортиран с хеликоптер за софийска клиника. Състоянието му е все още критично и лекарите се двоумят дали да дадат разрешение за полета.", "date": "2017.05.09", "title": "ИЗВЪНРЕДНО! Гръмнаха в корема служител на Миграционната служба, състоянието му е критично!"}
{"url": "http://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B9-%D1%89%D0%B5-%D1%80%D1%8A%D0%BA%D0%BE%D0%B2%D0%BE%D0%B4%D0%B8-%D0%BA%D0%BB%D1%8E%D1%87%D0%BE%D0%B2%D0%B8%D1%82%D0%B5-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8-%D0%BA%D0%BE%D0%BC%D0%B8%D1%81%D0%B8%D0%B8-news656307.html", "text": "Няма сериозни промени в ръководството на парламентарните комисии, които са на ГЕРБ  в сравнение с миналия парламент. Остават на местата си Цветан Цветанов, Менда Стоянова, Милена Дамянова, д-р Дариткова. Що се отнася до икономическата комисия тя е дадена на БСП и вероятно там председател ще е Петър Кънев. Това каза в студиото на БНТ Цвета Караянчева. „Законът, който ще внесем за въвеждането на мажоритарния вот ще е за 240 едномандатни избирателни района. Президентът ще определи районите, като ползва помощта на ГРАО и ЕСГРАОН. Трябва да има равнопоставеност на всички 240 района, да няма избор на депутат със 7000 гласа и друг с 15 000 гласа”, каза още зам-председателят на парламента. Според нея, само за местни избори ще има правило за уседналост, за другите избори няма да има такова изискване. Караянчева бе категорична, че щом 2.5 милиона български граждани са поискали мажоритарен вот, това трябва да се случи. „ При гласуването в пленарна зала ще разчитаме на себе си, добре ще бъде да успеем да убедим и други депутати от други парламентарни групи. Но досега разговори по този въпрос не сме водили. Засега само знаем, че патриотите няма да ни подкрепят, разчитаме на дебат в парламента”, допълни Караянчева. Тя посочи, че ГЕРБ не са се отказали от съдебната реформа и ще подкрепят всяко решение в тази посока, което бъде внесено в парламента. \"Връщаме старите областни управители в много градове, това не е чистка. Новото избрано правителство и има право да си формира екип\", каза още Караянчева.", "date": "2017.05.09", "title": "Цвета Караянчева разкри кой ще ръководи ключовите парламентарни комисии"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B5%D1%81%D0%B5%D0%BB%D0%B8%D0%BD-%D0%BC%D0%B0%D1%80%D0%B5%D1%88%D0%BA%D0%B8-%D0%BF%D0%BE%D0%BF%D0%B8%D0%BB%D1%8F-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%B8-%D0%B2%D0%B8%D1%81%D0%B5%D0%BD%D0%B5%D1%82%D0%BE-%D0%BC%D1%83-%D0%BF%D1%80%D0%B5%D0%B4-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-news656166.html", "text": "- Много отдавна сме казали своята позиция по въпроса. „Воля“ е твърдо в подкрепа волята на народа. Ние, от „Воля“, сме „за“ и за задължителното гласуване, и за намаляване на субсидията, и за въвеждането на мажоритарни избори. Ние отдавна искахме да го внесем. Нямам представа защо Слави Трифонов се прави на ощипана булка. Ние сме готови да бъдем вносители на това. - Да, разбира се. Няма какво повече да го коментираме. Имаме волята на народа. - Ще видим, ще говорим. В момента казвам как „Воля“ ще гласува. Всеки, който има съвест, който е поел определени ангажименти към избирателите си, сега ще ги защитава. - Приемам го като нещо несериозно. Ние търсим вариант как да се решат нещата по законен път., за да се разгледат нещата. Той е седнал на площада. Какво решава така. - Е… Той от колко години казва, че ще направи каквото трябва. От дълго време го слушаме. Да го беше направил, за да се види точно каква е тежестта му в обществото. Ако ти стиска, така правиш. Ето, ние сега излязохме на избори и хората ни подкрепиха. Това е. Така се прави. Той има абсолютната възможност, както и всеки един български гражданин, да се реализира политически. - Темата не е забравена, повярвайте ми. Темата ще я повдигнем отново за разглеждане на референдум, който ще бъде организиран от нашата политическа формация. Референдумът ще е с един въпрос – само за горивата. Тук основното е малкото двуличие във връзка с този натиск, който сега се прави от Слави Трифонов. За да не се проведе нашият референдум, не стигнаха 2000 гласа. Никой не тръбя, че имахме 398 000 подписа. При такова желание можеше да искаме на база морален вот, както сега се изтъква, да бъде проведено и допитване за нашите въпроси. И вярвам, че нашият референдум щеше да мине границата, защото въпросът е изключително болезнен за всички хора в страната, защото ги касае пряко. От шоуто постоянно твърдят, че не им стигат 12000 гласа. Ето това двуличие тяхно дразни хората. - Сага… Нека да каже някъде ясно, че съм го бил и ще го осъдя веднага. Но той никъде не съм го чул да казва такова нещо. Просто от време на време се припомня това. Говори само някакви глупости. Защо изобщо да му обръщам внимание.", "date": "2017.05.09", "title": "ИЗВЪНРЕДНО И САМО В ПИК! Веселин Марешки попиля Слави Трифонов и висенето му пред парламента, „Воля“ удря рамо на ГЕРБ и прави нов референдум "}
{"url": "http://pik.bg/%D0%BD%D0%BE%D0%B2%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D1%81%D0%B5-%D1%81%D1%8A%D0%B1%D0%B8%D1%80%D0%B0-%D0%BD%D0%B0-%D0%BF%D1%8A%D1%80%D0%B2%D0%BE%D1%82%D0%BE-%D1%81%D0%B8-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D1%83%D1%82%D1%80%D0%B5-news656266.html", "text": "Утре е първото заседание на кабинета „Борисов 3“. Освен самия Борисов, още петима от членовете на кабинета се връщат отново в същата заседателна зала на „Дондуков“ 1:  Владислав Горанов, Томислав Дончев, Ивайло Московски, Екатерина Захариева и Лиляна Павлова. С изключение на Захариева и Павлова, които сменят ресорите си, останалите са в същата роля, каквато имаха и в кабинета „Борисов 2“. Очаква се едно от първите решения, които ще вземе новият кабинет, да бъде за българския еврокомисар. По предварителни данни това ще бъде евродепутатът от ГЕРБ Мария Габриел. И това правителство на Борисов, както и предишното, е коалиционно. Но докато преди коалиционни партньори на ГЕРБ бяха от Реформаторския блок, в споразумение с АБВ и с подкрепа на Патриотичния фронт, сега единствените партньори на ГЕРБ са Обединените патриоти - НФСБ, ВМРО и \"Атака\". На 4 май Народното събрание утвърди новото правителство – трето поред с министър-председател Бойко Борисов. Подкрепиха го три парламентарни групи - на ГЕРБ, Обединените патриоти и \"Воля\". Против гласуваха от БСП и ДПС. А Борисов обобщи: \"Както виждате, няма нито тщеславие, нито радост! Но, ако трябва да служим на държавата, трябва да служим сега!\" Най-големите изпитания пред третото правителство на Борисов ще бъдат европредседателството ни, приемането на нов Изборен кодекс, съдебната реформа, борбата с корупцията, промените в образованието и здравеопазването.", "date": "2017.05.09", "title": "Новото правителство се събира на първото си заседание утре"}
{"url": "http://pik.bg/%D0%BD%D0%B5-%D0%BF%D1%83%D1%81%D0%BD%D0%B0%D1%85%D0%B0-%D0%BF%D0%BE%D0%B4-%D0%B4%D0%BE%D0%BC%D0%B0%D1%88%D0%B5%D0%BD-%D0%B0%D1%80%D0%B5%D1%81%D1%82-%D0%B0%D0%BD%D0%B8%D1%82%D0%B0-%D0%BC%D0%B5%D0%B9%D0%B7%D0%B5%D1%80-news656264.html", "text": "Варненският окръжен съд за пореден път отказа да измени в по-лека мярката за неотклонение на Анита Желева, по-известна като Мейзер. Искането на адвокатите на 52-годишната миска бе за домашен арест, след като заради процесуални нарушения Апелативният съд във Варна отмени 3-годишната й присъда за причинена по непредпазливост смърт на мъжа й Николай Димов и за предложен подкуп от 30 000 евро на разследващ полицай, за да не я задържи. Делото е върнато на Окръжния съд във Варна. То е насрочено за 19 май от 9,30 ч., съобщиха от пресслужбата на съда. Началото на новия процес Анита Мейзер ще чака с мярка за неотклонение „Задържане под стража“.", "date": "2017.05.09", "title": "Не пуснаха под домашен арест Анита Мейзер"}
{"url": "http://pik.bg/%D1%80%D1%83%D0%BC%D1%8A%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B7%D0%B0-10-%D0%B3%D0%BE%D0%B4%D0%B8%D0%BD%D0%B8-%D0%B5%D0%B2%D1%80%D0%BE%D1%87%D0%BB%D0%B5%D0%BD%D1%81%D1%82%D0%B2%D0%BE-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D0%B8-%D0%B5-%D0%BF%D0%BE%D0%BB%D1%83%D1%87%D0%B8%D0%BB%D0%B0-277-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B5%D0%B2%D1%80%D0%BE-news656265.html", "text": "Развитието в рамките на Европейския съюз е единственият път за развитие на Румъния. Това каза пред парламента на страната президентът Клаус Йоханис, цитиран от румънската държавна телевизия. Той изнесе и някои цифри от 10-годишното членство на Румъния в ЕС. Според тях, за периода 1 януари 2007-28 февруари 2017 година страната е получила над заплатените суми в европейския бюджет 27.7 милиарда евро. „Ние трябва да преодолеем схващането, че сме държава от втори ранг в европейското семейство. Затова трябва да приемем еврото като национална валута колкото се може по-скоро, да продължаваме да увеличаваме доходите на румънците и износа си”, допълва президентът на Румъния.", "date": "2017.05.09", "title": "Румънският президент: За 10 години еврочленство страната ни е получила 27.7 милиарда евро"}
{"url": "http://pik.bg/%D1%83%D0%B6%D0%B0%D1%81-%D1%82%D1%80%D1%83%D0%BF%D0%BE%D0%B2%D0%B5%D1%82%D0%B5-%D0%B4%D0%BE-%D1%81-%D0%B1%D0%BE%D0%B3%D0%B4%D0%B0%D0%BD%D0%B8%D1%86%D0%B0-%D1%81%D0%B0-%D0%BF%D0%BE%D0%B2%D0%B5%D1%87%D0%B5-%D0%BE%D1%82-%D1%87%D0%B5%D1%82%D0%B8%D1%80%D0%B8-%D0%B2%D0%B0%D0%B4%D1%8F%D1%82-%D1%82%D0%B5%D0%BB%D0%B0%D1%82%D0%B0-%D0%BD%D0%B0-%D0%BF%D0%B0%D1%80%D1%87%D0%B5%D1%82%D0%B0-%D0%B5%D0%B4%D0%B8%D0%BD%D0%B8%D1%8F%D1%82-%D0%BE%D1%82-%D0%B7%D0%B0%D0%B3%D0%B8%D0%BD-news656309.html", "text": "Повече от четирима са загиналите в зверското меле до село Богданица. Това съобщи Марица.бг, като цитира присъстващи на мястото на трагедията. Спасителните екипи все още се опитват да извадят жертвите от мерцедеса ковчег, който се преобърна на пътя днес около 16,20 ч. Тук е като в касапница. Вадим телата на парчета и ги събираме, доколкото можем, встрани от колата.  От тях се разбира, че жертвите са повече от четири, както беше съобщено първоначално, коментира участник в акцията по изваждането на загиналите. Близки на жертвите са пристигнали на мястото, но органите на реда не ги допускат до разкъсаните тела. Засега е ясно, че единият от загиналите е 23-годишният Ангел, който е баща на 4 деца и чака пето. Според първоначалните данни мерцедесът се е движел с много висока скорост. Колата е излязла извън пътя, преобърнала се е и докато се е търкаляла, се е ударила в няколко дървета. В момента майката на Ангел е на мястото на инцидента, потресена от случилото се. Свидетели от мястото на катастрофата твърдят, че жертвите са пет - две момичета и 3 момчета, предава Трафик нюз. Ангел Николов е трябвало да вземе книжката си от Асеновград, която му е била отнета след нарушение. Шофьорът се е казвал Ивайло. Според близък на Ангел групата от петима са били в казино в Асеновград и са се движели към Поповица. Не е ясно дали някой от тях е консумилрал алкохол. Автомобилът мерцедес се е забил в дърво край пътя. Колата е помляна до неузнаваемост. Според хората от близкото село, дошли до мястото на инцидента, телата на загиналите са разчленени. \"Много висока е била скоростта! За да се удари така, е карал поне със 180 км\", коментира близък на загиналите. Голяма група роми се е събрала на мястото на инцидента. На мястото има пожарна, пътна помощ, екип на криминална полиция, множество полицейски екипи. Хора не се допускат на по-малко от 50 метра от мястото на трагедията. Целият участък от разклона за село Богданица до мястото на катастрофата е затворен. Припомняме, около 16.20 часа днес на спешен телефон 112 е постъпил сигнал за тежък пътен инцидент. Незабавно към мястото са насочени екипи на полицията и Спешна помощ. Според първоначалните данни, при десен завой лек автомобил „Мерцедес“ преминал през лентата за насрещно движение и попаднал в крайпътна нива. Първоначално беше съобщено за четирима загинали, на свидетели твърдят, че жертвите са петима. ОЧАКВАЙТЕ ПОДРОБНОСТИ", "date": "2017.05.09", "title": "Ужас! Труповете до с. Богданица са повече от четири! Вадят телата на парчета, единият от загиналите е баща на 4 деца, чака пето (СНИМКА)"}
{"url": "http://pik.bg/%D1%80%D0%B0%D0%B7%D1%87%D0%B8%D1%81%D1%82%D0%B8%D1%85%D0%B0-%D0%B1%D0%B5%D0%B6%D0%B0%D0%BD%D1%81%D0%BA%D0%B8-%D0%BB%D0%B0%D0%B3%D0%B5%D1%80-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%B1%D0%BB%D0%B8%D0%B7%D0%BE-2000-%D0%B4%D1%83%D1%88%D0%B8-%D0%B1%D1%8F%D1%85%D0%B0-%D0%B8%D0%B7%D0%B2%D0%B5%D0%B4%D0%B5%D0%BD%D0%B8-news656271.html", "text": "ZDF, цитиран от \"Фокус\" Полицейски екипи разчистиха бежански лагер във френската столица Париж, предава телевизионният канал . Близо 1,6 хил. души са изведени от лагера, съобщиха столичните власти. Те ще бъдат настанени в подслони. По данни на френските медии в операцията са били задействани 350 полицейски служители. През последните две години все повече подобни лагери се появяват на територията на страната, а причината е свързана с пренаселеността на центровете за прием на бежанци. В лагера е имало предимно мигранти от Афганистан и Судан.", "date": "2017.05.09", "title": "Разчистиха бежански лагер във Франция, близо 2000 души бяха изведени"}
{"url": "http://pik.bg/%D1%83%D0%B8%D0%BA%D0%B8%D0%BF%D0%B5%D0%B4%D0%B8%D1%8F-%D1%81%D0%B5-%D0%B6%D0%B0%D0%BB%D0%B8-%D0%B2-%D1%82%D1%83%D1%80%D1%81%D0%BA%D0%B8-%D1%81%D1%8A%D0%B4-%D0%B7%D0%B0%D1%80%D0%B0%D0%B4%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B5-%D0%BD%D0%B0-%D1%81%D0%B0%D0%B9%D1%82%D0%BE%D0%B2%D0%B5%D1%82%D0%B5-%D0%B9-news656263.html", "text": "Hurriyet, цитиран от \"Фокус\". Екипът на електронната енциклопедия „Уикипедия“ обжалва пред турския Конституционен съд блокирането на сайтовете ѝ от страна на властите в Анкара, пише електронното издание на местния вестник На 5 май съд в Анкара отхвърли обжалването на „Уикипедия“. Тогава съдиите аргументираха решението си с това, че свободата на изразяване може да бъде „ограничавана в някои случаи“ заради действащото в Турция извънредно положение.", "date": "2017.05.09", "title": "\"Уикипедия\" се жали в турски съд заради блокиране на сайтовете й"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B2%D0%B8%D0%B4%D0%B5%D0%BE-%D0%BA%D1%80%D0%B0%D0%B2%D0%B0-%D0%BD%D0%B0%D0%BF%D0%B0%D0%B4%D0%BD%D0%B0-%D0%B0%D0%BD%D0%B0%D0%BA%D0%BE%D0%BD%D0%B4%D0%B0-%D1%83%D0%B4%D1%83%D1%88%D0%B8%D0%BB%D0%B0-%D1%82%D0%B5%D0%BB%D0%B5%D0%BD%D1%86%D0%B5%D1%82%D0%BE-%D0%B9-news656270.html", "text": "Шокиращи кадри от битката между разярена крава, чието теленце е удушено и огромна анаконда излезе в интернет. Свидетел на инцидента е заснел сблъсъка, който завършва с победа на майката, прогонила змията. На кадрите ясно се вижда, как трима мъже с труд се опитват да отстранят анакондата от трупа на теленцето и вероятно нямаше да успеят, ако не се бе намесила кравата-майка. Тя яростно се хвърля върху змията и я тъпче безмилостно. Анакондата се опитва да избяга, но кравата я преследва и в течащата наблизо река. Не е ясно как завършва схватката, но се вижда, че теленцето не е изядено от анакондата.", "date": "2017.05.09", "title": "ШОКИРАЩО ВИДЕО: Крава нападна анаконда, удушила теленцето й"}
{"url": "http://pik.bg/%D1%81%D1%8A%D1%80%D0%B1%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%BA%D0%BE%D1%81%D0%BE%D0%B2%D1%81%D0%BA%D0%B8%D1%8F-%D0%BB%D0%B8%D0%B4%D0%B5%D1%80-%D1%80%D0%B0%D0%BC%D1%83%D1%88-%D1%85%D0%B0%D1%80%D0%B0%D0%B4%D0%B8%D0%BD%D0%B0%D0%B9-%D0%B2%D1%8A%D0%BF%D1%80%D0%B5%D0%BA%D0%B8-%D0%BE%D1%82%D0%BA%D0%B0%D0%B7%D0%B0-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%B4-news656272.html", "text": "Gazeta Express, цитирана от \"Фокус\". От Министерство на правосъдието на Сърбия заявиха, че продължават разследванията срещу бившия лидер на партия Алианс за бъдещето на Косово, Рамуш Харадинай, предава косовското издание Решението на Белград дойде въпреки решението на френски съд да не екстрадира Харадинай, който е и бивш министър-председател на Косово, в Сърбия. Той беше задържан от френските власти през януари тази година въз основа на заповед за арест от Сърбия.", "date": "2017.05.09", "title": "Сърбия продължава да разследва косовския лидер Рамуш Харадинай въпреки отказа на Франция да го екстрадира"}
{"url": "http://pik.bg/%D0%BE%D1%82%D0%BC%D1%8A%D1%89%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D1%80%D0%B8%D0%B7%D0%BD%D0%B0%D1%87%D0%BA%D0%B8%D1%82%D0%B5-%D0%B4%D0%B0%D0%B4%D0%BE%D1%85%D0%B0-%D0%BD%D0%B0-%D0%B4%D0%B8%D1%81%D1%86%D0%B8%D0%BF%D0%BB%D0%B8%D0%BD%D0%B0%D1%80%D0%B5%D0%BD-%D1%81%D1%8A%D0%B4-21-%D0%B8%D1%8F-%D1%81%D0%B8-%D0%B0%D0%B4%D0%B2%D0%BE%D0%BA%D0%B0%D1%82-%D1%82%D0%BE%D0%B9-%D0%B8%D0%BC-%D0%BE%D1%82%D0%B2%D1%8A%D1%80%D0%BD%D0%B0-%D1%81-%D0%BD-news656292.html", "text": "Благоевградският адвокат Марио Биков бе изправен пред дисциплинарен съд след жалба на тризначките. Той ги защитаваше служебно по делото за клевета, което заведе срещу тях продуцентът на „Биг Брадър” Никола Тупарев. На първа инстанция Вяра и Надежда бяха осъдени на 5000 лв., а Любов бе оправдана, съобщи „Струма Бг”. Недоволни от развоя на делото и поради разногласия със защитника си, те смениха Марио Биков с друг служебен адвокат, след което пуснаха и жалба срещу него в Адвокатския съвет. В хода на дисциплинарната проверка Марио Биков е дал писмени обяснения в нестандартен комедиен стил, извън правната стилистика, с многократно използване на каламбура с имената на тризначките. Ето какво е написал 49-годишният адвокат: „С много вяра, надежда и любов се отнесох към проблема на сестри Станчеви, изразяващ се в нанесени обиди и клевети към човек, изплатил им стотици хиляди левове, колкото аз едва ли бих заработил като адвокат. Наистина срещите ни се провеждаха в моя офис, където ги приемах с много любов, а те с вяра и надежда ми споделяха факти, не само за делото, а още от времето, когато Тодор Живков им подарил апартаменти, защото са рядък природен феномен. От споделените им факти разбрах, че аз съм двадесет и първият им адвокат, който получава тяхната вяра, надежда и любов, и разбрах още тогава, че е въпрос на време да си намерят двадесет и втори. По делото защитих техните права и интереси, но решението не беше в тяхна полза, макар че едната от трите не беше осъдена, а само двете сестри. Това решение изпари вярата и надеждата ми в правосъдната система, както и любовта ми към същата. Госпожиците отказаха да влизат в залата, както ги посъветвах, под предлог, че нямало да се унижават и ще си търсят правата в Страсбург. Иначе в рядкото им появяване в залата и съдия Маркова, и съдия Урумова ги упрекваха за поведението им и им отправяха закани, че ще бъдат изгонени. Дано сестри Станчеви са разбрали, че в залата не се стои само с вяра, надежда и любов, а трябват и други качества, като специални знания и умения, уважение, възпитание и други подобни – и най- важното да не се обаждат, когато не ги питат, нещо, което сме преговаряли с тях многократно. Също така дано да са разбрали, че много пот ще похабят, но само с вяра, надежда и любов не биха могли да се преборят с корупцията в обществото, а трябва да притежават и други качества, както и няма да спечелят уважението на граждани, адвокати и съдии само с вяра, надежда и любов. Така че не е вярно, че сме си говорил само за пот и корупция, а и за много други неща, дори и такива, които нямат отношение към делото. След излизане на решението сестрите ме обвиниха с вяра, че съм се продал на другата страна, с надежда, че са ме купили, и в любов към парите на ищеца, които съм получил. Въпреки тяхната вяра и надежда в истинността на твърденията им, те не са верни, въпреки любовта ми към парите по принцип (но не парите на техния опонент). Упрекнаха ме, че освен че съм бил купен и съм се продал, и в липса на професионализъм, тъй като не съм искал двойна, тройна, четворна и петорна експертиза и съм приел и съгласил с експертизата по делото, която не е в тяхна полза. Обясних им, че нито има толкова експерти, нито има кой да допусне и извърши толкова експертизи, но те ме упрекнаха, че всички експертизи, които би трябвало да искам, щели да бъдат изготвени от РТЦ, който се намирал в Благоевград. Обясниха ми, че не съм никакъв адвокат. Също така ми препоръчаха да си скъсам дипломата, защото съм бил тъп, толкова ми бил акълът, и т.н. Не мога да посоча коя точно ми каза, че учела адвокатура, и ме убеди, че аз нищо не съм научил, докато съм учил. Признавам си, че вкъщи аз не мога да затворя устата на една жена, камо ли на три неудовлетворени и незадоволени от живота си трийсетгодишни госпожици, на чийто гръб печели цяла България, а не само Благоевград, по техните думи. С това не искам да кажа, че те са незадоволени стари моми, тъй като това би било обида, а аз не искам да бъда погрешно разбран, че ги обиждам. Напротив, те са умни, интелигентни и красиви млади дами, които са икона за Благоевград, а са неудовлетворени и незадоволени от живота, заради ищеца по делото, който им обещал на трите 40 000 лв., платил ги, но те искаха да го съдят, защото им обещал на всяка по 40 000 лв., не си спомням за точно какви услуги. В крайна сметка не съм нарушил адвокатската етика, нито съм извършил непристойни действия, довели до нежелан резултат за сестри Станчеви, поради което моля да оставите жалбата без уважение. Надявам се в ОС – Благоевград съдиите да преценят дали аз съм проиграл интереса на сестрите и дали с действията си съм увредил техните права и законни интереси“, пише адвокат Биков и завършва обяснението си с финалното „С вяра, надежда и любов“. Дисциплинарното производство приключва с щастлив край за адвокат Биков, който не е наказан, а оправдан.", "date": "2017.05.09", "title": "ОТМЪЩЕНИЕТО НА ТРИЗНАЧКИТЕ: Дадоха на дисциплинарен съд 21-ия си адвокат, той им отвърна с невероятни каламбури"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%81%D0%BC%D1%83%D1%82-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D0%BA%D0%BE%D1%80%D1%82%D0%B5%D0%B6---%D0%BC%D0%BE%D1%89%D0%BD%D0%B8-%D0%B1%D0%BC%D0%B2-%D1%82%D0%B0-%D0%B7%D0%B0%D0%B4%D1%80%D1%8A%D1%81%D1%82%D0%B8%D1%85%D0%B0-news656314.html", "text": "Невиждан смут предизвика в центъра на София кортеж от две държавни лимузини, видя преди минути човек на ПИК. Мощен джип БВМ буквално разбутваше движението по пътя си, за да направи място на идващата след него лъскава кола със същата марка. Автомобилите се появиха от ул. \"6 септември\" и продължиха по бул. \"Евлоги Георгиев\" посока бул. \"България\" към кв. Бояна. Столичани останаха потресени от гледката и се дивяха коя ли важна особа от управлението се вози във въпросния автомобил. Това обаче така и не стана ясно, тъй като колите изфучаха набързо и едва успяхме да ги заснемем. Шофьорите обаче дълго стояха със зяпнали усти, заради предизвикания хаос на ключовия булевард и се образува и задръстване.", "date": "2017.05.09", "title": "ЕКСКЛУЗИВНО В ПИК! Смут в центъра на София заради държавен кортеж - мощни БМВ-та задръстиха ключов булевард (ВИДЕО)"}
{"url": "http://pik.bg/%D0%BE%D1%89%D0%B5-%D1%82%D1%80%D0%B8%D0%BC%D0%B0-%D0%B2%D0%BE%D0%B5%D0%BD%D0%BD%D0%B8-%D0%BE%D1%82-%D0%BE%D0%BE%D0%BD-%D0%BE%D1%82%D0%BA%D1%80%D0%B8%D1%82%D0%B8-%D0%BC%D1%8A%D1%80%D1%82%D0%B2%D0%B8-%D0%B2-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%BE%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0-news656312.html", "text": "AFP, цитирана от \"Фокус\". Нови трима военнослужещи от мироопазващата мисия на ООН в Централноафриканската република (ЦАР) са открити мъртви след нападението срещу конвой в страната, съобщава Така общият брой на загиналите военнослужещи на ООН в ЦАР става четирима. От мисията на име MINUSCA коментират, че са „дълбоко натъжени“ да потвърдят данните. Четвърти военнослужещ от мисията остава в неизвестност.", "date": "2017.05.09", "title": "Още трима военни от ООН открити мъртви в Централноафриканската република"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BE%D0%B1%D1%8F%D1%81%D0%BD%D0%B8-%D0%B7%D0%B0-%D0%B3%D1%80%D0%BE%D0%B7%D0%B4%D0%B0%D0%BD-%D0%BA%D0%B0%D1%80%D0%B0%D0%B4%D0%B6%D0%BE%D0%B2-%D0%BE%D0%B1%D0%B2%D0%B8%D0%BD%D0%B5%D0%BD-%D0%B5-%D0%B2-%D1%83%D1%87%D0%B0%D1%81%D1%82%D0%B8%D0%B5-%D0%B2%D1%8A%D0%B2-%D1%84%D0%B8%D0%BA%D1%82%D0%B8-news656276.html", "text": "Гроздан Караджов е обвинен в участие във фиктивни сделки и в присвояването на близо 5,5 млн. лв. Това каза на брифинг говорителят на главния прокурор Румяна Арнаудова във връзка с повдигнатото обвинение в присвояване на бившия народен представител Гроздан Караджов. Арнаудова уточни, че специализираното звено „Антикорупция“ работи по сигнал, който е постъпил миналата година от новите собственици, настоящите, на мобилния оператор „Теленор“. По думите й, след като „Космо България Мобайл“ е продало дружеството на „Теленор“ новите собственици са направили вътрешен одит. „Доста дълго време им е било необходимо, за да прегледат всички сделки, които са били сключени преди прехвърляне на собствеността. Според тяхното вътрешно разследване, продължило доста дълго време, са подали сигнал до Прокуратурата, че се касае, според тях, за фиктивни сделки, сключени с 21 компании на обща стойност 48 млн. лв.“, допълни тя. Румяна Арнаудова уточни, че това, което за тях е било основание да сезират Прокуратурата е липсата на каквито и да е документи и доказателства за изпълнени задължение по тези договори. „Голяма част от договорите, които са приели те като фиктивни са сключени в периода, предшестващ промяната на собствеността. Посочени са не само сделките, в сигнала са посечени и фирмите, лицата, те самите са извършили задълбочено разследването си. За Прокуратурата беше предизвикателство да установи всички обстоятелства, изложени в сигнала. Голяма част от тях са потвърдени“, коментира още тя. „Първият обвиняем по това разследване, като можем да кажем, че това не е кръгът от обвиняеми лица, е Гроздан Караджов. По отношение на сделки, сключени с едно от неговите дружества е установено, че 3 такива са сключени в периода 2011-2012 г. По трите договора категорично и според нашите доказателства, и според сигнала на „Теленор“, няма реално изпълнение по тях, но парите са преведени. Това е така нареченото помагачество към длъжностно присвояване“, обясни Арнаудова. „Считаме, че доказателствата сочат, че изпълнителните директори на „Космо България Мобайл“ са източили търговското дружество малко преди да прехвърлят собствеността, като са се разпоредили със средства на дружеството в чужд интерес. За три от тези сделки според нас ги е подпомогнал умишлено Гроздан Караджов. Става дума за сума около 5,5 млн. лв. Ако установим сигурни доказателства, такива с каквито разполагаме за г-н Караджов и по отношение на другите фирми, за които „Теленор“ съобщава, че няма доставени каквито и да е вещи и услуги ще повдигнем обвинения, при наличие на доказателства за знание и съвместна умишлена дейност и на други собственици на търговски дружества“, поясни тя. Арнаудова добави, че това са отношения между две търговски дружества в действителност привидно, но в случая се касае за длъжностно присвояване. „Приета е тази форма на източване на дружеството, като са сключвани наистина фиктивни договори. Това не е търговска дейност това е престъпление“, уточни Арнаудова. „ Във връзка с образуваното производство от Инспектората към Висшия съдебен съвет (ВСС) по случая със среща на главния прокурор Сотир Цацаров и бизнесмена Сашо Дончев в кабинета на бизнесмена Георги Гергов, Арнаудова коментира, че няма никакви съмнения в коректността и обективността на Инспектората на ВСС. „Няма да правя повече коментари“, добави още тя.", "date": "2017.05.09", "title": "ИЗВЪНРЕДНО В ПИК TV! Прокуратурата обясни за Гроздан Караджов: Обвинен е в участие във фиктивни сделки и в присвояването на близо 5,5 млн. лв."}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%BE%D1%82-%D0%B2%D0%B5%D0%BD%D0%B5%D1%86%D0%B8%D0%B0%D0%BD%D1%81%D0%BA%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D1%89%D0%B5-%D0%BA%D0%BE%D0%BD%D1%82%D1%80%D0%BE%D0%BB%D0%B8%D1%80%D0%B0%D1%82-%D0%BF%D1%80%D0%BE%D0%BC%D1%8F%D0%BD%D0%B0-%D0%BD%D0%B0-%D0%B8%D0%B7%D0%B1%D0%BE%D1%80%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B2-%D0%BC%D0%BE%D0%BB%D0%B4%D0%BE%D0%B2%D0%B0-news656273.html", "text": "Deschide, цитиран от \"Фокус\". Експерти от Венецианската комисия пристигнаха в Молдова на двудневно посещение, за да обсъдят с властите в Кишинев подготвяната от тях промяна на изборната система, предава местното онлайн издание Експертите от консултативния орган по конституционно право Съвета на Европа планират срещи с представители на молдовските политически партии и на гражданското общество. Изводите на Комисията ще бъдат представени през юни, когато ще бъде проведено заседание на членовете ѝ.", "date": "2017.05.09", "title": "Експерти от Венецианската комисия ще контролират промяна на изборната система в Молдова"}
{"url": "http://pik.bg/%D0%BA%D1%80%D0%B0%D1%8F%D1%82-%D0%BD%D0%B0-%E2%80%9E%D0%BB%D0%B0%D0%BD%D1%87%D0%B8%D1%8F%E2%80%9D-%D0%BD%D0%B0%D1%81%D1%82%D1%8A%D0%BF%D0%B2%D0%B0-%D0%BD%D0%B5%D0%BE%D0%B1%D1%80%D0%B0%D1%82%D0%B8%D0%BC%D0%BE-news656274.html", "text": "Некрологът на една автомобилна марка с големи традиции може да бъде видян на страница 10-та от анализаторския доклад на „Фиат” по повод на актуалните финансови данни на компанията. Под точката \"Reduce/curtail Lancia exposure\" италианският автомобилен производител обявява края на италианската марка „Ланчия”. Производството трябвало да бъде намалено постепенно, а в бъдеще ще се произвежда само един модел – Ypsilon, и то в Полша. Марката вече официално се продава само в Италия. От този уикенд сайтовете на марката из по-голяма част от пазарите не функционират. Ако се намирате в Германия, Франция, Испания, Швейцария, Австрия и други страни от региона, \"Ланчия\" ще ви предложи две възможности - да се обърнете към сервизните центрове за обслужване и ремонт на вашата кола или да потърсите дилърите на Fiat, Alfa Romeo и Jeep, ако търсите нова машина. Все още не се знае колко дълго „Ланчия” ще продължи да съществува и в Италия, тъй като моделът Ypsilon е вече на повече от шест години. В момента италианският сайт на марката предлага специална оферта за колата до 31 май тази година, като е съвсем възможно краят на бранда да бъде сложен в следващите няколко месеца. „Не трябва да се поддаваме на илюзията, че можем да възродим историческия имидж на Lancia\", заявява главният изпълнителен директор на „Фиат” Серджо Маркионе. Така това се превръща в безславен край на една продължила над 100 години история на „Ланчия” в Италия. Една история, която е започнала през 1906 г. и чиито златни години са в 60-те. С моделите Flaminia, Flavia и Fulvia марката стана синоним на италианската елегантност, но това отдавна е минало.", "date": "2017.05.09", "title": "Краят на „Ланчия” настъпва необратимо"}
{"url": "http://pik.bg/%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9D-%D0%BF%D1%83%D1%81%D0%BD%D0%B0-%D0%B2%D0%B8%D0%B4%D0%B5%D0%BE-%D1%81-%D0%B5%D0%BA%D0%B7%D0%B5%D0%BA%D1%83%D1%86%D0%B8%D1%8F-%D0%BD%D0%B0-%D1%80%D1%83%D1%81%D0%BA%D0%B8-%D0%BF%D0%BE%D0%BB%D0%BA%D0%BE%D0%B2%D0%BD%D0%B8%D0%BA-%D0%B7%D0%B0%D0%BB%D0%BE%D0%B2%D0%B5%D0%BD-%D0%B2-%D1%81%D0%B8%D1%80%D0%B8%D1%8F-news656240.html", "text": "Видео с екзекуцията на руски военен публикува „Ислямска държава”. Според терористите, той е бил с чин полковник и е заловен в Сирия, това съобщи SITE Intelligence Group, която се занимава с мониторинг на информация от радикални ислямистки сайтове. Видеото е 12 минути, в него на руски език се коментира убийството на мъж, облечен в черно. Жертвата призовава руските военни в Сирия да се предадат на терористите. Според терористите, името на полковника е Евгений Петренко и той е служил в Сирия и Ирак от 2016 година. Според непотвърдена информация, видеото е заснето в сирийската провинция, близо до  Ракка.Засега няма коментар от страна на руското Министерство на отбраната. Известно е само, че през септември миналата година същият мъж-Евгений Петренко е бил показан във видео, в което се представя като агент на втори оперативен отдел на Федералната служба за сигурност на Русия. Тогава той отправя и молба към Владимир Путин да направи всичко за неговото освобождение. Досега от началото на руската военна операция в Сирия официално е потвърдена смъртта на 30 военнослужащи от руската армия. Според „Ройтерс” обаче това е силно занижено число. Само в битката за Палмира според агенцията са загинали 21 руски военни.", "date": "2017.05.09", "title": "„Ислямска държава” пусна видео с екзекуция на руски полковник, заловен в Сирия"}
{"url": "http://pik.bg/%D0%BD%D0%BE%D0%B2%D0%BE-20-%D0%B4%D0%B5%D0%B1%D0%B5%D0%BB%D0%B5%D0%B5%D0%BC-%D0%BE%D1%82-%D0%BD%D0%B5%D0%B4%D0%BE%D1%81%D0%BF%D0%B8%D0%B2%D0%B0%D0%BD%D0%B5-news656193.html", "text": "Недоспиването може да се окаже една от основните причини за безпричинното напълняване, смятат американски лекари. Учени от Чикагския университет установиха, че когато не прекарваме достатъчно време в дрямка, производството на специалния алкалоид ендоканабиноид в мозъка се увеличава и в резултат нараства желанието ни да консумираме бонбони и други калорични, нездравословни храни. Според експертите когато не спим достатъчно добре, в тялото ни се отключват компенсаторни механизми - събуждаме се в лоша кондиция и искаме да хапнем нещо вкусно, за да си подобрим настроението възможно най-бързо.", "date": "2017.05.09", "title": "Ново 20! Дебелеем от недоспиване"}
{"url": "http://pik.bg/%D1%80%D0%B0%D0%B4%D0%B5%D0%B2-%D0%BF%D0%BE%D0%B4%D0%BF%D0%B8%D1%81%D0%B0-%D1%83%D0%BA%D0%B0%D0%B7-%D0%B7%D0%B0-%D1%81%D0%BB%D1%83%D0%B6%D0%B5%D0%B1%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B3%D1%8A%D0%BB%D1%8A%D0%B1-%D0%B4%D0%BE%D0%BD%D0%B5%D0%B2-%D1%81%D1%82%D0%B0%D0%B2%D0%B0-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BF%D0%BE-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BF%D0%BE%D0%BB%D0%B8%D1%82%D0%B8%D0%BA%D0%B8-news656281.html", "text": "прессекретариата на държавния глава. Президентът глава Румен Радев подписа указ, с който назначи Гълъб Донев за секретар по социални политики и здравеопазване в своя екип. Това съобщиха от Гълъб Донев е роден през 1967 г. в София. Завършва 35-та Руска езикова гимназия в София. Придобива магистърска степен по финанси в УНСС и по право в Русенския университет „Ангел Кънчев“. Специализира Бизнес и мениджмънт в УНСС. От 2005 до 2006 г. е и. д. главен секретар на Министерството на труда и социалната политика. От 2007 до 2009 г. е член на Надзорния съвет на Националния осигурителен институт. През 2008 г. става председател на Надзорния съвет на Националния институт за помирение и арбитраж. От 2001 до 2007 г. Гълъб Донев е директор на дирекция “Условия на труд и управление при кризи” в Министерството на труда и социалната политика. От 2007 до 2009 г. е изпълнителен директор на Изпълнителна агенция „Главна инспекция по труда“, а през 2009 г. става зам.-председател на Държавна агенция „Държавен резерв и военновременни запаси”. От 2014 до 2016 г. е заместник-министър на Министерството на труда и социалната политика. Сред длъжностите, които заема след това са зам.-директор на дирекция „Административно и информационно обслужване“ на и зам.-директор на дирекция „Вътрешен одит“ на Министерството на отбраната. От 27 януари до 4 май 2017 г. е министър на труда и социалната политика в служебното правителство с министър-председател Огнян Герджиков.", "date": "2017.05.09", "title": "Радев подписа указ за служебния министър Гълъб Донев, става секретар по социалните политики"}
{"url": "http://pik.bg/%D0%B2%D0%B8%D0%B3%D0%B5%D0%BD%D0%B8%D0%BD-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%86%D1%83%D0%BC-%D0%B3%D0%B5%D0%B9%D1%82-%D0%B8%D0%BC%D0%B0-%D1%85%D0%BE%D1%80%D0%B0-%D1%81-%D0%BC%D0%BD%D0%BE%D0%B3%D0%BE-%D1%81%D0%BA%D0%B5%D0%BB%D0%B5%D1%82%D0%B8-%D0%B2-%D0%B3%D0%B0%D1%80%D0%B4%D0%B5%D1%80%D0%BE%D0%B1%D0%B0-%D0%B3%D0%B5%D1%80%D0%B3%D0%BE%D0%B2-%D0%B5-%D0%BF%D0%B8%D0%BB-%D0%BC%D0%BD%D0%BE%D0%B3%D0%BE-%D0%BA%D0%B0%D1%84%D0%B5-news656305.html", "text": "\"Нека да извадим скелетите от гардероба. Защото има хора, чиито гардероби са пълни със скелети\", каза соцдепутатът Кристиан Вигенин в поясни Вигенин в предаването \"Още от деня\" по БНТ.  Призивът е скандалът \"ЦУМ гейт\"  и заплаха на Георги Гергов, че ще извади скелетите от гардероба. Според Вигенин е очевидно, че Георги Гергов е пил много кафета с интересни хора. \"Противопоставянето не е добро в Деня на Европа и Деня на победата. Не знам каква е тази страст да се делим на \"Левски\" и ЦСКА. Трябва да търсим обединението. Трябва ли да избират хората, чиито имен и рожден ден съвпадат, какво да празнуват\", каза Кристиан Вигенин. Фаворитът на Вигенин на президентските избори във Франция бил Емануел Макрон. \"Марин Льо Пен олицетвора всичко, което не съвпада с моите ценности. Нейната политика щеше да бъде насрочена към разрушаването на ЕС. При Макрон все пак ще има съюз\", поясни Вигенин. \"От години, още преди повторната номинация на Кристалина Георгиева, моята позиция е, че за поста на еврокомисар трябва да се прави дискусия. Когато имахме възможност да излъчваме еврокомисар, ние не излъчихме социалист, а Меглена Кунева. Имам добро впечатление от работата на Мария Габриел. Но тя работеше в друга сфера като евродепутат. Надявам се тя да е полезна и на България, а не само на себе си, както направи Кристалина Георгиева\", каза Вигенин.", "date": "2017.05.09", "title": "Вигенин проговори за \"ЦУМ-гейт\": Има хора с много скелети в гардероба, Гергов е пил много кафета с интересни хора"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%B0%D0%BB%D0%B4%D1%8A%D0%B7%D0%B0%D1%82%D0%B0-%D0%BD%D0%B0-%D1%82%D0%B0%D0%BA%D0%B8-%D0%B1%D0%BB%D0%B5%D1%81%D0%BD%D0%B0-%D0%B2-%D0%BD%D0%BE%D0%B2%D0%B0-%D1%84%D0%BE%D1%82%D0%BE%D1%81%D0%B5%D1%81%D0%B8%D1%8F-%D1%81%D1%83%D0%BF%D0%B5%D1%80-%D1%81%D0%BD%D0%B8%D0%BC%D0%BA%D0%B8-news656219.html", "text": "Една от най-известните манекенки от края на миналия век, Анна Шехтова, се завърна от Дубай, за да заснеме нова фотосесия. Балдъзата на Из публичното пространство отдавна не е тайна, че по-голямата от двете близначки, Боряна, от години живее в подземния бос. За него се твърди, че се укрива от родното правосъдие в далечен Дубай. По-малката от близначките Шехтови също живее със семейството си в емирството и се връща в България веднъж-два пъти в годината. При последното си идване красивата блондинка е отскочила и до Пловдив, а живописните калдаръмени улички на Стария град са послужили за терен на фотосесията, заснета специално за списание \"Hello\". Шехтова е с рокли от н Анна сложи край на модната си кариера, след като се задоми и роди дъщеря си Виктория преди 11 години. Пет години по-късно лачената красавица от \"Ексграунд\" роди още една дъщеря на половинката си - строителния предприемач Георги Василев. Христофорос Аманатидис-Таки отдавна не е позирала за снимки, но го направи пред украинския майстор на обектива Владик Зубров. овата колекция висша мода на София Борисова, в която дизайнерката е заложила на ефирни материи с фини бродерии, дантели и флорални мотиви.", "date": "2017.05.09", "title": "ПЪРВО В ПИК! Балдъзата на Таки блесна в нова фотосесия (СУПЕР СНИМКИ)"}
{"url": "http://pik.bg/%D1%81%D0%B0%D1%89-%D0%BF%D1%80%D0%B0%D1%89%D0%B0%D1%82-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8-%D0%B2%D0%BE%D0%B9%D1%81%D0%BA%D0%B8-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news656255.html", "text": "BBC, цитиран от \"Фокус\". Американските армия и Държавен департамент препоръчват изпращането на най-малко три хиляди допълнителни войници в Афганистан за борбата срещу талибаните, съобщава Президентът на Съединените американски щати, Доналд Тръмп, не е одобрил плана, който може да включва искане други страни от НАТО да изпратят между три и пет хиляди военнослужещи. В Афганистан в момента има 13 хил. войници на НАТО, от които 8,4 хил. са американски.", "date": "2017.05.09", "title": "САЩ пращат допълнителни войски в Афганистан"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%BB%D0%B0%D0%B2%D0%B8-6-%D0%B8-%D0%B4%D0%B5%D0%BD-%D0%BD%D0%B0-%D1%81%D0%B5%D0%B4%D1%8F%D0%BD%D0%BA%D0%B0-%D0%BF%D1%80%D0%B5%D0%B4-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BC%D0%B0%D1%81%D0%BA%D0%B8%D1%80%D0%B0-%D1%81%D1%86%D0%B5%D0%BD%D0%B0%D1%80%D0%B8%D1%81%D1%82%D0%B8%D1%82%D0%B5-%D1%81%D0%B8-%D0%BA%D0%B0%D1%82%D0%BE--news656220.html", "text": "Шоуменът Слави Трифонов вече 6-и ден натиска столчето пред парламента, за да накара депутатите да внесат законопроекта, който да въведе мажоритарното гласуване в Изборния кодекс. За разлика от досегашните дни, този път в парламента ще има депутати, тъй като във вторник привечер парламентарните групи се събират на заседания в сградата на Народното събрание, за да определят важните закони, които искат да внесат в дневния ред на пленарната зала, която започва работа в сряда. Шефът на депутатите на ГЕРБ Цветан Цветанов обяви, че утре партията му ще внесе този законопроект във вида, в който е подкрепен на референдума, в деловодството на парламента. След което шоуменът би трябвало да прекрати протеста си. Ще потвърди ли Слави обещанието си, след като това стане, от сряда да престане да клечи пред парламента? В 16 часа на мястото е вечният протестиращ Йоло Денев, който стана флагман на бунта на гологлавия водещ, установи ПИК TV. Слави пристигна накуцвайки с измъчена физиономия и обяви, че днес ще дойдат политици, които ще отговарят на въпросите. След минута се появиха сценаристите и актьорите му, маскирани като известни муцуни от политическия спектър. Първи се появи Марешки, който черпи от туба \"бензин\". В ролята е Иво Сиромахов. Активен съм, щот съм на хапчета. Искам седнал да държа реч, кат тоз чалгар. Два милиона и половина български граждани да си гледат работата. Те са едни чалгари нещастни и техният глас има значение. Има значение кой е вътре. Кога не сме ние вътре. Всички тия дет ме вкараха, те са от мойта партия, започна речта си Сиромахов, имитирайки Марешки. Ролята на Волен Сидеров изпълнява Иван Кулеков, който се появи с пищов и обяви, че сега не е златен пръст, а златен юмрук и че се е укротил след разговор с Цветанов за пари. От ляво на Трифонов е седнала \"Корнелия Нинова\", имитирана от Мариян Бачев. Нинова се похвали, че червеното й костюмче било закупено от ЦУМ лично от Слави Трифонов. \"Кога съм го купил? Нещо не си спомням\", заяви шоуменът. Сред \"политиците\" е и парадираният образ на Мустафа Карадайъ. \"Разгорещен\", мнимият Цветанов организира \"масова\" физзарядка пред парламента. \"Тюююююх! Счупи ми се свирчицата!\" Кулеков (като Сидеров) заяви, че имал право да носи оръжие: \"Ние се споразумяхме със съда да не ме съдят, каквото и да правя - да остана във властта. Така че имам право да нося оръжие. Сега ние съдим, господине, не нас... Що никой не крещи, бе?! Нали на протест се крещи?!\", \"възмути\" се Сидеров и грабна мегафон: \"Оставка! Оставка!\". \"Вий кога ши идвати на Варна? Имам частен плаж, колко да е частен - той си е държавен, ама аз съм си го взел. Шахта не ми се купува, щото е само поддръжка! Разходи много има\", заяви \"Марешки\". Към протеста на Трифонов и компания няма особен интерес от страна на гражданите. Минувачи спират за малко, гледат \"сеира\" и продължават. Мъж, живеещ в Канада, заяви, че поддържал протеста на шоумена: \"Ние сме българи! Подкрепям ви изцяло\", заяви той. Седянката на жълтите павета очевидно доскуча и на самите \"политици\", тъй като и импровизациите им минаха към дребни теми. За да \"разведри\" обстановката, \"Сидеров\" подхвана спор с \"Марешки\" за евтиния бензин, после с Трифонов - за референдума. \"Политиците са се самозабравили. Но съм оптимист за бъдещето на България\", заяви Трифонов. \"Извини се, бе!\", ревна \"Сидеров\". Краси Радков пък е маскиран като Цветан Цветанов. \"Корнелия Нинова\" обяснява кой й купил червеното костюмче от ЦУМ \"Кой ми счупи свирчицата?\", чуди се \"Цветанов\"", "date": "2017.05.09", "title": "ИЗВЪНРЕДНО В ПИК TV! Слави 6-и ден на седянка пред парламента! Маскира сценаристите си като политици, прави самодейно шоу на жълтите павета (СНИМКИ)"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%B3%D0%BD%D1%83%D1%81%D0%B5%D0%BD-%D0%B8%D0%B7%D0%B2%D0%B5%D1%80%D0%B3-%D0%BF%D1%80%D0%B5%D0%B1%D0%B8-8-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B8-%D0%B3%D0%BE-%D1%85%D0%B2%D1%8A%D1%80%D0%BB%D0%B8-%D0%BE%D1%82-2-%D0%B8%D1%8F-%D0%B5%D1%82%D0%B0%D0%B6-news656258.html", "text": "На извънреден брифинг в Бургас а бе съобщено за задържан за опит за  гнусно убийство в Ямбол. 36-годишният Михаил Георгиев е пребил 8-годишната си жертва брутално и го е хвърлил от 2-рия етаж. В момента жертвата е в много тежко състояние, в кома е, лекарите се борят за живота му, съобщава \"Флагман\". Мотивът на Михаил бил, че неговите деца имали конфликт с жертвата и затова го е направил. От Прокуратурата и ОД на МВР-Бургас съобщиха още една извънредна новина. Четирима криминално проявени за притежание на наркотици са пребили жестоко 16-годишен бургазлия. Нападението е станало в горичката край кв. Банево. Пребитото момче има телесни повреди.", "date": "2017.05.09", "title": "СТРАШНО! Гнусен изверг преби 8-годишно дете и го хвърли от 2-ия етаж"}
{"url": "http://pik.bg/%D1%83%D0%B6%D0%B0%D1%81-%D0%BF%D0%B8%D0%BB%D0%BE%D1%82-%D0%BF%D1%80%D0%BE%D1%81%D0%BF%D0%B0-%D0%B4%D0%B2%D0%B0-%D1%87%D0%B0%D1%81%D0%B0-%D0%B4%D0%BE%D0%BA%D0%B0%D1%82%D0%BE-%D1%81%D0%B0%D0%BC%D0%BE%D0%BB%D0%B5%D1%82%D1%8A%D1%82-%D0%BC%D1%83-%D1%81%D0%B5-%D0%B4%D0%B2%D0%B8%D0%B6%D0%B8-%D0%BF%D0%BE-%D0%BA%D1%83%D1%80%D1%81%D0%B0-%D1%81%D0%B8-news656233.html", "text": "Амир Ахтар Хашми, който е бил първи пилот на полет на „Пакистанските международни линии”от Пакистан до Великобритания и като такъв е трябвало дза наблюдава работата на свой начинаещ колега-стажант, бе изловен, че спи повече от два часа, докато машината с 305 пътници на борда извършва курса си, съобщи „Мирър”. Спящият пилот е бил забелязан от един от пътниците, който веднага съобщил на стюардесата. Тя веднага събудила спящия пилот, но инцидентът не останал незабелязан и по него компанията е започнала разследване. До приключването му, пилотъ т е отстранен от работа.", "date": "2017.05.09", "title": "УЖАС: Пилот проспа два часа докато самолетът му се движи по курса си"}
{"url": "http://pik.bg/%D1%80%D1%83%D0%BC%D1%8F%D0%BD%D0%B0-%D0%B0%D1%80%D0%BD%D0%B0%D1%83%D0%B4%D0%BE%D0%B2%D0%B0-%D0%BD%D1%8F%D0%BC%D0%B0%D0%BC-%D1%81%D1%8A%D0%BC%D0%BD%D0%B5%D0%BD%D0%B8%D0%B5-%D0%B2-%D0%BF%D1%80%D0%BE%D0%B2%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B2%D1%81%D1%81-%D0%B7%D0%B0-%D1%86%D1%83%D0%BC-%D0%B3%D0%B5%D0%B9%D1%82-news656262.html", "text": "Нямам съмнение във ВСС относно проверката на ЦУМ-гейт. Това обяви в началото на брифинга говорителката на главния прокурор Румяна Арнаудова, която събра журналистите, за да говори за обвиненията към бившия външен министър Даниел Митов и към бившия народен представител Гроздан Караджов, които бяха обявени днес от спецвеното \"Антикорупция\".", "date": "2017.05.09", "title": "Румяна Арнаудова: Нямам съмнение в проверката на ВСС за ЦУМ-гейт"}
{"url": "http://pik.bg/%D1%84%D0%B5%D0%B9%D1%81%D0%B1%D1%83%D0%BA-%D1%81%D0%B5-%D1%81%D1%80%D0%B8%D0%BD%D0%B0-%D0%BD%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D0%BA%D0%BE%D0%BD%D1%82%D0%B8%D0%BD%D0%B5%D0%BD%D1%82%D0%B0-news656261.html", "text": "Глобалният гигант сред социалните мрежи Фейсбук се срина в някои части на Австралия, Азия и САЩ във вторник. Милиони потребители се насочиха към Туитър, за да съобщят за проблеми, свързани с достъпа до мрежата, съобщава \"Дейли мейл\".. Големи части от Австралия, Нова Зеландия, Япония, Малайзия, Индия и САЩ се сблъскаха с трудности при употребата на Фейсбук, според уебсайта downdetector.com. Причината за проблемите все още не е известна. Когато потребителите се опитвали да влязат в сайта, те били посрещани от съобщение за грешка, което гласяло: \"Съжаляваме, нещо се обърка. Работим върху проблема и ще го коригираме възможно най-скоро“. Проблемите вече са разрешени и сайтът отново работи, въпреки че от Фейсбук не са коментирали от къде са произлезли трудностите.  Останалите социални медии бързо се изпълниха с весели послания от потребители за „катастрофата“. Ето част от тях: „О, Боже! Апокалипсисът е тук! Как сега да говоря лице в лице с хората\". \"Нямам Фейсбук! Как сега ще разбера какво приятелите ми са яли за обяд?“", "date": "2017.05.09", "title": "Фейсбук се срина на няколко континента"}
{"url": "http://pik.bg/%D1%83%D0%B1%D0%B8%D1%85%D0%B0-%D0%B2%D0%BE%D0%B5%D0%BD%D0%B5%D0%BD-%D0%BE%D1%82-%D0%BE%D0%BE%D0%BD-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B1%D0%B5%D0%B7%D1%81%D0%BB%D0%B5%D0%B4%D0%BD%D0%BE-%D0%B8%D0%B7%D1%87%D0%B5%D0%B7%D0%BD%D0%B0%D1%85%D0%B0-%D0%B2-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%BE%D0%B0%D1%84%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0-news656231.html", "text": "AFP. При атака срещу конвой на мироопазващата мисия на ООН в Централноафриканска република е убит един военнослужещ, а четирима други са изчезнали, предава „Миротворец от Камбоджа бе убит, а 11 други миротворци ранени, включително още един камбоджанец и седем мароканци“, се казва в изявление от мисията MINUSCA. Уточнява се, че нападението е извършено в нощта на понеделник срещу вторник.", "date": "2017.05.09", "title": "Убиха военен от ООН, четирима безследно изчезнаха в Централноафриканската република"}
{"url": "http://pik.bg/%D0%B0%D0%BD%D0%B5%D0%BB%D0%B8%D1%8F-%D0%B8%D0%B7%D1%82%D1%8A%D0%BD%D1%8F-%D0%BA%D0%B0%D1%82%D0%BE-%D0%B2%D0%B5%D0%B9%D0%BA%D0%B0---%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D1%81%D0%B5-%D1%82%D0%BE%D0%BF%D0%B8-%D1%81-%D1%8F%D0%BA-%D1%81%D0%B5%D0%BA%D1%81-news656268.html", "text": "Фолк звездата Анелия е станала неузнаваема в последно време. Изпълнителката на \"Дай ми още\" видимо е отслабнала и то с много. Това се дължи на стриктния хранителен режим, който спазва, усилените тренировки във фитнеса и вероятно на дълъг и изтощителен секс, при който се горят най-много калории. Откакто е с мерки на манекенка, Анелия не спира да провокира с оскъдно облекло по време на своите участия. Някои дори смятат, че ходи да пее с еротични нощнички. Истината е, че заралийката най-накрая е постигнала лично съвършенство и не се притеснява да се разсъблича. Преди това често я виждахме да пее, облечена в панталони и якета, които прикриваха излишните килограми. Сега няма такива притеснения и раздава плът на поразия, пише седмичник.", "date": "2017.05.09", "title": "Анелия изтъня като вейка - звездата се топи с як секс"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BE%D1%89%D0%B5-%D0%B5%D0%B4%D0%B8%D0%BD-%D1%8F%D1%81%D1%82%D1%80%D0%B5%D0%B1-%D0%BE%D1%82-%D0%BF%D1%80%D0%B5%D0%B4%D0%B8%D1%88%D0%BD%D0%B8%D1%8F-%D0%BA%D0%B0%D0%B1%D0%B8%D0%BD%D0%B5%D1%82-%D0%B2-%D1%81%D0%BB%D0%B5%D0%B4%D1%81%D1%82%D0%B2%D0%B8%D0%B5%D1%82%D0%BE---%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D1%80%D0%BE-news656228.html", "text": "Бившият министър на външните работи Даниел Митов бе привикан в Столичното следствие на ул. „Монтевидео“. Както първо ПИК съобщи са му повдигнати обвинения във връзка със започналото през януари разследване за близo 500 xил. лв., платени според прокуратурата неправомерно на фирма за организиране на служебни пътувания. Парите са за осигуряване на самолетни билети, хотели и застраховки. МВнР не е провело обществена поръчка, а с две споразумения е използвало фирма, която е имала договор с Министерството на земеделието и храните. От началото на годината пo тoвa дeлo e oбвиняeм за безстопанственост зaмecтниĸът нa Mитoв Xpиcтo Aнгeличин. От прокуратурата дадоха брифинг, на който ще разясниха казуса. За съжаление, Даниел Митов е поредният министър, който е нарушил закона и за когото сме събрали доказателства, че е извършил престъпление. Това каза на брифинг в Съдебната палата говорителят на главния прокурор Румяна Арнаудова . „Днес Специализираното звено „Антикорупция“ повдигна и на бившия министър на външните работи Даниел Митов. Обвинението е за безстопанственост и е във връзка с разследване на същото звено за сключени две споразумения в пълно нарушение на Закона за обществените поръчки за доставка на самолетни билети. Миналата седмица, както съобщихме, беше предявено обвинение и на неговия заместник Христо Ангеличин, като разликата в обвиненията на двамата е, че на Митов е повдигнато обвинение за това, че грубо е нарушил Закона за обществените поръчки и Закона за публичните финанси“, обясни Арнаудова. По думите й провеждането на обществена поръчка е било абсолютно задължително, а чрез тези две споразумения се заобикаля закона. „Законът за публичните финанси възлага като задължение подобни задължения да се извършват при стриктно спазване на законите и в частност на Закона за обществените поръчки. В резултат на това грубо нарушаване на Закона за обществените поръчки, се е стигнало и до подписването на споразумения, в които дори не е предвиден какъвто и да е контрол за спазването на споразумението“, допълни Арнаудова. Тя уточни, че така вместо да се възползва МВнР от предвидените и договорени от фирмата-доставчик на самолетните билети отстъпки, такива не са били ползвани и реално МВнР е платило 500 000 лв. повече. По думите ѝ Митов е подписал споразуменията с МЗХ и в това се състои неговото престъпно деяние. „Христо Ангеличин не е осигурил, въпреки задълженията си по закон, а и длъжностната характеристика, точното и стриктно изпълнение дори на тези споразумения. Така при условията на независимо съпричиняване и двамата са предизвикали настъпването на щети в големи размери. В МЗХ нямаме разследване, те са се прикачили към договор, който са сключили МЗХ със същата фирма“, добави Арнаудова. По думите й министърът на земеделието и храните е провел обществена поръчка и това е фирмата, която я е спечелила и е законно избрана. Тя не пожела да отговори дали се разследват и други министерства.", "date": "2017.05.09", "title": "ИЗВЪНРЕДНО В ПИК TV! Още един ястреб от предишния кабинет в следствието - прокуратурата проговори за разследването срещу Митов"}
{"url": "http://pik.bg/%D1%81%D0%B1%D0%BB%D1%8A%D1%81%D1%8A%D0%BA-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BA%D1%80%D0%B0%D0%B9%D1%86%D0%B5%D1%80-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D1%8E%D0%B6%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B8-%D1%80%D0%B8%D0%B1%D0%BE%D0%BB%D0%BE%D0%B2%D0%B5%D0%BD-%D0%BA%D0%BE%D1%80%D0%B0%D0%B1-news656235.html", "text": "Военният кораб на САЩ Lake Champlain се вряза в южнокорйески риболовен кораб. Инцидентът е станал в Японско море по време на учения, съобщава агенция \"Рьонхап\", позовавайки се на представител на Министерството на отбраната. Сблъсъкът е станал на 56 мили южно от остров Уллиндо. Изданието отбелязва, че при сблъсъка не е пострадал съществено нито един от плавателните съдове. Предстои да се изяснят причините за инцидента, както и да се уточни рабзерът на щетите.", "date": "2017.05.09", "title": "СБЛЪСЪК! Американски крайцер се вряза в южнокорейски риболовен кораб "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D1%8A%D0%B7%D0%B4%D1%83%D1%88%D0%B5%D0%BD-%D0%B1%D0%BE%D0%B9-%D1%81%D1%8A%D0%B1%D1%80%D0%B0%D0%BB-%D1%81%D0%BB%D0%B0%D0%B2%D0%B8-%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5%D0%B2-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news656275.html", "text": "Слави Трифонов и сценаристите му се изгавриха яко с родните политици. Маскиран като Корнелия Нинова, Мариян Бачев заяви, че се е издокарал(-а) специално за протеста с нов червен костюм. \"Откъде го имаш, много е хубав\", подкачи  го (я) Трифонов. \"Е, как откъде? От ЦУМ!\", заяви \"Корнелия\" и добави: \"Нали ти ми го купи!\". \"Кой, аз ли?! Няма такова нещо\", заяви Трифонов. На въпрос дали Слави е искал 50 на сто от ГЕРБ, както се твърди в публичното пространство, шоуменът отсече: \"Няма такова нещо!\". \"Протестът не е подкрепен от много хора. В момента аз протестирам като един. Но за някои неща много хора трябва да кажат своята дума\", коментира Трифонов и заяви, отговаряйки на въпрос в социалната мрежа: \"За човек се съди по делата му, а не по това дали е симпатичен или не. Един подлец много често изглежда ужасно симпатичен...  А да се откажа? От кое да се откажа? Този протест е свързан с това да стартира разглеждането на трите точки, гласувани в референдума\". Трифонов заговори на тема \"саможертва\" и заяви, че това е въпрос, който всеки, заел се с някаква кауза, трябва да си зададе. \"Аз не съм жертвал каквото и да било. Това е моята кауза и не смятам, че съм жертвал нещо. Ако трябва да вляза в парламента, това ще е жертва. Една птичка пролет не прави... Огромната част на българите възприемат свободата като слободия и не спазват правилата\", впусна се в разсъждения шоуменът. \"Просто не съм глупав. Един човек не може да промени нещо само заради това, че хората са отишли до урните и са му гласували доверието си... Който е работил с мен и с моя екип, знае, че с мен се работи много добре и с много настроение. Но ако ние имаме държавни отношения, един министър-председател не може да насили хората да направят нещо. Така че не мисля, че един човек, който и да е той, може да оправи тази държава. Тази държава може да се оправи от много хора\", заяви Трифонов. Запитан на шега дали има еврейска жилка от предците, той отговори съвсем сериозно: \"Майка ми е от едно село Тодорово, аз му казвам Учин дол. От там е целият род на майка ми. Баща ми е от Горна Митрополия. Не съм чувал да е имало в тези села евреи, още повече да имам нещо подобно. В родословното ми дърво стигам само до тия две села\". На въпрос какво мисли за ген. Румен Радев, Трифонов отговори, че се е запознал с бъдещия президент на прием при бившия американски посланик Джо Байдън: \"Предложиха ми да направя един полет с F-16. Аз не исках, но отидох да летя с този самолет и там се запознах с ген. Румен Радев, който беше шеф на ВВС. По време на този полет ген. Радев също бе в небето с един МиГ-29. И аз участвах във \"въздушен бой\". Незабравимо преживяване! После ген. Радев ми гостува в шоуто. Между другото, униформата на ген. Радев много добре му стои. Той е изключително уважаван от американските летци. Пилотът на самолета, в който аз се возех и който бе с няколко бойни мисии в Ирак, каза, че \"господин Радев е на голямо уважение в академията \"Уест Поинт\". \"Никой не ни е взел България. И ние като истински граждани е важно как живеем. Ако има паралелна държава, ние сме позволили да съществува и трябва да направим всичко възможно, за да я сложим в ред. Аз нямам деца, но всички мои приятели имат и заради тях трябва да направим това... Пък може и аз да имам някой ден деца\", коментира още Трифонов. Запитан какво мисли за днешния ден, 9 май, той отговори: \"Как можем да забравим смъртта на 60 милиона души?! Това е такова лицемерие от страна на българските политици! Да наричаме този ден просто като Ден на Европа. Не знам защо от ЕС са решили този ден да е Ден на Европа, но единствената причина да бъде той такъв е защото е Ден на победата над хитлерофашизма. Ако нямаше Деня на победата, едва ли щеше да има обединена Европа! Щеше да има хитлерофашистка Европа\". С тези думи Трифонов сложи край на днешния 6-ти ден от протеста си пред парламента.", "date": "2017.05.09", "title": "ИЗВЪНРЕДНО В ПИК TV! Въздушен бой събрал Слави и президента Радев (ОБНОВЕНА)"}
{"url": "http://pik.bg/%D0%BE%D1%82%D0%BB%D0%BE%D0%B6%D0%B8%D1%85%D0%B0-%D0%BA%D0%BB%D1%8E%D1%87%D0%BE%D0%B2%D0%B0-%D1%81%D1%80%D0%B5%D1%89%D0%B0-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%B7%D0%B0-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%B0-news656234.html", "text": "AFP, цитирана от \"Фокус\". Ключовата среща в Белия дом, на която трябваше да бъде обсъдено дали САЩ ще изпълнят споразумението от Парижкото споразумение за климата, бе отложено, предава Заседанието, което трябваше да събере президента Доналд Тръмп с най-важните съветници за икономиката и климата, бе насрочено за вторник. \"Отложено е\", заяви пред агенцията старши служител на администрацията на Доналд Тръмп.", "date": "2017.05.09", "title": "Отложиха ключова среща в Белия дом за Парижкото споразумение за климата"}
{"url": "http://pik.bg/%D0%BA%D0%BE%D1%88%D0%BC%D0%B0%D1%80-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D1%81%D0%B5-%D0%B2%D0%B7%D1%80%D0%B8%D0%B2%D0%B8-%D0%B2-%D1%80%D1%8A%D1%86%D0%B5%D1%82%D0%B5-%D0%BD%D0%B0-%D0%BC%D1%8A%D0%B6-news656283.html", "text": "Днес в 10:16 ч. е съобщено за взрив в апартамент на 2-я етаж в бл. 16 в кв. \"Вл. Варненчик\" във Варна. На място е изпратен противопожарен екип от 4 служители. Извикан е и екип на Бърза помощ - Варна, съобщиха от полицията. В болница с изгаряния по лицето, ръцете и единия крак е откаран 47-годишния собственик на жилището, съобщи варненския сайт Петел.бг. Предпологаема причина за взрива е неизправна газова бутилка, загазоване в помещението и при включване на аспирацията е последвал взрив. По жилището са нанесени материални щети - основно избити прозорци. Изгарянията на пострадалия са около 10%, 2-3 степен. Работата по случая продължава.", "date": "2017.05.09", "title": "Кошмар във Варна! Газова бутилка се взриви в ръцете на мъж"}
{"url": "http://pik.bg/%D0%B8%D0%B7%D1%80%D0%BE%D0%B4-%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82-%D0%B8%D0%B7%D0%BD%D0%B0%D1%81%D0%B8%D0%BB%D0%B8-%D0%BF%D0%B4%D0%B8%D1%85%D0%B8%D1%87%D0%BD%D0%BE-%D0%B1%D0%BE%D0%BB%D0%BD%D0%BE-12-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%B2-%D0%BC%D0%B0%D0%B7%D0%B5-news656237.html", "text": "Рецидивист е насилил сексуално 12-годишно момче в поморийското село Порой. Това съобщи на брифинг ръководителят на Апелативна прокуратура – Бургас Любомир Петров. 53-годишният Фазлъ Ахмед извършил хомосексуалните действия на 4 май в мазе на кухненски блок на постройка, намираща се в двора на кметството в селото. Момчето е с психически проблеми и заради своята невменяемост не може да дава годни показания по делото. Но има очевидци и са събрани достатъчни доказателства срещу насилника. Фазлъ Ахмед е криминално проявен, осъждан е за кражби. Срещу него е повдигнато обвинение, според което той може да получи от 2 до 6 години лишаване от свобода. На 7 май мъжът е с наложена постоянна мярка за неотклонение \"задържане под стража\". По внесено искане на Районна прокуратура – Поморие, съдът задържа под стража 53-годишен мъж, обвинен в извършване на блудствени действия спрямо малолетно момче в с. Порой, общ. Поморие Директорът на ОД на МВР – Бургас старши комисар Калоян Калоянов уточни, че извършителят е задържан броени часове след извършване на престъпното деяние. Той е разпознат от очевидци. Техните показания са с изключителна важност за разследването, тъй като менталните проблеми на детето не позволяват то да свидетелства за случилото се. Участниците в брифинга дадоха подробности и за друг трагичен случай с пострадало дете станал на 04.05.2017г. около 19.00ч.. В гр.Ямбол, в двуетажна полуразрушена сграда на изоставена детска градина, находяща се на улица „Росен“ 36-годишен мъж е направил опит за умишлено да умъртви 8-годишно момче от града, като предвидените и искани от дееца вредоносни последици- смъртта на детето, не са настъпили, поради независещи от дееца причини –престъпление по чл.116, ал.1, т.4, вр. чл.115, вр. чл.18, ал.1 от НК. На обвиняемия Михаил Георгиев е наложена постоянна мярка за неотклонение „задържане под стража“ по искане на Окръжна прокуратура –Ямбол. Прокурор Петров съобщи, че пострадалото дете са намира в кома от момента на намирането си на 05.05.2017г., като е открито в безсъзнание на мястото, на което е паднало. В следствие от деянието детето е с черепно –мозъчна травма и оток на мозъка. Установени са и данни за счупване на челюстта му и други телесни увреждания, причинени в резултат на повече от един, при това активни и целенасочено нанесени удари. Основната версия на разследващите е, че детето е бито, а след това е хвърлено или бутнато от втория етаж на зданието. Старши комисар Иванов съобщи, че сигнал за изчезването на детето е получен още на 04.04.2017г. То не е било открито при извършения първоначален оглед в тъмната част от денонощието, но при настъпване на светлината е било намерено. Последвали са множество разпити на повече от 130 човека, като обвиняемият е задържан в изключително кратък срок. Според старши комисар Генчо Иванов, до случилото се е стигнало след конфликт между детето на обвиняемия и пострадалото дете и след като последното е обидило обвиняемия, визирайки негов физически недъг.", "date": "2017.05.09", "title": "Изрод-рецидивист изнасили пдихично болно 12-годишно момче в мазе"}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B8%D1%80%D0%B0%D0%BA%D1%87%D0%B0%D0%BD%D0%B8-%D0%B7%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%BE-%D0%BF%D1%80%D0%B5%D0%BC%D0%B8%D0%BD%D0%B0%D0%B2%D0%B0%D0%BD%D0%B5-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BF%D1%80%D0%B8-%D0%B4%D1%83%D0%BD%D0%B0%D0%B2-%D0%BC%D0%BE%D1%81%D1%82-news656244.html", "text": "Трима иракски граждани и една сирийка получиха условни присъди, след като са хванати да преминават нелегално българската граница при Дунав мост. Саруар Р., Сидат М. и Мохамед Ф. са се признали за виновни и са осъдени за това, че на 24 април на ГКПП „Дунав мост” Русе – Гюргево, излезли през границата на страната без разрешение на надлежните органи на властта. На тримата иракчани са наложени наказания лишаване от свобода за срок от пет месеца, което на основание чл. 66 от НК е отложено за срок от три години и по 100 лева глоба. 27-годишна сирийка също е осъдена след, споразумение с прокуратурата за това, че на 7 април на ГКПП „Дунав мост” Русе – Гюргево, е направила опит да излезе през границата на страната без разрешение на надлежните органи на властта. Наложено й е наказание шест месеца лишаване от свобода, което на основание чл. 66 от НК е отложено за срок от три години и по 150 лева глоба. Само преди седмица по бързи производства на Районна прокуратура – Русе и след одобрени от съда споразумения бяха осъдени други 31 чужденци направили опит да преминат през границата на страната. Споразуменията имат последици на влезли в сила присъда.", "date": "2017.05.09", "title": "Осъдиха четирима иракчани за нелегално преминаване на границата при Дунав мост"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D0%BE%D1%87%D0%B0%D0%BA%D0%B2%D0%B0-30-%D0%BC%D0%B8%D0%BB%D0%B8%D0%BE%D0%BD%D0%B0-%D1%82%D1%83%D1%80%D0%B8%D1%81%D1%82%D0%B8--%D1%80%D0%B5%D0%BA%D0%BE%D1%80%D0%B4-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B4%D0%B5%D1%81%D0%B5%D1%82%D0%B8%D0%BB%D0%B5%D1%82%D0%B8%D1%8F-news656247.html", "text": "Гърция се радва на интереса на рекорден брой посетители, какъвто не е регистриран от десетилетия. След 2016 г., когато страната бе посетена от 27,5 млн. почиващи, летният сезон на настоящата година се очертава да бъде дори още по-успешен – Министерството на туризма в Атина прогнозира, че страната ще бъде посетена от 30 млн. туристи, съобщи „Български новини”. Гърция печели дивиденти от несигурната ситуация в популярни сред туристите държави като Турция и Египет, но не без значение е и фактът, че през последните две години обстановката в страната, която бе разтърсена от остра финансова криза, постепенно се нормализира. Много от полетите до страната вече са резервирани, а хотелите – пълни. Застрашената от несъстоятелност Гърция може да използва добре парите на туристите. През 2016 г. туристическият сектор генерира близо 13 млрд. евро. През настоящата година сумата може да е два пъти по-голяма, твърдят в Атина. Очаква се също и засилването на търсенето на работна ръка. Дори да става въпрос за сезонна заетост, тя все пак ще може да донесе поне временно облекчение на страната с най-висок процент на безработица в Европейския съюз.", "date": "2017.05.09", "title": "Гърция очаква 30 милиона туристи- рекорд за последните десетилетия"}
{"url": "http://pik.bg/%D0%BD%D0%B5-%D1%81%D0%B5-%D0%B4%D0%B0%D0%B2%D0%B5%D1%82%D0%B5-%D0%B2-%D0%BC%D0%BE%D1%80%D0%B5%D1%82%D0%BE-%D1%81%D1%80%D0%B5%D0%B4%D0%BD%D0%B0%D1%82%D0%B0-%D0%B2%D1%8A%D0%B7%D1%80%D0%B0%D1%81%D1%82-%D0%BD%D0%B0-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8%D1%82%D0%B5-%D1%82%D0%BE%D0%B2%D0%B0-%D0%BB%D1%8F%D1%82%D0%BE-%D0%B5-50-%D0%B3%D0%BE%D0%B4%D0%B8%D0%BD%D0%B8-news656226.html", "text": "Средната възраст на спасителите по варненските плажове е около 50 години. Възнаграждението им е около 1000 лева месечно с включена храна, но въпреки това липсват желаещи да се обучават. Това съобщи Андрей Василев – търговски директор на фирмата „Лазурен бряг 91“, която стопанисва цялата градска ивица без Офицерския плаж, пише „Варна утре”. Според Василев трябва да падне монополът за обучение на кадрите от БЧК, тъй като цената за един курс е около 500 лева, а фирмите концесионери да имат право сами да обучават своите спасители. В момента младите спасители са много по-малко от тези на пенсионна възраст. До началото на летния сезон ще бъде завършен третият етап от ремонта на строените преди 91 г. морски бани. На 10 млн. лв. възлиза общата инвестиция в строителните дейности, които трябва да приключат следващата година с изграждането на сърф база и училище за водолазни спортове на мястото на съблекалните на Рибарския плаж. Въпреки че морските бани не са паметници на културата, техният ремонт е съгласуван с Министерството на културата, а след него ще се отвори визуални и физическо пространство за контакт с морето, обясни Василев. Според него държавата трябва да вложи около 10 млн. лв. в рехабилитация на буните, които са в окаяно състояние. В противен случай в следващите години варненци могат да останат без плажна ивица, тъй като тя ще бъде погълната от морето. Угрозата касае най-вече северната част на варненската плажна ивица, където пясъкът изчезва. За сметка на това Южният плаж увеличава площта си. До началото на лятото ще бъде реновирана ролбата, а следващата година ще бъде изграден и високо скоростен улей, каза още Андрей Василев. Концесията на плажът в квартал „Аспарухово”, която беше развалена преди две години, е носила само негативи на „Лазурен бряг”. „Прекрасна и огромна ивица, но много тежък за обслужване плаж с 13 спасителни поста. Липсваха приходи заради слабия интерес и ниската платежоспособност на посетителите”, добави Василев.", "date": "2017.05.09", "title": "Не се давете в морето: Средната възраст на спасителите  това лято е 50 години"}
{"url": "http://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D1%88%D0%B0%D0%BC%D0%BF%D0%B8%D0%BE%D0%BD-%D0%BF%D0%BE-%D0%B1%D0%BE%D0%B9%D0%BD%D0%BE-%D1%81%D0%B0%D0%BC%D0%B1%D0%BE-%D0%B8-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D0%B3%D0%BE%D1%81%D0%BF%D0%BE%D0%B4%D0%B0%D1%80%D0%B8%D1%82%D0%B5-%D0%B7%D0%B0%D0%B1%D0%B8%D1%85%D0%B0-%D0%BD%D0%B0-%D1%80%D0%B5%D1%82%D1%80%D0%BE-%D0%B2-%D0%BA%D0%BB%D1%83%D0%B1-33-%D1%81%D0%BD%D0%B8%D0%BC%D0%BA%D0%B8-news656259.html", "text": "Европейският шампион и световен вицешампион по бойно самбо за миналата година Валентин Бенишев бе атракцията на купона на снощното ретро парти в столичния \"Клуб 33\". От няколко месеца Сърцето на Студентски град е любимото място за забавление на спортиста за радост на неговите обожателки. Снощи по традиция диджей Теди Джорджо разтърси култовия увеселителен комплекс със златните хитове на поп фолка. Шоуменът се погрижи както за доброто настроение на Бенишев, така и за стотиците меломани, дошли да се насладят на любимата музика. На ретро хитовете се забавлява и новото попълнение в екипа на \"Господари на ефира\" Тони Бутони. Спортният репортер дебютира с репортажот мача България - Холандия, завършил 2:0 с голове на Спас Делев. За Тони Бутони и Валентин Бенишев поздравите валяха до сутринта, до когато продължи купонът с много емоции, настроение и наздравици с марков алкохол. В четвъртък гост-звезда е неустоимата Алисия, а в неделя сцената ще озари с лъчезарната си усмивка Преслава.", "date": "2017.05.09", "title": "Европейски шампион по бойно самбо и звезда на \"Господарите\" забиха на ретро в \"Клуб 33\" (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BD%D0%BE%D0%B2%D0%B8-%D0%BD%D0%B0%D0%B7%D0%BD%D0%B0%D1%87%D0%B5%D0%BD%D0%B8%D1%8F---%D0%B8%D0%B7%D0%B1%D1%80%D0%B0-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%B2-%D1%81%D0%B5%D0%B4%D0%B5%D0%BC-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%B0-news656250.html", "text": "Министър-председателят Бойко Борисов подписа заповеди за назначаването на 10 заместник-министри. Предложенията са на съответните министри. В Министерството на труда и социалната политика заместник-министри стават Зорница Русинова, която до януари 2017 г. бе социален министър, и Росица Димитрова – директор на Дирекция „Социални дейности и здравеопазване“ в община Велико Търново. Тя има магистратури по „Социални дейности“, „Здравноосигурителни системи“, „Стопанско управление и „Управление на европейски проекти“ от ВТУ „Св. св. Кирил и Методий“ и ПУ „Паисий Хилендарски“. В Министерството на регионалното развитие и благоустройството са назначени Деница Николова, която от ноември 2014 г. до януари 2017 г. заемаше същия пост, и Малина Крумова – вицепремиер по еврофондовете в последния служебен кабинет. Заместник-министри на околната среда и водите стават Атанаска Николова, заемала поста от август 2014 г. до декември 2016 г., и народният представител в 40-ото Народно събрание Николай Кънчев, който в последните години работи в частния сектор. Велик Занчев е назначен за заместник-министър на транспорта, информационните технологии и съобщенията. От 2014 г. до момента е председател на Съвета на директорите на „Холдинг БДЖ“ ЕАД. Магистър по финанси от УНСС. Александър Манолев ще бъде заместник-министър на икономиката, а Жечо Станков – на енергетиката. Манолев е бил заместник-министър на туризма в периода 2015 г. – 2016 г., а след това става председател на Държавната агенция за метрологичен и технически надзор. Жечо Станков е бил заместник-министър на енергетиката в периода 2015 г. - януари 2017 г. В Министерството на младежта и спорта заместник-министър става Ваня Колева. В периода 2014 г. – януари 2017 г. е парламентарен секретар на ведомството. Завършила е Треньорския факултет – лека атлетика, в Националната спортна академия „Васил Левски“.", "date": "2017.05.09", "title": "ПЪРВО В ПИК! Борисов с нови назначения - избра заместник-министри в седем министерства"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D1%80%D0%B5%D1%88%D0%B0%D0%B2%D0%B0%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%BD%D0%B0-%D0%BF%D1%8A%D1%80%D0%B2%D0%BE%D1%82%D0%BE-%D1%81%D0%B8-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5---%D0%BE%D1%89%D0%B5-%D1%81%D0%BC%D0%B5%D0%BD%D0%B8--news656287.html", "text": "Първото заседание на новоизбраното правителство ще се състои утре и вече е ясно какви ще са първите решения на Борисов и министрите му. Освен самия Борисов, още петима от членовете на кабинета се връщат отново в същата заседателна зала на „Дондуков“ 1:  Владислав Горанов, Томислав Дончев, Ивайло Московски, Екатерина Захариева и Лиляна Павлова. С изключение на Захариева и Павлова, които сменят ресорите си, останалите са в същата роля, каквато имаха и в кабинета „Борисов 2“. Ето какво ще обсъждат утре: 1. ПРОЕКТ НА РАЗПОРЕЖДАНЕ ЗА ПРОМЯНА НА ОРГАНА, КОЙТО ДА УПРАЖНЯВА ПРАВАТА НА ДЪРЖАВАТА В „НАЦИОНАЛЕН ДВОРЕЦ НА КУЛТУРАТА – КОНГРЕСЕН ЦЕНТЪР СОФИЯ” ЕАД – СОФИЯ Внася: министър-председателят 2. ПРОЕКТ НА РЕШЕНИЕ ЗА ОСВОБОЖДАВАНЕ И НАЗНАЧАВАНЕ НА ОБЛАСТЕН УПРАВИТЕЛ НА ОБЛАСТ ВАРНА Внася: министър-председателят 3. ПРОЕКТ НА РЕШЕНИЕ ЗА ОСВОБОЖДАВАНЕ И НАЗНАЧАВАНЕ НА ОБЛАСТЕН УПРАВИТЕЛ НА ОБЛАСТ СМОЛЯН Внася: министър-председателят 4. ПРОЕКТ НА РЕШЕНИЕ ЗА ОСВОБОЖДАВАНЕ И НАЗНАЧАВАНЕ НА ОБЛАСТЕН УПРАВИТЕЛ НА ОБЛАСТ ХАСКОВО Внася: министър-председателят 5. ПРОЕКТ НА РЕШЕНИЕ ЗА ОСВОБОЖДАВАНЕ И НАЗНАЧАВАНЕ НА ИЗПЪЛНИТЕЛЕН ДИРЕКТОР НА НАЦИОНАЛНАТА АГЕНЦИЯ ЗА ПРИХОДИТЕ Внася: министърът на финансите 6. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА УСТРОЙСТВЕНИЯ ПРАВИЛНИК НА МИНИСТЕРСКИЯ СЪВЕТ И НА НЕГОВАТА АДМИНИСТРАЦИЯ Внася: министър-председателят 7. ПРОЕКТ НА ПОСТАНОВЛЕНИЕ ЗА ИЗМЕНЕНИЕ НА ПОСТАНОВЛЕНИЕ №67 НА МИНИСТЕРСКИЯ СЪВЕТ ОТ 2017 Г. ЗА ОДОБРЯВАНЕ НА ПРОГНОЗНО РАЗПРЕДЕЛЕНИЕ НА РАЗХОДИТЕ ПО ПОДГОТОВКА И ПРОВЕЖДАНЕ НА БЪЛГАРСКОТО ПРЕДСЕДАТЕЛСТВО НА СЪВЕТА НА ЕВРОПЕЙСКИЯ СЪЮЗ ПРЕЗ 2018 Г. И НА ДОПЪЛНИТЕЛНИ РАЗХОДИ ЗА 2017 Г. Внася: министърът на вътрешните работи 8. ДОКЛАД ЗА ОДОБРЯВАНЕ ПОЗИЦИЯТА НА РЕПУБЛИКА БЪЛГАРИЯ ЗА УЧАСТИЕ В ЗАСЕДАНИЕТО НА СЪВЕТА НА ЕВРОПЕЙСКИЯ СЪЮЗ ПО ЗЕМЕДЕЛИЕ И РИБАРСТВО, КОЕТО ЩЕ СЕ ПРОВЕДЕ НА 11 МАЙ 2017 Г. В БРЮКСЕЛ Внася: министърът на земеделието и храните 9. ПРОЕКТ НА ПОСТАНОВЛЕНИЕ ЗА ИЗМЕНЕНИЕ НА УСТРОЙСТВЕНИЯ ПРАВИЛНИК НА ИЗПЪЛНИТЕЛНА АГЕНЦИЯ „ОДИТ НА СРЕДСТВАТА ОТ ЕВРОПЕЙСКИЯ СЪЮЗ” КЪМ МИНИСТЪРА НА ФИНАНСИТЕ, ПРИЕТ С ПОСТАНОВЛЕНИЕ №346 НА МИНИСТЕРСКИЯ СЪВЕТ ОТ 2008 Г. Внася: министърът на финансите", "date": "2017.05.09", "title": "ПЪРВО В ПИК! Ето какво ще решават Борисов и министрите на първото си заседание - още смени и назначения"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B1%D0%B8%D1%82%D0%BA%D0%B0%D1%82%D0%B0-%D0%B7%D0%B0-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80-%D0%B2-%D0%B3%D0%B5%D1%80%D0%B1-%D0%BF%D1%80%D0%B8%D0%BA%D0%BB%D1%8E%D1%87%D0%B8---%D0%B5%D1%82%D0%BE-%D0%BA%D0%BE%D0%B3%D0%BE-%D1%89%D0%B5-%D0%B8%D0%B7%D0%B4%D0%B8%D0%B3%D0%BD%D0%B5-%D0%B1%D0%BE%D1%80%D0%B8%D1%81%D0%BE%D0%B2-news656184.html", "text": "Кабинетът предлага Мария Габриел за еврокомисар. Това решение, според източници на ПИК, ще обявят от ГЕРБ в близко време. До преди няколко дни е имало дилема между няколко имена, но след откровени и ясни разговори се е взело решение евродепутатът Мария Габриел да българското предложение за овакантения от Кристалина Георгиева висок пост в еврокомисията. Както ПИК написа преди дни, за поста са се спрягали няколко имена. Преди да бъдат разпределени министерските позиции час от вариантите са били Мария Габриел, Екатерина Захариева и евродепутатът Емил Радев. Сега обаче Захариева пое Външно министерство, а кандидатурата Радев не е натежала достатъчно при разговорите. Така останало името на Мария Габриел. Факт е, че Габриел е един от най-успешните ни представители в европарламента. Според колегите й от ГЕРБ тя била сред българите с най-добър авторитет в ЕС. Към момента премиерът Бойко Борисов не коментира спряганите имена, но хора от екипа му постоянно намекват, че името за кандидат за еврокомисар е ясно и е въпрос на време да бъде обявено.", "date": "2017.05.09", "title": "РАЗКРИТИЕ НА ПИК! Битката за еврокомисар в ГЕРБ приключи - ето кого ще издигне Борисов"}
{"url": "http://pik.bg/%D1%81%D0%B5%D0%BB%D0%BE-%D0%B2-%D0%B8%D1%82%D0%B0%D0%BB%D0%B8%D1%8F-%D0%BF%D1%80%D0%B8%D0%BC%D0%B0%D0%BC%D0%B2%D0%B0-%D0%BD%D0%BE%D0%B2%D0%B8-%D0%B6%D0%B8%D1%82%D0%B5%D0%BB%D0%B8-%D1%81-2000-%D0%B5%D0%B2%D1%80%D0%BE-%D0%B8-50-%D0%B5%D0%B2%D1%80%D0%BE-%D0%BD%D0%B0%D0%B5%D0%BC-news656204.html", "text": "Отдалечено село в Северна Италия предлага да плати 2000 евро на всеки, който реши да се засели там. По този начин то опитва да предотврати обезлюдяването си, пише британският вестник \"Дейли Телеграф\". Хората, които се установят в планинското село Бормида, на 420 м надморска височина в северозападната област Лигурия, могат да плащат само месечен наем от 50 евро. В момента в селото живеят 394 души. Инициативата е опит да се предотврати превръщането на малкото селце в призрачен град заради напускането на младите хора, които се местят в близкия град Савона или по-надалеч. Кметът Даниел Галиано съобщи, че освен нисък наем, селото планира да предложи и „бонус“ от 2000 евро на всеки човек, който пожелае да се премести там. Според плана за наем малък имот ще струва само 50 евро на месец, а по-просторен – не повече от 120 евро. Кметът съобщава, че решил да „предприеме мерки“ на фона на опразването на къщите и напускането на хора. „Не можехме да им предложим пазарна цена на наема, така че избрахме символично число и молбите заваляха – за нас беше важно да населим отново селото“, каза Галиано, цитиран от местните медии. Планът, който е в сила от 2014 г., помогнал за нарастването на населението – от 390 на 394 души, въпреки загубата на 54 местни жители. В разцвета си през 50-те години на миналия век селото е имало повече от хиляда жители.", "date": "2017.05.09", "title": "Село в Италия примамва нови жители с 2000 евро и 50 евро наем"}
{"url": "http://pik.bg/%D1%81%D0%B5%D0%BB%D1%81%D0%BA%D0%B0-%D1%81%D0%B2%D0%B0%D0%B4%D0%B0-%D0%B4%D1%80%D1%83%D0%B3%D0%B0%D1%80-%D0%BF%D0%BE-%D1%87%D0%B0%D1%88%D0%BA%D0%B0-%D1%80%D1%8A%D0%B3%D0%B0-%D1%81%D1%8A%D0%B1%D1%80%D0%B0%D1%82-%D0%B2-%D0%B3%D1%8A%D1%80%D0%B4%D0%B8%D1%82%D0%B5-%D0%B8-%D0%BA%D0%BE%D1%80%D0%B5%D0%BC%D0%B0-%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB-news656174.html", "text": "34-годишен мъж от село Цонево е с опасност за живота, след като е бил прободен с нож от жител на същото село при възникнал спор. Това съобщиха от ОД на МВР – Варна. Инцидентът е станала на 6 май около 22.35 часа в питейно заведение в с. Цонево, Община Дългопол. След възникнал спор 24-годишен мъж е нанесъл два удара с нож в областта на корема и гърдите на 34-годишен мъж от същото село. Вследствие на пробожданията пострадалият е получил хематом на панкреас, опериран е и е настанен в хирургично отделение на болница „Св. Анна“ с опасност за живота му. Извършителят на деянието е задържан за срок до 24 часа, започнато е досъдебно производство, материалите са докладвани на прокурор от Районна прокуратура - Провадия.", "date": "2017.05.09", "title": "СЕЛСКА СВАДА! Другар по чашка ръга събрат в гърдите и корема след скандал"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B0%D0%BD%D1%82%D0%B8%D0%BA%D0%B8-%D0%BF%D1%80%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D0%BB%D0%B5%D0%BA-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-news656213.html", "text": "Археологически ценности са иззели полицейски служители от Велико Търново при проверка на лек автомобил. В събота сутринта при провеждане на специализирана полицейска операция за противодействие на престъпленията с археологически ценности, съвместно със служители на ГД «Национална полиция» и сектор «Противодействие на криминалната престъпност» при Областната дирекция на МВР в областния град е бил претърсен автомобил «Рено», управляван от 65-годишния Й. Й. от Ямбол. В колата е пътувал и 38-годишният В. Д. от град Шивачево. В хода на проверката в пътника са намерени и иззети 20 антични монети и 12 старинни ювелирни изделия с висока научна и художествена стойност. Откритите антики са пръстени и висулки, които били предназначени за продажба на вътрешния пазар на старинни ценности. В. Д. е задържан за срок до 24 часа по Закона за МВР. По случая е започнато досъдебно производство.", "date": "2017.05.09", "title": "Откриха антики при проверка на лек автомобил"}
{"url": "http://pik.bg/%D0%B3%D1%80%D0%B0%D0%B4%D1%83%D1%88%D0%BA%D0%B0-%D0%BA%D0%BE%D0%BB%D0%BA%D0%BE%D1%82%D0%BE-%D0%B3%D1%80%D0%B0%D1%85%D0%BE%D0%B2%D0%BE-%D0%B7%D1%8A%D1%80%D0%BD%D0%BE-%D0%BE%D1%87%D1%83%D0%BA%D0%B0-%D1%81%D0%BC%D0%BE%D0%BB%D1%8F%D0%BD-news656209.html", "text": "Градушка, с големина на грахови зърна, вали в Смолян. Валежът е интензивен, придружен с гръмотевици и светкавици, времето е мрачно и видимостта е намалена. От градушката се образува бяла настилка. Някои водачи на моторни превозни средства спират, за да изчакат да премине валежът и да продължат, а други шофират с много ниска скорост.", "date": "2017.05.09", "title": "Градушка колкото грахово зърно очука Смолян"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B4%D0%B0%D0%BD%D0%B8%D0%B5%D0%BB-%D0%BC%D0%B8%D1%82%D0%BE%D0%B2-%D0%B2%D0%BB%D0%B5%D0%B7%D0%B5-%D0%B2-%D1%81%D0%BB%D0%B5%D0%B4%D1%81%D1%82%D0%B2%D0%B8%D0%B5%D1%82%D0%BE-%D0%BE%D1%87%D0%B0%D0%BA%D0%B2%D0%B0-%D1%81%D0%B5-%D0%B4%D0%B0-%D0%BC%D1%83-%D0%BF%D0%BE%D0%B2%D0%B4%D0%B8%D0%B3%D0%BD%D0%B0%D1%82-%D0%BE%D0%B1%D0%B2%D0%B8%D0%BD%D0%B5%D0%BD-news656214.html", "text": "Бившият министър на външните работи Даниел Митов влезе в Столичното следствие на ул. „Монтевидео“. По непотвърдена все още информация ще му бъдат повдигнати обвинения във връзка със започналото през януари разследване за близo 500 xил. лв., платени според прокуратурата неправомерно на фирма за организиране на служебни пътувания. Парите са за осигуряване на самолетни билети, хотели и застраховки. МВнР не е провело обществена поръчка, а с две споразумения е използвало фирма, която е имала договор с Министерството на земеделието и храните. От началото на годината пo тoвa дeлo e oбвиняeм за безстопанственост зaмecтниĸът нa Mитoв Xpиcтo Aнгeличин. На влизане в следствието Митов отказа коментар.", "date": "2017.05.09", "title": "Бившият външен министър Даниел Митов влезе в Следствието! Очаква се да му повдигнат обвинения"}
{"url": "http://pik.bg/%D0%BE%D1%81%D1%8A%D0%B4%D0%B5%D0%BD-%D0%BD%D0%B0-%D1%81%D0%BC%D1%8A%D1%80%D1%82-%D0%BD%D0%B0-10-%D0%BD%D0%BE%D0%B5%D0%BC%D0%B2%D1%80%D0%B8-1989-%D0%B3-%D0%B5-%D0%B6%D0%B8%D0%B2-%D0%B8-%D0%B8-%D1%81%D0%B5-%D0%BE%D0%BF%D0%B8%D1%82%D0%B2%D0%B0-%D0%B4%D0%B0-%D0%B8%D0%B7%D0%BB%D0%B5%D0%B7%D0%B5-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-news656197.html", "text": "Той е осъден, след като на 17 юли 1989 г., докато е едва 19-годишен и отбива военната си служба в Строителни войски, извършва жестоко убийство на възрастна жена в ловешкото село Горно Павликени. Задържан е веднага и бързо - точно на 10 ноември, когато започнаха демократичните промени, Военният съд в Плевен го осъжда на смърт чрез разстрел. В началото на следващата година решението е потвърдено и от Върховния съд. Точно година след убийство обаче е наложен мораториум върху изпълнението на вече издадените смъртни присъди и така животът на Радев е спасен. В края на 1998 г. парламентът отменя смъртното наказание, а вицепрезидентът Тодор Кавалджиев издава указ, с който присъдата му е променена на \"доживотен затвор\". Мотивите, които сега адвокатът на Радев изтъква пред Варненския окръжен съд за намаляване на наказанието му, е промяната в поведението му. През последните 8 години той не е бил наказван за агресивно поведение, а само за притежание на СИМ карта. За целия си престой зад решетките убиецът е бил наказван общо 35 пъти и награждаван 11 пъти. Според съда обаче, въпреки продължителния престой в затвора, рискът от рецидив при Радев остава изключително висок и той не се е поправил. \"Даване на шанс за скорошно излизане на свобода би било проява на необоснован либерализъм, несъответен на личността и поведението му. Проявяване на милосърдие не е в компетенциите на съда, а на Президента на Република България\", мотивират се магистратите, с което отхвърлят молбата му. Преди година обаче Радев осъди България в Страсбург за обезщетение от 8000 евро заради това, че му е било позволено да посещава тоалетна само по три пъти на ден, а през останалото време е трябвало да се облекчава в килията си - в кофа. В жалбата му, уважена от Европейския съд по правата на човека, той оплаква още, че храната е лоша, че му забраняват да работи, а в килията му има хлебарки и няма свеж въздух. По друго дело пък Радев е получил 12 000 лева компенсация, защото не са му били осигурени обувки, дрехи и средства за лична хигиена. Той е съдил Министерството на правосъдието също за това, че е настанен в килия с пушачи, както и за невъзможност да спортува. Един от последните му искове е за 25 000 лева, но той беше отхвърлен от съда. Този път Камен Радев се жалваше заради отказан безплатен преглед от стоматолог, заради което се наложило да плати 100 лева, от което получил психо-емоционален стрес, а човешкото му достойнство било унизено. Убиец, получил смъртна присъда точно на 10 ноември 1989 година, все още е жив и се опитва да излезе на свобода. Съдът обаче смята, че той още е опасен. Камен Сашев Радев е преживял отмяната на смъртното наказание и след 28 години зад решетките иска наказанието му да бъде заменено с 30 години лишаване от свобода, каквато възможност е предвидена в закона, съобщава \"Труд\". Ако магистратите одобрят искането му, Радев ще може да излезе от Варненския  затвор след 2 години.", "date": "2017.05.09", "title": "Осъден на смърт на 10 ноември 1989 г. е жив и и се опитва да излезе на свобода "}
{"url": "http://pik.bg/%D0%BC%D0%B8%D1%82%D0%BA%D0%BE-%D1%80%D0%B0%D1%87%D0%BA%D0%BE%D0%B2-%D0%BD%D0%B0-%D0%B8%D0%B7%D0%BF%D0%B8%D1%82-%D0%B2-%D0%BD%D0%B0%D1%82%D1%84%D0%B8%D0%B7---%D0%B5%D1%82%D0%BE-%D0%B7%D0%B0%D1%89%D0%BE-news656216.html", "text": "Димитър Рачков отново ще кандидатства в Театралната академия след някоя и друга година. Не става дума обаче за водещият на \"Като две капки вода\", а за неговия син Митко-младши. \"Ако тате ми беше казал да не ставам артист, нямаше да го послушам. А и вече съм го решил\", категорично заяви наследникът на Рачков и Христина Апостолова. Момчето стана част от популярния български сериал \"Откраднат живот\", на който майка му е сценаристка, а баща му влиза с епизодична роля. В хитовата поредица големият Рачков играе баща на своя син от реалния живот. 10-годишният Митко е ролята на изоставения в дом за деца Коко, чиито баща се появява след дълги години отсъствие. \"Идеята за моето участие в сезона \"Възмездието\" дойде от майка на Митко - Хриси. Тя ми се обади да изиграя баща му в сериала. Няма как да ни е трудно да се прегърнем пред камера. Ние сме баща и син и се обичаме\", призна Рачков-баща в \"Здравей, България!\"", "date": "2017.05.09", "title": "Митко Рачков на изпит в НАТФИЗ - ето защо... "}
{"url": "http://pik.bg/%D0%B1%D0%B5%D0%B7%D1%80%D0%B5%D0%B4%D0%B8%D1%86%D0%B8-%D0%B2-%D1%83%D0%BA%D1%80%D0%B0%D0%B9%D0%BD%D0%B0-%D0%B2-%D0%B4%D0%B5%D0%BD%D1%8F-%D0%BD%D0%B0-%D0%BF%D0%BE%D0%B1%D0%B5%D0%B4%D0%B0%D1%82%D0%B0-45-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-news656224.html", "text": "45 души, съобщава зам.-министърът на вътрешните работи на страната Сергей Яровой, цитиран от РЕН.тв. Националисти се събраха рано тази сутрин пред Паметника на Незнайния воин в Киев. Радикалите не допускаха граждани да възложат цветя пред монумента, издигнат в памет на жертвите на Втората световна война, съобщава Дни.ру. До паметника не са били допуснати дори руски дипломати от мисията в Киев. Изданието припомня, че политическата върхушка в Украйна все по-настойчиво се стреми да се отрече от днешния паметен ден и да го обяви за обикновен работен. Официален Киев всячески се старае да се оттласне от спомена, че до преди години бе част от СССР. Безредици белязаха Деня на победата в Украйна днес. Задържани са", "date": "2017.05.09", "title": "Безредици в Украйна в Деня на победата! 45 арестувани "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B4%D0%B0%D0%BD%D0%B8%D0%B5%D0%BB-%D0%BC%D0%B8%D1%82%D0%BE%D0%B2-%D1%81-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%BE%D1%82-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0---%D0%B5%D1%82%D0%BE-%D0%B7%D0%B0-%D0%BA%D0%B0%D0%BA%D0%B2%D0%BE-%D0%B3%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-news656227.html", "text": "Бившият министър на външните работи Даниел Митов е поредния от кабинета \"Борисов\" 2, който се сдоби с обвинение. Тома му бе съобщено преди минути в прокуратурата. Специализирано звено “Антикорупция“ - СГП привлече като Митов за обвинаем заради безстопанственост. Той е обвинен в това, че в периода от 15.01.2016 г. до 31.07.2016 г., като министър на външните работи, не е положил достатъчно грижи за ръководенето и управлението на повереното му имущество – предоставен държавен бюджет. В нарушение на Закона за публичните финанси и Закона за обществените поръчки, сключвайки споразумения към договор с МЗХ , Даниел Митов е задължил МВнР да преведе за инкриминирания период /15.01.2016 г. до 31.07.2016 г./ на търговско дружество 700 000 лева, чрез МЗХ и не предвидил контрол по изпълнението на ценовото предложение по така сключените споразумения. От това са последвали значителни щети за МВнР в размер на 494 458,04 лева - сума, която представлява недължимо плащане от МВнР към МЗХ, поради неспазване от страна на търговското дружество на ценовото му предложение - престъпление по чл. 219 ал.1 НК. Даниел Митов е с мярка за неотклонение „Подписка“. Обвинението е по наказателно производство, образувано на 19.01.2017 г. от СЗА във връзка с установеното в хода на разследването непровеждане на обществена поръчка от МВнР по реда на Закона за обществените поръчки за осигуряване на въздушен транспорт, хотелски настанявания и медицински застраховки при служебни пътувания за служителите на Министерство на външните работи. Вместо да се спази закона, тъй като са налице основания за провеждане на процедура за възлагане на обществена поръчка по реда на ЗОП, бившият министър Даниел Митов е сключил  две споразумения /от 15.01.2016 г. и от 22.04.2016 г./ с Министерство на земеделието и храните, по силата на които са ползвали услугите на търговско дружество чрез МЗХ. С това търговско дружество МЗХ е в договорни отношения след проведена обществена поръчка за осигуряване на въздушен транспорт, хотелски настанявания и медицински застраховки при служебни пътувания за служителите на МЗХ. По същото наказателно производство на 04.05.2017 г. обвинение беше предявено и на бившия заместник министър на външните работи Христо Ангеличин. Разследването продължава.", "date": "2017.05.09", "title": "ИЗВЪНРЕДНО В ПИК! Даниел Митов с обвинение от прокуратурата - ето за какво го разследват"}
{"url": "http://pik.bg/%D0%BE%D0%BF%D0%B8%D1%82-%D0%B7%D0%B0-%D0%BF%D0%BE%D0%BA%D1%83%D1%88%D0%B5%D0%BD%D0%B8%D0%B5-%D0%BA%D0%BE%D0%BB%D0%B0-%D0%B1%D0%BB%D1%8A%D1%81%D0%BD%D0%B0-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D1%88%D0%B0%D0%BC%D0%BF%D0%B8%D0%BE%D0%BD%D0%B8-%D0%B2-%D1%81%D0%BF%D0%BE%D1%80%D1%82%D0%B0-%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8--news656200.html", "text": "Трикратният шампион в Тур дьо Франс Крис Фрум е бил блъснат от кола по време на тренировка. Инцидентът се е разиграл край дома на Фрум в Монте Карло, съобщи спортистът в профила си в известна социална мрежа. За щастие Кристофър не е пострадал, но същото не може да се каже за колелото му, което е напълно разбито. Според Фрум шофьорът на автомобила нарочно го е блъснал отзад, докато британецът е карал по-бавно по павиран път. След удара водачът не е спрял и е продължил по пътя си. Тежката ситуация с Крис идва само 3 седмици, след като шампионът в Джирото за 2011 година Микеле Скарпони загина по време на тренировка, блъснат от ван. В момента Фрум се подготвя за предстоящата Обиколка на Франция. Той е първенец в Тура през 2013, 2015 и 2016 година. Фрум е сред най-елитните спортисти в света в момента, а думите му са шокиращи.", "date": "2017.05.09", "title": "Опит за покушение!? Кола блъсна един от най-големите шампиони в спорта (ШОКИРАЩИ ПОДРОБНОСТИ И СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%B8%D0%B2%D1%88%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%B3%D0%B5%D1%80%D0%B4%D0%B6%D0%B8%D0%BA%D0%BE%D0%B2-%D1%81-%D0%B1%D0%B5%D0%B7%D0%BF%D1%80%D0%B5%D1%86%D0%B5%D0%B4%D0%B5%D0%BD%D1%82%D0%B5%D0%BD-%D0%B6%D0%B5%D1%81%D1%82---%D0%BE%D1%82%D0%BA%D0%B0%D0%B7%D0%B0-%D1%81%D0%B5-%D0%BE%D1%82-%D0%BF%D1%80%D0%B8%D0%B2%D0%B8%D0%BB%D0%B5%D0%B3%D0%B8%D0%B8%D1%82%D0%B5-%D1%81%D0%B8-news656218.html", "text": "„Не за първи път се отказвам от охраната, от служебната кола и други привилегии, които ми се полагат. 2005 година когато слязох от председателското място на Народното събрание постъпих по абсолютно същия начин. Сега имам правото да се откажа, докато бях служебен премиер нямах това право”. Това заяви ексклузивно за ПИК проф. Огнян Герджиков по повод отказването му от охрана и служебен автомобил, което му се полага за една година напред. Той допълни, че не смята за редно да ползва тези привилегии, след като не вижда заплаха за живота си. „Нямам спомен някой да се е заканвал, че ще ме очисти. Аз имам личен автомобил, който шофирам с удоволствие. Не виждам защо трябва да имам шофьор и служебен автомобил. За какво трябва да ме пазят, при положение, че нищо не ме заплашва?”, заяви още Герджиков. Бившият премиер допълни, че смята постъпката си за нормална и човешка. Припомняме, че проф. Герджиков слезе от служебния автомобил още когато стана ясно, че Бойко Борисов ще състави правителство и реално остават броени часове докато стане официално факт напускането му на Министерски съвет. По повод Деня на Европа Герджиков заяви, че това е огромен шанс за България и е важно, че преди 10 години сме станали пълноправен член на ЕС. „Като се видят всички изследвания, които се провеждат, виждаме, че страните, които са извън ЕС са след нас по икономическо развитие, стандарт и качество на живот. Не, че нашият стандарт е висок, има още много какво да се желае, но в сравнение със страните, които са извън Европейския съюз, ние стоим по-добре”. Герджиков допълни още, че ако не сме направили преди повече от 10 години тази важна стъпка за членство, днес страната ни щеше да е в много по-тежко състояние. „Дали използваме пълноценно това което ни дава членството на ЕС е втори въпрос. Но така или иначе това е огромния шанс за България, който ние успяхме да реализираме с усилията на няколко правителства. Няма да спестя тук, че основна заслуга за това днес да сме част от ЕС имаше управлението на НДСВ, което свърши основната и най-голяма работа. Не, че преди това нямаше първи стъпки, не че и след това не се продължиха неща за пълноправно членство, но основният период беше 2001-2005 година”, допълни още проф. Герджиков.", "date": "2017.05.09", "title": "ПЪРВО В ПИК! Бившият премиер Герджиков с безпрецедентен жест - отказа се от привилегиите си: Нямам нужда от НСО, защото никой не е заплашвал да ме очисти!"}
{"url": "http://pik.bg/10-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D0%B1%D0%B0%D1%89%D0%B0-%D0%BC%D1%83-%D0%B3%D0%BE-%D0%BF%D1%80%D0%B5%D0%B1%D0%B8%D0%BB-%D0%B7%D0%B0%D1%89%D0%BE%D1%82%D0%BE-%D1%81%D0%B8-%D0%B7%D0%B0%D0%B1%D1%80%D0%B0%D0%B2%D0%B8%D0%BB%D0%BE-%D0%BA%D0%BB%D1%8E%D1%87%D0%B0-news656229.html", "text": "10-годишно момче от село Беляковец е прието в болницата във Велико Търново с черепно-мозъчна травма и с опасност за живота. Детето е било пребито от баща си, защото си забравило ключа. Детето било прието в болницата в понеделник през нощта. „Провежда се лечение, което ще продължи десетина дни”, съобщи пред БНР началникът на отделението по неврохирургия в лечебното заведение д-р Николай Мойнов. „Преди 7 години, след инцидент, момчето е било отнето от бащата и временно е било настанено в дом. С решение на съда то е върнато на бащата. Майката е в чужбина от години”, обясни Мая Пешева, директор на „Социално подпомагане” във Велико Търново.", "date": "2017.05.09", "title": "10-годишно дете бере душа! Баща му го пребил, защото си забравило ключа "}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D0%B2%D0%BB%D0%B8%D0%B7%D0%B0-%D0%B2-%D0%BD%D0%B0%D1%82%D0%BE-%D0%BD%D0%B0-5-%D1%8E%D0%BD%D0%B8-news656188.html", "text": "Черногорският премиер Душко Маркович заяви след разговор с американския държавен секретар Рекс Тилърсън, че Черна гора официално ще стане членка на НАТО на 5 юни, съобщи Б-92. Това бе възможност да засегнем всички въпроси както на нашите двустранни отношения, така и на онези, които се отнасят за Западните Балкани, Европейския съюз и света, заяви Маркович. Той каза, че Черна гора е използвала последните 15 години на мир и стабилност по най-добрия начин, добавяйки, че на 5 юни страната най-вероятно и официално ще стане членка на НАТО. Душко Маркович оцени, че черногорско-американските отношения имат задоволяваща динамика, което специално се е проявило с бързата ратификация на Протокола за присъединяването на Черна гора към НАТО. Разговаряхме и за въпроси, които касаят стабилността и мира на Балканите, като условие за евроатлантическа перспектива в обстоятелства, когато се забелязват тревожни тенденции, когато имаме все повече нестабилност. Съгласихме се, че балканските лидери носят отговорност сами да намерят решения за визията на Балканите, която ще бъде европейска и евроатлантическа, заяви черногорският премиер.", "date": "2017.05.09", "title": "Официално! Черна гора влиза в НАТО на 5 юни"}
{"url": "http://pik.bg/%D0%B4%D0%B5%D1%86%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D1%85%D0%B0-%D0%B1%D0%BB%D0%B8%D0%B7%D0%BE-900-%D1%81%D0%B2%D0%BE%D0%B1%D0%BE%D0%B4%D0%BD%D0%B8-%D0%BC%D0%B5%D1%81%D1%82%D0%B0-%D0%B8%D0%BC%D0%B0-%D0%B2-%D0%B4%D0%B5%D1%82%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%B4%D0%B8%D0%BD%D0%B8-news656194.html", "text": "891 са свободните места за целодневен прием в детските ясли, съобщиха от дирекция \"Здравеопазване\" към Община Варна. Класирането ще бъде обявено на 31 май. Документите се приемат целогодишно по електронен път. Системата ще бъде затворена за подаване на заявления и корекции непосредствено преди класирането - от 29 май до 31 май. Срокът за потвърждаване на приетите деца е до 30 юни, като след това малчуганите ще бъдат приемани поетапно по предварително изготвен от директорите график. №1 “Щастливо детство“ – 65 места №2 “Моряче“ – 120 места №3 “Зайо Байо“ – 90 места №4 „Приказен свят“ – 80 места №5 “Чуден свят“ – 70 места №6 “Мечо Пух“ – 46 места №7 “Роза“ – 60 места №8 „Щурче“ – 70 места №9 “Детелина“ – 80 места №11 „Иглика“ – 90 места №13 „Русалка“ – 60 места №14 „Звънче“ – 60 места", "date": "2017.05.09", "title": "ДЕЦАТА ВЪВ ВАРНА ИЗЧЕЗНАХА! Близо 900 свободни места има в детските градини"}
{"url": "http://pik.bg/%D0%B0%D0%BD%D0%B4%D1%80%D0%B5%D0%B9-%D0%BA%D0%BE%D0%B2%D0%B0%D1%87%D0%B5%D0%B2-%D0%BD%D0%B0%D0%B4%D0%B5%D0%B6%D0%B4%D0%B8%D1%82%D0%B5-%D1%81%D0%B0-%D1%87%D0%B5-%D0%BC%D0%B0%D0%BA%D1%80%D0%BE%D0%BD-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D0%B8-%D1%80%D0%B5%D1%84%D0%BE%D1%80%D0%BC%D0%B8-%D0%B7%D0%B0-%D0%BF%D0%BE-%D1%81%D0%B8%D0%BB%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news656210.html", "text": "Всички се радват, че един млад човек с идеи за реформи на Европейския съюз става президент на една от страните – основателки. Така евродепутатът Андрей Ковачев обобщи пред БНР реакциите след президентския вот във Франция. „Надеждите, свързани с Еманюел Макрон са, че той наистина ще изпълни това, което казва – реформи за по-силна Европа в областите, където европейските граждани искат да видят повече Европа – сигурност, борба с тероризма, обща политика по миграцията, конкурентноспособност, работни места.“, каза Ковачев. След Брекзит имаше тъкмо обратният ефект на ефекта на доминото – голяма част от европейските граждани разбраха, че Европа не е безсмъртна и това накара много от гражданите на Европа да застанат зад европейската идея, посочи още той. Евродепутатът увери, че в Брюксел се гледа изключително позитивно на новото българско правителство, а на предстоящото Българското председателство на Съвета на ЕС – с надежда. В Председателството е най-важно съдържанието. С логистиката – коли, сгради, хотели, ще се справим. Най-важното е какво предлагаме на ЕС като председателство. Иначе с техническите въпроси българското правителство трябва бързо да се справи. Тук са призвани всички министерства, защото политиките на ЕС са във всички сфери. Всяко министерство залага и предлага приоритетите в съответния формат. обясни Ковачев. Убеден съм, че новият български еврокомисар ще бъде отново силен български представител в Европейската комисия, заяви той преди оповестяването на българската кандидатура. По думите му, България може да получи и да има ресор като „Дигитализация и цифрова икономика“. На въпрос дали Мария Габриел е добър вариант, Ковачев отговори, че е убеден, че Габриел „би се справила с подобна задача по най-добрия начин“. „ “,", "date": "2017.05.09", "title": "Андрей Ковачев: Надеждите са, че Макрон ще направи реформи за по-силна Европа "}
{"url": "http://pik.bg/%D0%B5%D1%82%D0%BE-%D0%B2%D1%8A%D0%BB%D1%88%D0%B5%D0%B1%D0%BD%D0%B0%D1%82%D0%B0-%D1%81%D0%BC%D0%B5%D1%81-%D0%B7%D0%B0-%D0%BE%D1%82%D1%81%D0%BB%D0%B0%D0%B1%D0%B2%D0%B0%D0%BD%D0%B5-%D0%B8-%D0%BF%D0%BE%D0%BD%D0%B8%D0%B6%D0%B0%D0%B2%D0%B0%D0%BD%D0%B5-%D0%BD%D0%B0-%D1%85%D0%BE%D0%BB%D0%B5%D1%81%D1%82%D0%B5%D1%80%D0%BE%D0%BB%D0%B0-news656129.html", "text": "Високите нива на холестерол и триглицериди в кръвта крият много опасности, включително от инфаркт и инсулт. Нарушената мастна обмяна в организма е предпоставка не само за влошаване на здравето на кръвоносните съдове и сърцето, но и за трупане на излишно тегло. Съществуват много лекарства и хранителни добавки за понижаване на холестерола и триглицеридите, но като всеки медицински продукт те имат своите странични ефекти. С натуралните хранителни продукти не е така. Те носят изобилие от полезни вещества на организма. Сместа от ябълки, овесени ядки и лимон е невероятно полезна както за отслабване в областта на талията за кратко време, така и за понижаване на холестерола и триглицеридите.", "date": "2017.05.09", "title": "Ето вълшебната смес за отслабване и понижаване на холестерола "}
{"url": "http://pik.bg/%D0%BF%D0%BE%D0%BA%D1%83%D1%88%D0%B5%D0%BD%D0%B8%D0%B5-%D0%BD%D0%B0%D0%B2%D1%80%D1%8A%D1%85-%D0%B3%D0%B5%D1%80%D0%B3%D1%8C%D0%BE%D0%B2%D0%B4%D0%B5%D0%BD-%D0%BD%D0%B0%D1%85%D0%BB%D1%83%D1%85%D0%B0-%D0%B2-%D0%B4%D0%BE%D0%BC%D0%B0-%D0%BD%D0%B0-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D0%BF%D0%B0%D0%BD%D0%B4%D0%B5%D0%B2-%E2%80%93-%D1%87%D0%B0%D0%B4%D1%8A%D1%80%D0%B0-%D0%B4%D0%BE%D0%BA%D0%B0%D1%82%D0%BE-%D0%BF%D1%80%D0%B0-news656211.html", "text": "Крадци удариха известния бизнесмен Георги Пандев – Чадъра. Наглото покушение е извършено навръх Гергьовден, докато собственикът на комплекс „Пири” празнувал с близки и приятели, съобщава струмабг. Апашите нахлули в дома му в разложкото село Горно Драглище и задигнали около 400 гр златни накити и пари, чиято стойност е в процес на установяване. Уведомена е РП-Разлог. Работата продължава.", "date": "2017.05.09", "title": "Покушение навръх Гергьовден! Нахлуха в дома на бизнесмена Георги Пандев – Чадъра, докато празнува, задигнаха пари и злато"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%82%D1%80%D0%B0%D1%84%D0%B8%D0%BA%D1%8A%D1%82-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D1%82%D1%83%D1%80%D1%86%D0%B8%D1%8F-%D0%B5-%D0%B8%D0%BD%D1%82%D0%B5%D0%BD%D0%B7%D0%B8%D0%B2%D0%B5%D0%BD-news656163.html", "text": "На българо-турската граница трафикът е интензивен. 5 км колона от товарни автомобили се е образувала на изход от страната при ГКПП „Капитан Андреево”. Това съобщиха от пресцентъра на ГД „Гранична полиция”. На българо-гръцката граница на ГКПП „Кулата” трафикът е интензивен. На границата ни със Сърбия, Македония и Румъния трафикът е нормален на всички пропускателни пунктове.", "date": "2017.05.09", "title": "ВАЖНО! Трафикът на границата с Турция е интензивен"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D0%BF%D1%80%D0%B8%D0%B5%D0%BB-%D0%B4%D0%B0-%D0%B5-%D0%B3%D0%BB%D0%B0%D0%B2%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BC%D0%B2%D1%80-%D0%BD%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B0-%D1%81%D1%80%D0%B5%D1%89%D0%B0-%D0%BF%D1%80%D0%B5%D0%B7-%D1%83%D0%B8%D0%BA%D0%B5%D0%BD%D0%B4-news656177.html", "text": "Младен Маринов със сигурност е новият главен секретар! Това научи ПИК от свои източници. В края на миналата седмица името му беше споменато от новия вътрешен министър Валентин Радев като един от възможните кандидати. През уикенда са се провели няколко срещи и разговори на най-високо ниво, на които Маринов е казал окончателно „да“. Това беше причината чак днес от канцеларията на премиера да пуснат съобщение, че правителството предлага на президента Румен Радев да издаде указ, с който да назначи старши комисар Младен Маринов за главен секретар на МВР. Младен Маринов е директор на Столичната дирекция на вътрешните работи от м. юли 2014 г. Завършил е Академията на МВР и право в УНСС. В системата на МВР постъпва през 1991 г. и е преминал през всички длъжности в СДВР – от полицай до директор на Столичната дирекция. За поста на Маринов в СДВР се спрягат три имена.", "date": "2017.05.09", "title": "САМО В ПИК! Младен Маринов приел да е главен секретар на МВР на специална среща през уикенда"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B1%D1%83%D0%BD%D1%82-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F---%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%B5-%D0%B6%D0%B0%D0%BB%D0%B2%D0%B0%D1%82-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BF%D1%80%D0%B5%D0%BC%D0%B8%D0%B5%D1%80-news656217.html", "text": "Бунт на Летище \"София\"! „Обикновените служители“ се жалват на президента, премиера и обмудсмана! Питат защо се смени ръководството. Това пишат служителите, които са депозирали писма до всички институции. Ето и какво пишат служителите. ОЧАКВАЙТЕ ПОДРОБНОСТИ В ПИК!", "date": "2017.05.09", "title": "ИЗВЪНРЕДНО И САМО В ПИК! Бунт на Летище \"София\" - служителите се жалват на президента, премиера и обмудсмана от поредната смяна на ръководството (ДОКУМЕНТИ)"}
{"url": "http://pik.bg/%D1%82%D0%B0%D1%82%D1%83%D0%B8%D1%80%D0%BE%D0%B2%D0%BA%D0%B8-%D0%BA%D0%BE%D0%B8%D1%82%D0%BE-%D0%BF%D1%80%D0%B5%D0%B2%D1%80%D1%8A%D1%89%D0%B0%D1%82-%D0%B3%D1%80%D0%BE%D0%B7%D0%BD%D0%B8%D1%82%D0%B5-%D0%B8-%D0%BE%D1%82%D0%B2%D1%80%D0%B0%D1%82%D0%B8%D1%82%D0%B5%D0%BB%D0%BD%D0%B8-%D0%B1%D0%B5%D0%BB%D0%B5%D0%B7%D0%B8-%D0%B2-%D0%BF%D1%80%D0%BE%D0%B8%D0%B7%D0%B2%D0%B5%D0%B4%D0%B5%D0%BD%D0%B8%D1%8F-%D0%BD%D0%B0-%D0%B8%D0%B7%D0%BA%D1%83%D1%81%D1%82%D0%B2%D0%BE%D1%82%D0%BE-news656175.html", "text": "Татуировките не винаги са знак за принадлежност към една субкултура на модата или в памет на безумните ни младежки години. Понякога татуировките се превръщат в истинско изкуство, изкуство, което скрива нашите недостатъци. Изкуство което е на принципа „превърни дефекта в ефект“. Професионалистите се справят страхотно. Обърни внимание на тези творчески изяви, които превръщат грозните белези в истински произведения на изкуството. Колекцията снимки, която събрахме показва \"преди\" и \"сега\". Харесват ли ти крайните резултати?", "date": "2017.05.09", "title": "Татуировки, които превръщат грозните и отвратителни белези в произведения на изкуството"}
{"url": "http://pik.bg/%D1%81%D1%82%D0%BE%D1%82%D0%B8%D1%86%D0%B8-%D1%88%D0%B5%D1%81%D1%82%D0%B2%D0%B0%D1%82-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BC%D0%BE%D1%81%D0%BA%D0%B2%D0%B0-%D0%B2-%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%BD%D0%B8%D1%8F-%D0%B1%D0%B5%D0%B7%D1%81%D0%BC%D1%8A%D1%80%D1%82%D0%B5%D0%BD-%D0%BC%D0%B0%D1%80%D1%88-%D1%81%D1%80%D0%B5%D0%B4-%D1%82%D1%8F%D1%85-%D0%B5-%D0%B8-%D0%BF%D1%83%D1%82%D0%B8%D0%BD---%D0%BD%D0%BE%D1%81-news656223.html", "text": "Стотици се събират в центъра на Москва, за да участват в акцията \"Безсмъртен полк\", предава RT. Хората преминават по улица Тверска и Червения площад, носейки в ръцете си снимки на своите близки, участвали във Великата Отечествена война. Шествието започна в 15 ч българско време, сред множеството е и руският президент Владимир Путин, който носи снимка на баща си.", "date": "2017.05.09", "title": "Стотици шестват в центъра на Москва в грандиозния \"Безсмъртен марш\", сред тях е и Путин - носи снимка на баща си!  (СНИМКА/ВИДЕО)"}
{"url": "http://pik.bg/%D0%B3%D0%BE%D0%BB%D0%BE-%D1%81%D0%B5%D0%BB%D1%84%D0%B8-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%B0%D1%82%D0%B0-%D1%81%D0%BF%D0%BE%D1%80%D1%82%D0%B8%D1%81%D1%82%D0%BA%D0%B0-%D0%B7%D0%B0%D0%BF%D0%B0%D0%BB%D0%B8-%D0%BC%D1%80%D0%B5%D0%B6%D0%B0%D1%82%D0%B0-%D0%B2%D0%B8%D0%BA%D0%B0-%D0%B7%D0%B0-%D1%8E%D0%B2%D0%B5-%D0%B8-%D1%85%D0%BE%D0%B4%D0%B8-%D0%BD%D0%B0-%D0%BF%D0%BB%D0%B0%D0%B6-%D1%81-%D0%B3%D1%80%D0%B8%D1%88%D0%BE-%D1%84%D0%BE%D1%82%D0%BE-news656151.html", "text": "25-годишната Емили Ратайковски запали мрежата с голо селфи. Изкусна сърфистка, Емили е и гореща фенка на Юве. Днес \"бианконерите\" излизат в 1/2-финал от Шампионска лига с Монако, а Ратайковски показва защо е сочена за най-красивата дама, свързана със спорта. Припомняме, че Емили украси с присъствието си представянето на новото лого на Ювентус в началото на годината. Ратайковски също така прекарва много време в Лос Анджелис, където може да бъде засечен и Гришо Димитров, спортните фенове се питат дали секс-символът Григор и неустоимата моделка са се виждали поне на плаж в красивия град. Ето визираната гореща снимка: Както и още пикантни фотоси на Емили:", "date": "2017.05.09", "title": "ГОЛО СЕЛФИ! Най-красивата спортистка запали мрежата! Вика за Юве и ходи на плаж с Гришо? (ФОТО 18+)"}
{"url": "http://pik.bg/30-%D1%81%D0%BB%D1%83%D1%87%D0%B0%D0%B9%D0%BD%D0%B8-%D1%81%D0%BD%D0%B8%D0%BC%D0%BA%D0%B8-%D0%BA%D0%BE%D0%B8%D1%82%D0%BE-%D1%81%D0%B0-%D0%B7%D0%B0%D1%81%D0%BD%D0%B5%D1%82%D0%B8-%D0%B2-%D1%82%D0%BE%D1%87%D0%BD%D0%B8%D1%8F%D1%82-%D0%BC%D0%BE%D0%BC%D0%B5%D0%BD%D1%82-%D1%82%D0%B5-%D1%89%D0%B5-%D1%82%D0%B5-%D0%BD%D0%B0%D0%BA%D0%B0%D1%80%D0%B0%D1%82-%D0%B4%D0%B0-%D1%81%D0%B5-%D1%83%D1%81%D0%BC%D0%B8%D1%85%D0%BD%D0%B5%D1%88-news656181.html", "text": "Както е известно, най-интересните снимки винаги се заснемат случайно. Ето тази колекция е типичен пример за такъв тип снимки. Тя ясно доказва, че дори и да се стараем, няма как да получим по-добри резултати от тези. Наслади се на днешната колекция от невероятни снимки:", "date": "2017.05.09", "title": "30 случайни снимки, които са заснети в точният момент! Те ще те накарат да се усмихнеш!"}
{"url": "http://pik.bg/%D0%BC%D0%BE%D0%B4%D0%B5%D0%BB%D0%BA%D0%B0-%D0%B7%D0%B0%D1%80%D1%8F%D0%B7%D0%B0-%D1%80%D0%B0%D0%BF%D1%8A%D1%80%D0%B0-%D0%BA%D1%80%D0%B8%D1%81%D1%82%D0%BE-%D0%B7%D0%B0%D1%80%D0%B0%D0%B4%D0%B8-%D0%B8%D1%82%D0%B0%D0%BB%D0%B8%D0%B0%D0%BD%D0%B5%D1%86-%D1%81%D0%BD%D0%B8%D0%BC%D0%BA%D0%B8-news656171.html", "text": "Рапърът Кристо е бил зарязан след връзка, продължила над 3 години. Точно когато всичките приятели на изпълнителя очаквали да ги покани на сватба, любовта му се сгромолямала. На Кристин й дошло до гуша от отношението на гаджето й към нея. Кристо я държал страшно изкъсо, не я пускал да излиза без него и я карал да му се обажда на всеки час, пише ежедневник. Красивата блондинка е модел и според клюката вече има нов приятел - италиански манекен. \"Когато е с него направо сияе. Бързо забрави за Кристо и по-добре. Той не беше за нея\", коментират приятелките й.", "date": "2017.05.09", "title": "Моделка заряза рапъра Кристо заради италианец (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%82%D0%B5-%D0%BA%D0%B0%D0%BC%D1%8A%D0%BD%D0%B8-%D0%BF%D1%80%D0%B5%D0%B4-%D0%BD%D0%BE%D0%B2%D0%B0%D1%82%D0%B0-%D0%B2%D0%BB%D0%B0%D1%81%D1%82---%D0%BA%D0%BE%D0%BB%D0%BA%D0%BE-%D1%89%D0%B5-%D1%83%D1%81%D1%82%D0%B8%D1%81%D0%BA%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D1%89%D0%B5--news656124.html", "text": "\"За първи път имаме ситуация в която партия излиза от властта и печели повече гласове от предните избори. На президентските избори имахме най-слабият кандидат за президент в лицето на Цачева и това не беше резултат на ГЕРБ. От друга страна пък резултатът на Румен Радев не беше резултат на БСП, които се държаха много дистанцирано от него.\". Това заяви в студиото на ПИК TV Димитър Ганев по повод огромния успех на ГЕРБ на парламентарните избори. \"Това мнозинство и Обединените патриоти много добре си дават сметка, че по-добра конфигурация за тях няма. Защото те държат ключа за управлението. Те са в изпълнителната власт и пряко консумират власт. Дори и да приемем, че една от партии напусне тази коалиция, то тогава на помощ може да дойде партията на Марешки, който има 12 народни представители\", допълни Ганев. Той заяви, че и двата пъти Борисов не е подавал оставка заради разпадане на мнозинство, а по-скоро това са тактически ходове. \"Този път няма да подаде оставка, защото ясно си дава сметка, че може да остане в историята като единствения подал оставка три пъти. Той самият каза, че това ще бъде последния му мандат като министър-председател.\" Референдумът на Слави няма да мине, защото патриотите и останалите партии заявиха, че няма да го подкрепят, а гласовете на ГЕРБ не стигат. Според Ганев този вид мажоритарен вот би обезглавило малките партии, защото ако се провеждат по този начин изборите, единствените печеливши ще бъдат ГЕРБ и БСП. \"Тенденциите в световен и европейски план не са за въвеждане на абсолютен мажоритарен вот\", допълни Ганев. Според социологът каквото и да говори Трифонов за това, че няма апетити да влиза в политиката, шоуменът вървял точно в тази посока. Въпросите от референдума обаче били подкрепени, защото звучат популярно. \"Трифонов трупа политически капитал. Той разделя света на две, той и народа и от другата страна политическата класа\", допълни Ганев. Социологът е категоричен, че Трифонов не може да предизвика фурор, особено когато седи на стол пред парламента. Нинова видя възможност да изолира Гергов от ИБ на БСП и след това да го магинарлизира. Това може да се чете като много принципно действие, но посланието което дава Нинова може да се обърне срещу нея, а то е \"Аз мога да дам всеки един от вас на кучетата\". Така Ганев коментира сканадала в БСП относно срещата Дончев-Чергов-Цацаров или известен като \"ЦУМ гейт\".", "date": "2017.05.09", "title": "ИЗВЪНРЕДНО В ПИК TV! Подводните камъни пред новата власт - колко ще устиска парламентът, ще взриви ли референдумът коалицията и гражданския мир (ОБНОВЕНА)"}
{"url": "http://pik.bg/%D0%B2%D0%B8%D0%BA-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B8%D1%81%D0%BA%D0%B0-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-%D1%81-20-news656172.html", "text": "ВиК Благоевград е внесло в Комисията за енергийно и водно регулиране искане за увеличение цената на водата с 20%. Аргументът е, че без увеличението, държавното дружество няма да може да гарантира качеството на услугата, съобщава БНР. „Направени са анализи и тазчети на разходите, както и на необходимите инвестиции в общините с най-компрометирана водоснабдителна мрежа, които са в основата на поисканото увеличение, каза управителят на дружеството инж. Росица Димитрова. Цената на водата не е увеличавана от 2009 година. Поисканото увеличение е малко над 20%. На ВиК в Благоевград цената е една от най-ниските. От дружеството признават, че увеличението ще засегне най-бедните, за които държавата би трябвало да осигури водни помощи, аналогични на енергийните. „Благоевград е една от четирите области, в която няма обединение на всички общини около изискването за един воден оператор. Това означава, че районът е изключен от възможността за финансиране на проекти по Оперативните програми „Околна среда” и „Програма за развитие на селските райони”. Над 350 милиона са необходимите реконструкции на остарелите водопроводи, като най-сериозно е положението в централната част на Благоевград. Без промяна в цената на водата няма как да се случат нещата и няма от къде да дойдат други инвестиции”, каза Росица Димитрова.", "date": "2017.05.09", "title": "ВиК Благоевград иска увеличение на водата с 20%"}
{"url": "http://pik.bg/%D0%BF%D1%80%D0%BE%D0%B1%D0%BB%D0%B5%D0%BC-%D1%81%D0%B2%D0%B5%D1%82%D0%BE%D1%84%D0%B0%D1%80-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D1%81%D0%BF%D1%80%D1%8F-%D0%B4%D0%B0-%D1%80%D0%B0%D0%B1%D0%BE%D1%82%D0%B8-%D0%B8-%D1%81%D1%82%D0%B0%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news656152.html", "text": "Две коли се нанизаха на оживено кръстовище във Враца. Инцидентът е станал преди минути на светофарите на влизане в жилищен комплекс „Дъбника“. Уредбата обаче не работи и постоянно мига жълта светлина. Около 60-годишен мъж идвал с „Голф“ откъм депото на тролеите и искал да продължи направо в посока КАТ-Враца. Той не спрял на знак \"Стоп\" и отнел предимството на лек автомобил „Пежо“, който се движел се по главния път откъм Комплекса, съобщава \"Булнюз\". От удара раздрънканият „Голф“ е с изцяло размазана предница. Пежото, което е ударено странично от другата кола, е с поражения по ламарините. Шофьорите са тествани за употреба на алкохол с дрегер, като пробите им са отрицателни. В момента полиция е на мястото и документитра случая. Двете коли все още са насред кръстовището и затова трафикът е затруднен.", "date": "2017.05.09", "title": "ПРОБЛЕМ! Светофар във Враца спря да работи и стана катастрофа"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D1%81-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B5%D1%82%D0%BE-%D0%BA%D0%BE%D0%B3%D0%B0-%D1%89%D0%B5-%D1%81%D1%82%D0%B0%D0%BD%D0%B5-%D1%8F%D1%81%D0%B5%D0%BD-%D0%BD%D0%BE%D0%B2%D0%B8%D1%8F%D1%82-%D0%BD%D0%B8-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80-news656179.html", "text": "Утре ще знаем името на българския еврокомисар. Това каза министърът за българското председателство на Съвета на ЕС през 2018 година Лиляна Павлова . По повод председателството на Съвета на ЕС през 2018 година Лиляна Павлова коментира: „Правителството осъзнава важността на Председателството и това да направим добра подготовка“. „За нас е важно срещите да бъдат подготвени като осигурим сигурност и комфорт“, посочи министърът и уточни, че в България ще бъдат проведени над 300 срещи, на различно ниво. „За мен ще е важно да покажем всичко това, с което България не е известна“, заяви Лиляна Павлова. „Като най-бедната страна в Европа, да покажем неразкритото, непознатото, това с което можем да се гордеем“, допълни тя. Според нея усещането в Европа е, че България е малка страна и от нея нищо не зависи. „Ние сме пълноправен член и трябва да докажем, че не сме тази малка държава, от която нищо не зависи, освен това не сме малки“, посочи Лиляна Павлова. „Трябва да бъдем достойни европейци, не само в Деня на Европа, с гордо вдигнати глави, защото имаме с какво да се гордеем“, каза още министърът.", "date": "2017.05.09", "title": "ИЗВЪНРЕДНО! Лиляна Павлова с важна новина! Ето кога ще стане ясен новият ни еврокомисар"}
{"url": "http://pik.bg/%D0%BC%D0%B0%D0%B9%D0%BA%D0%B0-%D1%83%D0%B1%D0%B8%D0%B9%D1%86%D0%B0-%D0%B5-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D1%81%D1%8A%D1%81-%D1%81%D0%BC%D1%8A%D1%80%D1%82%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-news656190.html", "text": "Една млада жена е екзекутирана с изстрел в тила в ранните часове на 8 март 1988 г. Разстрелът става на градското гробище в Сливен. Зловещото наказание е за не по-малко зловещо деяние. Елина Златанова е умъртвила двамата си невръстни синове. На никого не му пука обаче, че е Международният ден на жената и Денят на майката. Властите са дотам цинични, че може би дори търсят символика в датировката. Комунистическият режим ще падне година и половина по-късно, а няколко години след това ще бъде отменено и смъртното наказание. Така Елина Златанова ще се превърне в последната жена, екзекутирана у нас. Елина Златанова е българо-мохамеданка от Кърджали, чието име е сменено в средата на 80-те по време на Възродителния процес, твърди изследователят Йово Колев. Златанова е акушерка, а съпругът й д-р Мартин Златанов е лекар в болницата на Кърджали. Бащата на Елина е бивш депутат и семейството й е уважавано в града. Бракът на младата жена обаче е катастрофа, а животът й е пълен кошмар. Тя е превърната в робиня на съпруга си и брат му. Даже й е забранено да излиза от апартамента им в кв. „Възрожденци“. Може само да ходи на работа. Това, което прелива чашата и кара Елина да убие двете си невръстни деца обаче, са слуховете, че съпругът й си има любовница. Те се потвърждават по-късно, когато д-р Златанов се жени за любовницата си и емигрира в Турция. На 19 януари 1986 г., Бабин ден, Елина трябва да отиде на тържество със съпруга си, но той се прибира късно вечерта и дори не й обръща внимание. На следващата сутрин, след като мъжът заминава за работа, Елина Златанова взема 20-литрова туба с бензин и я разлива из апартамента, след което го запалва. Десетмесечният й син Елин се задушава в пламъците, а 4-годишният му брат Невен се опитва да избяга, но майка му го убива, намушквайки го с кухненски нож в корема. Златанова полива самата себе си с бензин, но в последния момент избягва от пламъците и е спасена от комшии. По време на съдебния процес Елина Златанова твърди, че непознат мъж в сини работни дрехи нахлува с взлом в жилището и го подпалва. Разследващите обаче откриват следи от намушквания по тялото на 4-годишния Невен и Златанова си признава всичко. По време на процеса убийцата се признава за виновна по всички обвинения и припада няколко пъти при споменаването на имената на синовете й. Златанова е защитавана от адвокат Рени Цанова, която се опитва да я изкара невменяема, но съдът не приема тази теза. Елина, изглежда, се е примирила със съдбата си и последните й думи в залата са: \"Никога нямаше да съм добра майка. Не заслужавам да живея, но ако ме оставите жива, ще се опитам да изкупя вината си.\" Елина е призната за виновна и е осъдена на смърт.", "date": "2017.05.09", "title": "Майка убийца е последната българка със смъртна присъда  "}
{"url": "http://pik.bg/%D0%B1%D0%B0%D1%89%D0%B0%D1%82%D0%B0-%D1%81%D1%82%D1%80%D0%B0%D0%B4%D0%B0-%D0%BE%D1%82-%D0%B0%D0%BB%D1%86%D1%85%D0%B0%D0%B9%D0%BC%D0%B5%D1%80-%D1%82%D0%BE%D0%B2%D0%B0-%D0%BA%D0%BE%D0%B5%D1%82%D0%BE-%D0%BF%D1%80%D0%B0%D0%B2%D0%B8-%D1%81%D0%B8%D0%BD%D0%B0-%D0%BC%D1%83-%D1%82%D1%80%D0%BE%D0%B3%D0%BD%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D1%85%D0%BE%D1%80%D0%B0-%D0%BF%D0%BE-%D1%81%D0%B2%D0%B5%D1%82%D0%B0-news656187.html", "text": "Докосващо видео: Синът пее заедно с баща си в колата 80 годишният Тед Макмердот страда от болестта на Алцхаймер. Понякога, за съжаление, не може да разпознае дори собственият си син. Синът му има решение, често двамата пътуват в колата и пускат любимото парче на Тед. Независимо дали го чува за първи или за пореден път, музиката носи усмивка на лицето му. Когато Тед е бил млад, той се отказва от музикална кариера, за да може да се хване с по-стабилна работа, която да осигури прехрана на неговото семейство. Когато синът му – Саймън, осъзнава какво може да  върне баща му към живота, двамата заедно пеят песни в колата.  Те бързо набират популярност в социалните мрежи и утюб. Двамата дори са поканени да запишат част от песните, които пеят и така успяват да наберат средства за изследването на Алцхаймер.", "date": "2017.05.09", "title": "Бащата страда от Алцхаймер. Това, което прави сина му, трогна милиони хора по света!"}
{"url": "http://pik.bg/%D0%BE%D1%82%D1%87%D0%B5%D1%82-%D1%80%D0%B0%D0%B7%D0%BA%D1%80%D0%B8-%D0%B7%D0%B0-%D0%BF%D0%B5%D1%82-%D0%B3%D0%BE%D0%B4%D0%B8%D0%BD%D0%B8-%D1%87%D0%B0%D1%81%D1%82%D0%BD%D0%B8%D1%82%D0%B5-%D1%81%D1%8A%D0%B4%D0%B5%D0%B1%D0%BD%D0%B8-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%B8-%D0%BF%D1%80%D0%B8%D0%B1%D1%80%D0%B0%D0%BB%D0%B8-52-%D0%BC%D0%BB%D1%80%D0%B4-%D0%BB%D0%B5%D0%B2%D0%B0-%D0%BE%D1%82-%D0%B4%D0%BB%D1%8A%D0%B6%D0%BD%D0%B8%D1%86%D0%B8-news656145.html", "text": "Близо 5,2 млрд. лева събраха частни съдебни изпълнители от длъжници за последните пет години, показва годишният отчет на Камарата на ЧСИ. За периода събирачите са завели 963 000 съдебни дела срещу неизрядни платци, което прави средно по 200 000 дела годишно. Данните показват, че едва половината от тях са приключени, а останалите остават неразрешени. През 2016 г. частните съдебни изпълнители са събрали 1,03 млрд. лв. от длъжници. \"Връщаме все повече \"държавни пари\", а в тежката финансова ситуация, в която се намират българските общини, те предпочитат да работят с ЧСИ. Почти всички от общинските администрации вече ползват услугите на ЧСИ От 2014 г. насам имаме 120% ръст при делата на местните администрации\", казват от камарата През 2016 г. в регистъра на публичните продажби на Камарата на частните съдебни изпълнители са публикувани 50 818 обяви за продажби на имущество на длъжници. От тях 45 646 обяви са за недвижими имоти, 1751 - за МПС, и 3421 - за движими вещи.", "date": "2017.05.09", "title": "Отчет разкри: За пет години частните съдебни изпълнители прибрали 5,2 млрд. лева от длъжници!"}
{"url": "http://pik.bg/5-%D0%B8%D0%B7%D0%BF%D0%B8%D1%82%D0%B0%D0%BD%D0%B8-%D1%82%D0%B5%D1%85%D0%BD%D0%B8%D0%BA%D0%B8-%D0%B7%D0%B0-%D0%BE%D0%B2%D0%BB%D0%B0%D0%B4%D1%8F%D0%B2%D0%B0%D0%BD%D0%B5-%D0%BD%D0%B0-%D0%B3%D0%BD%D0%B5%D0%B2%D0%B0-news656128.html", "text": "Ежедневието ви поднася твърде много ядове? Или просто сте раздразнителни по характер? Избухванията обаче вредят най-много на самите вас, пише Psycology Today. Ето няколко практични техники, с които да държите раздразнението под контрол, когато се наложи. Когато някой или нещо ви ядоса, опитайте се да си представите, че наблюдавате ситуацията отстрани и че това се случва с някой друг. Съсредоточето се върху детайлите – това ще ви помогне да се „охладите“ и да поемете контрол над нещата. Включете скала за оценяване в главата си и оценете степента на вашено раздразнение от 1 до 10. От 1 до 3 – раздразнени сте, но почти всичко е наред. От 4 до 7 – ядосани сте, но можете да се контролирате. 8, 9 или 10 – всеки момент ще избухнете. Какво следва? Нищо. Докато оценявате гнева си, ще смъкнете напрежението до поносими граници. Бройте до 5, преди да кажете нещо, когато се чувствате провокирани. Не давайте веднага изява на гнева и злобата, защото след това ще се наложи да плащате сметката – най-малкото, ще трябва да се извините. Започнете да броите бавно, дишайте дълбоко. Ако гневът не преминава, продължавайте да броите. Вдишайте и издишайте бавно 5–6 пъти и се съсредоточете върху това действие. Преместете тежестта на тялото си върху левия крак, без да го повдигате от пода. Бройте до пет и след това се отпуснете на десния си крак.", "date": "2017.05.09", "title": "5 изпитани техники за овладяване на гнева"}
{"url": "http://pik.bg/%D0%B5%D1%82%D0%BE-%D0%B3%D0%BE-%D0%BC%D0%B0%D1%87%D0%BE%D1%82%D0%BE-%D0%BA%D0%BE%D0%B9%D1%82%D0%BE-%D0%BC%D0%B0%D1%87%D0%BA%D0%B0-%D0%B1%D0%BE%D0%BC%D0%B1%D0%B8%D1%82%D0%B5-%D0%BD%D0%B0-%D0%B4%D0%B6%D1%83%D0%BB%D0%B8%D0%B0%D0%BD%D0%B0-%D0%B3%D0%B0%D0%BD%D0%B8-%D0%B3%D0%BE%D1%80%D0%B5%D1%89%D0%B8-%D1%81%D0%BD%D0%B8%D0%BC%D0%BA%D0%B8-news656157.html", "text": "Нацепен фитнес маниак е новото гадже на силиконката Джулиана Гани. Преди няколко дни миската попадна случайно в кадър от участие на Цветелина Грахич, на който около врата й се е усукал непознат млад мъж. Неговото име е Станимир Ташев, бивш модел, а вече запален фитнес маниак. 25-годишният левент е пленил сърцето на Джулиана по време на нейно парти в пловдивски клуб. Миската, която изгря на последната корица на \"Плейбой\", редовно организира еротични шоу купони, на които танцува и радва мъжете с пищните си форми. За феновете й не е тайна, че в началото на годината сексбомбата удари всички силиконови рекорди в страната, като тунинкова бюста си с общо 2000 кубика. А ето и снимки на фитнес инструкторът, който се радва на огромната гръб на българската Лоло Ферари:", "date": "2017.05.09", "title": "Ето го мачото, който мачка бомбите на Джулиана Гани! (ГОРЕЩИ СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B0%D1%81%D0%B8%D0%BB-%D1%82%D0%BE%D0%BD%D1%87%D0%B5%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BD%D0%BE%D0%B2%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2--news656186.html", "text": "\"Трети мандат е вече класика, за него се работи за историята. Борисов има шанс да направи нещо, което ще остане. Освен това идва и председателството на ЕС, а опозицията толкова крещяща не се вписва в политическата обстановка, защото трябва да се търси обединение\". Това заяви шефът на \"Сова Харис\" Васил Тончев в студиото на ПИК TV. Тончев не пропусна да коментира и поведението на патриотите във влъстта, които според него да много променени. \"Ако трябва да оценим потенциала на Борисов 3, това е кабинета с най-мното експерти и да покрие най-важните постове в изпълнителната власт. Вътре в партията се извършват сериозни процеси, но според мен това е апогея в техните възможности\", допълни Тончев.", "date": "2017.05.09", "title": "ИЗВЪНРЕДНО В ПИК TV! Васил Тончев с горещ коментар за новото правителство на Бойко Борисов (ОБНОВЕНА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B0%D0%B7%D0%B8%D1%81-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%B2-%D0%BC%D1%8E%D0%BD%D1%85%D0%B5%D0%BD-%D1%81%D0%BD%D0%B8%D0%BC%D0%BA%D0%B8%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-news656182.html", "text": "Кралят на попфолка Азис катастрофира в Мюнхен! Изпълнителят на \"Хабиби\" беше в Германия на участие преди няколко дни, а инцидентът е станал в центъра на града, научи ПИК. Домакините са подсигурили за Васил и екипа му огромен бял \"Линкълн\". За беля обаче лимузината сдала багажа, докато звездата и останалите българи се возили в луксознато купе. \"Да счупиш носач в центъра на германски град! По средата на трамвайна линия... Да си с целия си екип от хора с багаж и на път за летището. Няма такъв срам\", коментира пътния инцидент Азис. На снимките, които певецът публикува в своя \"Фейсбук\" ясно личи, че предното ляво колело на луксозната лимузина е килнато, следствие на повредата в носача. За щастие няма пострадали при пътния инцидент - нито Азис и българите в колата, нито пешеходци. Тъй като нашенците са бързали са самолета си към София, са зарязали колата на мястото на инцидента и се придвижили до летището с таксита. За известно време движението на трамвайната линия, върху която колата е заседнала, е било преустановено, научи ПИК.", "date": "2017.05.09", "title": "ПЪРВО В ПИК! Азис катастрофира в Мюнхен! (СНИМКИ/ПОДРОБНОСТИ)"}
{"url": "http://pik.bg/%D0%BA%D0%B0%D0%BD%D0%B0%D1%80%D1%87%D0%B5%D1%82%D0%B0%D1%82%D0%B0-%D0%B3%D0%BB%D0%B5%D0%B4%D0%B0%D1%82-%D0%BA%D1%8A%D0%BC-%D0%B1%D1%80%D0%B0%D0%B7%D0%B8%D0%BB%D0%B8%D1%8F-news656173.html", "text": "Мениджърът Иво Димов може да доведе нов бразилец в \"Ботев\" през лятото, съобщава \"Тема Спорт\". Тази пролет Димов е бил в страната, за да наблюдава играчи от щатските шампионати, които завършиха. Агентът вече е препоръчал няколко имена на старши треньора Николай Киров-Белия. Той докара при \"канарчетата\" Жоао Пауло, който през зимата бе продаден в Лудогорец. На неговото място Димов доведе Фернандо Виана, който също се справя отлично, както и Фелипе Бризола. През лятото в \"Ботев\" трябва да се завърне бразилският защитник Рафаел де Coyза. Той се контузи още в началото на кампанията и се прибра в родината си да се лекува. Бранителят вече е доста добре и се очаква да започне подготовка с \"канарчетата\" през лятото. Жълто-черните проявяват сериозен интерес към аржентинския десен бек на Монтана Вияфани. Той бе привлечен в движение през пролетта. Договорът му е до края на сезона.", "date": "2017.05.09", "title": "\"Канарчетата\" гледат към Бразилия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B2%D0%B0%D0%B6%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-%D0%B4%D0%B5%D0%BD%D1%8F-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news656191.html", "text": "\"Само обединена и силна Европа може да поддържа мира и справедливостта. Днес пътуваме свободно, търгуваме свободно, от тази година и ще разговаряме свободно в ЕС. Това са естествените следствия от общите ценности на многообразния континент\", написа в социалната мрежа премиерът Бойко Борисов. \"Времената не са леки, предизвикателствата не са малко, но историята показва, че пътят е един – единна и стабилна Европа. Започнем ли да се делим – последствията са за всички и сега по-ясно от всякога виждаме това, при излизането на Великобритания от Съюза. Само заедно интересите на всички могат да бъдат защитени и европейските граждани да се развиват и просперират, защото хората са в основата на Съвременна Европа\", допълва Борисов.", "date": "2017.05.09", "title": "ИЗВЪНРЕДНО И ПЪРВО В ПИК! Борисов с важни думи за Деня на Европа "}
{"url": "http://pik.bg/%D1%80%D0%B0%D0%B4%D0%B5%D0%B2-%D1%81-%D0%B3%D0%BE%D1%80%D0%B5%D1%89-%D0%BF%D0%BE%D0%B7%D0%B4%D1%80%D0%B0%D0%B2-%D0%BA%D1%8A%D0%BC-%D0%BF%D1%83%D1%82%D0%B8%D0%BD-%D0%B7%D0%B0-%D0%B4%D0%B5%D0%BD%D1%8F-%D0%BD%D0%B0-%D0%BF%D0%BE%D0%B1%D0%B5%D0%B4%D0%B0%D1%82%D0%B0-news656189.html", "text": "прессекретариата на държавния глава. Приемете моите поздравления и благопожелания до Вас и до руския народ по случай Деня на Победата – 9 май. Трудно можем да си представим, как би изглеждал днес нашият свят без историческата победа преди 72 години, постигната с решителния принос на смелите мъже и жени, жертвали живота си за освобождението на света от нацизма“, заявява президентът Румен Радев. Държавният глава Румен Радев поздрави президента на Руската Федерация Владимир Путин по повод Деня на Победата – 9 май, съобщиха от „ В писмото си до руския президент Владимир Путин, българският държавен глава изразява и пожеланията си за благополучие и просперитет на гражданите на Русия.", "date": "2017.05.09", "title": "Радев с горещ поздрав към Путин за Деня на победата "}
{"url": "http://pik.bg/%D0%B8%D0%B7%D0%B1%D1%80%D0%B0%D1%85%D0%B0-%D1%81%D0%BE%D1%84%D0%B8%D1%8F-%D0%B2%D0%BB%D0%B0%D0%B4%D0%B8%D0%BC%D0%B8%D1%80%D0%BE%D0%B2%D0%B0-%D0%B7%D0%B0-%D1%88%D0%B5%D1%84-%D0%BD%D0%B0-%D1%81%D0%B5%D0%BC-news656195.html", "text": "СЕМ София Владимирова е новият председател на Съвета за електронни медии (СЕМ). Изборът се проведе днес - 9 май 2017 г. Това съобщиха от . На трето поредно заседание, в изпълнение на изискванията на чл. 37, ал. 2 и ал. 3 от Закона за радиото и телевизията, четирима от членовете на регулатора гласуваха за кандидатурата на София Владимирова.", "date": "2017.05.09", "title": "Избраха София Владимирова за шеф на СЕМ"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B5%D0%BB%D0%B8-%D0%B3%D0%B8%D0%B3%D0%BE%D0%B2%D0%B0-%D0%B2%D0%B7%D0%B5-%D0%B4%D0%B8%D0%BF%D0%BB%D0%BE%D0%BC%D0%B0-%D0%B2-%D0%B0%D0%BC%D0%B5%D1%80%D0%B8%D0%BA%D0%B0---%D0%B7%D0%B0%D0%B2%D1%8A%D1%80%D1%88%D0%B8-%D1%81-%D0%BE%D1%82%D0%BB%D0%B8%D1%87%D0%B8%D0%B5-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B0-%D0%BD%D0%B0-%D0%BC%D0%B0%D0%B4%D0%BB%D0%B8%D0%BD-%D0%BE%D0%BB-news656176.html", "text": "Ели Гигова, дъщерята на бизнесмена Николай Гигов, се похвали с поредното си висше образование. Бившата спортна журналистка се дипломира в Колежа по международни и обществени въпроси към Университета \"Колумбия\" в Ню Йорк. В едно от най-престижните учебни заведения в Америка Гигова се обучава година и половина. Университетът се намира в Манхатън и има повече от 19 000 възпитаници от над 150 държави. От същото място дипломи имат бивши и настоящи държавни ръководители, бизнес лидери, журналисти и дипломати, а сред най-известнити възпитаници са Мадлин Олбрайт, бивш държавен секретар на САЩ и Джордж Тенет, бивш директор на ЦРУ. Амбициозната щерка на олигарха Гигов най-вероятно ще остане в Америка и занапред, и ще търси реализация в Ню Йорк. Университетът налага своите отличници в най-големите местни компании, банки и трезори, и държавни институции.", "date": "2017.05.09", "title": "ПЪРВО В ПИК! Ели Гигова взе диплома в Америка - завърши с отличие университета на Мадлин Олбрайт (СНИМКИ)"}
{"url": "http://pik.bg/%D1%88%D0%B5%D1%80%D1%86%D0%B8%D0%BD%D0%B3%D0%B5%D1%80-%D0%BF%D0%BE%D0%BA%D0%B0%D0%B7%D0%B0-%D1%81%D0%B2%D0%BE%D1%8F-%D0%B3%D0%BE%D0%BB%D1%8F%D0%BC%D0%B0-%D0%BB%D1%8E%D0%B1%D0%BE%D0%B2-%D0%BD%D0%B8%D0%BA%D0%BE%D0%BB-%D0%B7%D0%B0%D0%B2%D0%B8%D0%BD%D0%B0%D0%B3%D0%B8-%D1%89%D0%B5-%D0%BE%D0%B1%D0%B8%D1%87%D0%B0-%D0%BF%D1%80%D0%B5%D0%BB%D0%B5%D1%81%D1%82%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news656165.html", "text": "Никол Шерцингер е една от най-известните дами в музикалния свят. В Родината ни Шерци е изключително популярна и заради връзката й с Григор Димитров. В момента Гришо преследва победи на корта в Мадрид, а Никол е изключително щастлива на райско кътче. Шерци е на Хаваите при своето семейство. Никол се чувства прекрасно при близките си. А също така показва и огромна привързаност към самите Хаваи. \"Завинаги местно момиче\", споделя 38-годишната Шерцингер, показвайки привързаност към дома.", "date": "2017.05.09", "title": "Шерцингер показа своя голяма любов! Никол завинаги ще обича... (ПРЕЛЕСТНИ СНИМКИ)"}
{"url": "http://pik.bg/%D1%88%D0%BE%D0%BA-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B4%D0%B2%D0%BE%D0%B9%D0%BD%D0%B8%D0%BA-%D0%BD%D0%B0-%D1%83%D0%B1%D0%B8%D1%82%D0%B8%D1%8F-%D0%BD%D0%B8%D0%BA%D0%BE%D0%BB%D0%B0%D0%B9-%D1%87%D0%B8%D0%B2%D0%B8%D0%B5%D0%B2-%D0%B2%D0%BB%D0%B5%D0%B7%D0%B5-%D0%BD%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%B5%D0%BC%D0%B1%D0%B0%D0%BA%D0%B0-%D1%81%D1%8A%D0%B4%D1%8A%D1%82-%D0%BD%D0%B0%D1%81%D1%82-news656199.html", "text": "Четирима свидетели се явиха днес в Окръжен съд – Благоевград, по делото за убийството на АМ „Струма“, където Емил Първанов – Ембака, удари с камък и уби шефа на охраната на „Агромах“ – Николай Чивиев. Единият от свидетелите поразително прилича на убития Николай Чивиев, а най-странното бе, че носи същото име - Николай Чивиев. Ембака пристигна точно в 10:30 часа и беше придружаван от адвокатите му – Недин и Марковси. Първият свидетел, който се изправи пред съда е Любомир Крумов, който каза: „По време на случая работех като багерист към „Агромах“. Намирах се на 50 – 60 метра от инцидента. През повечето време виждах какво се случва. Първо една черна кола спря, а от нея излязоха мъж и жена, друга кола им беше препречила пътя. В нея имаше двама души Николай Чивиев и още един. Предполагам водеха спор, но не съм чул нито дума, тъй като работех. В един момент единият хвърли камък по главата на другия. После дойде линейка имаше счупени и имаше счупени стъкла на всякъде.“ Други двама свидетели по делото бяха жени, които работят в РУ Сандански. Едната - Мария Манушева, е правила обиск на Десислава Първанова, а другата, която работи в деловодство – Славина Димитрова, също е присъствала. Двете казаха, че не са забелязали наранявания по тялото на жената, но все пак не са й правили оглед. „Тя не оказа съпротива и изглеждаше в нормално състояние“, споделя Манушева. Като последен свидетел по делото се яви Николай Чивиев – втори братовчед на убития Николай Чивиев. Той работел също за „Агромах“ и каза: „По време на инцидента бях в офиса си. Тогава ми се обади Бойко Илиев, който каза притеснен: „ Ники го удариха много лошо. Идвай към болницата.“ Тръгнах на момента и по пътя вече ми съобщи отново по телефона следното: „ Не бързай, той приключи…“. В последствие разбрах за скандала, който се е развил. Ники имаше военна подготовка, но аз съм строг към работниците. Единственото, което съм му купувал, е било дрегер за алкохол. Не съм им давал да носят палки“, сподели пред съда Чивиев. Седем свидетели са предвидени за изслушване на следващото дело, за убийството на АМ „Струма“.", "date": "2017.05.09", "title": "ШОК В БЛАГОЕВГРАД! Двойник на убития Николай Чивиев влезе на делото срещу Ембака! Съдът настръхна"}
{"url": "http://pik.bg/%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%BE-%D1%87%D1%83%D0%B4%D0%BE-%D1%80%D0%B0%D0%B7%D0%B4%D0%B5%D0%BB%D0%B8%D1%85%D0%B0-%D1%82%D1%80%D0%B8%D0%BC%D0%B5%D1%81%D0%B5%D1%87%D0%BD%D0%B8-%D1%81%D0%B8%D0%B0%D0%BC%D1%81%D0%BA%D0%B8-%D0%B1%D0%BB%D0%B8%D0%B7%D0%BD%D0%B0%D1%86%D0%B8-news656127.html", "text": "Китайски хирурзи са извършили успешна операция за разделянето на две тримесечни сиамски близначета , съобщи вестник \"Шанхай дейли\". Операцията е извършена в понеделник в една от детските болници в Шанхай. Децата са се родили на 9 февруари, когато майката е била в 34-та седмица от бременността. Близнаците са били преведени в интензивното отделение, след като се е разбрало, че те са свързани в областта на черния дроб и стомаха . Операцията е продължила общо два часа. Лекарите са оптимисти в прогнозите си за бъдещето на децата.", "date": "2017.05.09", "title": "Медицинско чудо! Разделиха тримесечни сиамски близнаци"}
{"url": "http://pik.bg/%D0%BF%D0%B8%D1%8F%D0%BD-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BA%D1%80%D0%B0%D0%B9-%D0%BA%D0%B0%D0%BC%D0%B5%D0%BD%D0%B0%D1%80-news656132.html", "text": "Мъртво пиян помориец размаза колата си след бясно шофиране край село Каменар. На 2 км след изхода на града 37-годишният И.Д. натиснал педала на „Сеат”-а си, след което загубил контрол над автомобила и се преобърнал в канавката. Колата се е превъртяла няколко пъти, размазана е, а по чудо шофьорът се разминава само с дребни травми. Установено е, че той е шофирал с 1,55 промила алкохол в кръвта. В днешната хроника на ОД на МВР Бургас се отчита и за още една катастрофа – при движение на заден ход в Царево 59-годишният К.К. блъска 65-годишна пешеходка, която е получила фрактура на дясната ръка.", "date": "2017.05.09", "title": "Пиян се обърна край Каменар"}
{"url": "http://pik.bg/%D0%B9%D0%BE%D1%80%D0%B4%D0%B0%D0%BD-%D1%86%D0%BE%D0%BD%D0%B5%D0%B2-%D0%B1%D1%80%D0%BE%D0%B8-20-%D0%BB%D0%B5%D0%B2%D0%B0-%D0%B7%D0%B0-%D1%8F%D0%B3%D0%BE%D0%B4%D0%B8-news656121.html", "text": "Йордан Цонев си купи първите крепостки ягоди от адаша си Данчо Гешев. Единственият депутат от ДПС от Хасковска област в новото Народно събрание спря лъскавата си черна лимузина \"Ауди\" и поръча ягоди за 20 лева. Съименникът му Данчо от Крепост веднага разпозна народния представител и му гарантира, че ягодите са вкусни, пресни и са от неговата градина, а не вносни от Гърция, пише \"Марица\". Гръцките узряват по-рано, но са безвкусни, обясни производителят. Цонев, който дори не благоволи да слезе от колата си каза, че ще почерпи колегите си от Народното събрание с тях и ако ги харесат, ще мине пак да си вземе плодове при следващата си визита в избирателния район. Той обаче очаквал да има и череши. Цонев изпрати шофьора си да вземе ягодите, пожела успех на търговеца и отпраши по магистралата за София.", "date": "2017.05.09", "title": "Йордан Цонев брои 20 лева за ягоди"}
{"url": "http://pik.bg/%D0%B3%D0%BE%D0%BB%D1%8F%D0%BC-%D1%81%D0%BA%D0%BE%D0%BA-%D0%B2-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%BD%D0%B8%D0%B2%D0%B8%D1%82%D0%B5-%D0%B2-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%B0-news656130.html", "text": "Цените на земеделската земя в Северозапада се покачват, сочат данните на статистиката. В края на миналата година средната цена за декар е била 735 лева. Повишението за година е с 23 лева, а спрямо 2010 г. цените са скочили двойно. Най-скъпи са нивите в Златията, а най-евтини в района на Берковица. За цялата 2016 година в област Монтана са сключени 658 сделки. Продадени са 8 235 декара земеделска земя. Най-много са продадените декари в община Монтана, но цената в района е по-ниска от средната. Декар се е търгувал за около 691 лева. Между 900 и 1 000 лева се търгуват нивите в най-плодородната част на областта – Златията, на територията на общините Медковец, Вълчедръм, Брусарци и Лом. Три пъти по-евтини, само по около 400 лева за декар, вървят продажбите в Берковско. Рентата, която собствениците на земи получават, е средно по 42 лева на декар, което е под средното за страната, сочат още данните на статистиката. През миналата година арендаторите са плащали средно по 44 лева на декар, в област Монтана обаче има райони, където хората получават и под 30 лева. Най-скъпата земя е в Добруджа. Там декарът се търгува за минимум 1 200 лева, а рентата достига до 65 лева.", "date": "2017.05.09", "title": "Голям скок в цената на нивите в Северозапада "}
{"url": "http://pik.bg/%D0%BA%D1%8A%D1%81%D0%BC%D0%B5%D1%82-%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%81%D1%82-%D1%81%D0%BF%D0%B0%D1%81%D0%B8-%D1%81%D1%8A%D1%81%D0%B5%D0%B4%D0%BA%D0%B0-%D0%BE%D1%82-%D1%82%D0%B5%D0%BB%D0%B5%D1%84%D0%BE%D0%BD%D0%B5%D0%BD-%D0%B8%D0%B7%D0%BC%D0%B0%D0%BC%D0%BD%D0%B8%D0%BA-news656120.html", "text": "Жандармерист от Нови пазар е успял да спаси своя съседка от телефонен измамник. Пламен Петров съвсем случайно чува, че възрастна жена се готви да хвърли пари на някого през терасата. \"Седях на балкона и я чух да казва, да сега ще хвърля парите. Веднага си взех документите и слязох долу. Видях един мъж да обикаля, говореше по телефона и очевидно получаваше наставления. На тревата падна торбичка и веднага ми стана ясно, че това е телефонна измама\", разказва Пламен Петров пред Нова тв. На тревата паднала торбичката с парите и когато мъжът се навел да вземе парите, Петров му заявил че е полицай и го му казал да си даде личната карта за проверка. \"Установих, че това е лицето от документите. Обадих се на 112, дойдоха колегите от полицията и го задържаха\", допълва Петров. За съжаление в цялата схема униформените са хванали единствено \"мулето\", но не и основният измамник.", "date": "2017.05.09", "title": "КЪСМЕТ! Жандармерист спаси съседка от телефонен измамник"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D0%B0%D0%B4%D0%B5%D0%B2-%D0%B1%D0%B5%D0%B7-%D1%82%D0%B5%D0%B7%D0%B8-%D0%BC%D0%B8%D0%BB%D0%B8%D0%BE%D0%BD%D0%B8-%D0%B6%D0%B5%D1%80%D1%82%D0%B2%D0%B8-%D0%B4%D0%BD%D0%B5%D1%88%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%BD%D1%8F%D0%BC%D0%B0%D1%88%D0%B5-%D0%B4%D0%B0-%D0%B5-%D1%81%D1%8A%D1%89%D0%B0%D1%82%D0%B0-news656134.html", "text": "Празнуваме Деня на Европа, но и Деня на победата, без тези милиони жертви днешна Европа нямаше да е същата. Това каза пред журналисти президентът Румен Радев, след като поднесе венци по повод 9 май пред паметника на Незнайния войн. Радев посочи, че е пред Паметника на Незнайния войн, за да отдаде почит към всички загинали в борбата срещу хитлеро-фашизма. \"Сред тях са и хиляди българи. Нека не го забравяме. Изказах и своето уважение към малкото останали живи ветерани от Втората световна война. Трябва да се помни\", заяви Радев. По думите му осъждането на нацизма и фашизма е следвоенен консенсус, дори когато Европа е разделена от Желязната завеса. \"Затова на днешната дата отново потвърждаваме този консенсус. Нека няма индулгенции. Честит празник на всички българи. Нека с нашата ежедневна позиция доказваме, че България има място в Европа\", допълни държавният глава.", "date": "2017.05.09", "title": "Президентът Радев: Без тези милиони жертви днешна Европа нямаше да е същата"}
{"url": "http://pik.bg/%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D0%B1%D0%B5%D1%81%D0%BD%D0%B8-%D0%B7%D0%B0%D0%B3%D0%BE%D0%B2%D0%BE%D1%80-%D1%81%D1%80%D0%B5%D1%89%D1%83-%D1%86%D1%81%D0%BA%D0%B0-news656169.html", "text": "Главният мениджър на ЦСКА Стойчо Стоилов говори в \"Спорно за спорта\" по Би Ай телевизия. Ръководителят изтъкна интересни тези. \"Играхме много добре, даже бих казал, че проведохме страхотен двубой. В общи линии всичко беше перфектно до завършващата фаза (относно мача на \"червените\" с \"Дунав\"). Но все пак вкарахме два гола, това беше най-нормалното нещо, и продължаваме успешния ни ход. Има развитие в отбора, това е видимо. Отново обаче пропуснахме доста положения, което не е приятно, но хубавото е, че ги създаваме. Рано или късно ще се получи, формата на Каранга може да ни радва. Смятам, че сме привлекли много качествен футболист, който ще е от голяма полза на ЦСКА и тепърва ще ни носи поводи за радост Встрани от това ние отчитаме нашите пропуски, но проблемът е, че не ни се дава хилядапроцентова дузпа. И от самолет се видя. За пореден път ЦСКА е ощетен, за пореден път има отсъждания в наш ущърб. Докога? Колко още ще продължават да ни режат? Очевидно е, че говорим за съдийска тенденция срещу клуба и не може да си затваряме очите. За селекцията нека да говорим след края на сезона. В момента отборът играе много добре, така че сме доволни\", коментира Стойчо Стоилов.", "date": "2017.05.09", "title": "На \"Армията\" бесни! Заговор срещу ЦСКА?"}
{"url": "http://pik.bg/%D1%81%D0%BF%D0%BE%D1%80%D1%82%D1%8A%D1%82-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%B4%D0%BD%D0%B5%D1%81-news656139.html", "text": "Всички спортни събития по телевизията днес, с роден коментар. Акцентът е върху тенис и колоездене от топ ранг, както и 1/2-финал от Шампионска лига. Юве победи с 2:0 като гост Монако преди седмица, сега предстои срещата-реванш в Торино. 13:00 Тенис, турнир за мъже в Мадрид Мтел спорт 1, 13:00 Тенис, турнир за мъже в Мадрид Ф+/Спорт+ HD, 13:00 Футбол, ЕП до 17 години: Испания – Хърватия Евроспорт 2, 14:00 Колоездене: Обиколка на Италия Евроспорт, 16:45 Футбол, ЕП до 17 години: Франция – Шотландия Евроспорт 2, 19:00 Тенис: Турнир за жени в Мадрид Спорт+ HD, 21:45 Ювентус – Монако бТВ Екшън.", "date": "2017.05.09", "title": "Спортът по телевизията днес"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%80%D1%83%D1%81%D0%B8%D1%8F-%D0%BF%D0%BE%D0%BA%D0%B0%D0%B7%D0%B2%D0%B0-%D0%BD%D0%B0%D0%B9-%D0%BD%D0%BE%D0%B2%D0%B0%D1%82%D0%B0-%D1%81%D0%B8-%D1%82%D0%B5%D1%85%D0%BD%D0%B8%D0%BA%D0%B0-%D0%B8-%D0%BC%D0%BE%D1%80%D1%81%D0%BA%D0%B0%D1%82%D0%B0-%D0%BF%D0%B5%D1%85%D0%BE%D1%82%D0%B0-%D0%B7%D0%B0-%D0%B0%D1%80%D0%BA%D1%82%D0%B8%D0%BA%D0%B0-%D0%BD%D0%B0-%D0%B3%D1%80%D0%B0%D0%BD%D0%B4-news656117.html", "text": "В речта си от трибуната президентът Владимир Путин призова за минута мълчание за жертвите, паднали във Втората световна война, както и за славните ветерани, починали след нейния край. С военни паради в Москва и в много други райони на Русия страната отбелязва Деня на Победата във Великата отечествена война, предава ТАСС. Парадът в Москва е на Червения площад. В него тази година участват около 10 000 души, 114 единици наземна бойна техника, 72 вертолета и самолета. За първи път в парада са включени отряди на общоруското военно-патриотично движение \"Юнармия\", девойки - курсанти от Военната свързочна академия \"Будьони\" и Военно-космическата академия \"Можайски\", както и военнослужещи от морската пехота на Северния флот. Арктическата техника, която тази година за първи път е включена в парада, е представена от зенитно-ракетни комплекси \"Тор-М2ДТ\" и зенитни ракетно-оръдейни комплекси \"Панцир-СА\". Техниката ще включва също десантни многоцелеви бронетранспортьори \"Ракушка\", бойни десантни машини \"БМД-4М\", зенитни ракетни системи \"С-400\", автономни пускови установки на ракетния комплекс \"Ярс\" и бойна машина на пехотата на платформа \"Бумеранг \". Въздушната колона се оглавява от най-големия военно-транспортен вертолет в света \"Ми-26\", съпровождан от четири хеликоптера \"Ми-8\". Авиационната техника включва също вертолети \"Ми-28Н\", \"Ка-52\" и \"Ми-35\", стратегически бомбардировачи \"Ту-95МС\" , военно-транспортни самолети \"Ан-124\" и \"Ил-76МД\", изтребители \"Су-35С\", \"Су-30СМ\", \"Су-27\", \"МиГ-29\", \"МиГ-31БМ\", фронтови бомбардировачи \"Су-34\", \"Су-24М\", учебно-бойни самолети \"Як-130\". В Камчатка на парада за първи път участие взима бреговият оръжеен комплекс \"Бастион\" . На парада в Хабаровск участват над 1700 души и 87 единици техника. В Симферопол в парада ще преминат пускови установки на зенитно-ракетните системи С-300 и бойни машини на реактивните системи за залпов огън \"Град-М\", а на парада в Севастопол ще участват 1300 души и 30 единици бойна техника. В Калининград военната колона също ще бъде оглавена от легендарния танк Т-34. Освен паради ще има и заря на много места. В Москва ще бъдат изстреляни тази вечер 10 000 фойерверки , а в продължение на 10 минути от 72 салютни установки и 18 артилерийски оръдия ще бъдат произведени 30 залпа. Ще има и много концерти. В Севастопол, на Крим, ще пее руската изпълнителка Юлия Самойлова, която не бе допусната от украинските власти да участва в конкурса Евровизия, започващ днес в Киев.", "date": "2017.05.09", "title": "ИЗВЪНРЕДНО В ПИК! Русия показва най-новата си техника и морската пехота за Арктика на грандиозен Парад на победата в Москва! (ВИДЕО)"}
{"url": "http://pik.bg/%D0%B3%D1%8A%D1%80%D1%86%D0%B8%D1%82%D0%B5-%D1%81%D1%82%D1%80%D0%BE%D1%8F%D1%82-%D0%BD%D0%BE%D0%B2-%D0%BB%D0%B0%D0%B3%D0%B5%D1%80-%D0%B7%D0%B0-%D0%B1%D0%B5%D0%B6%D0%B0%D0%BD%D1%86%D0%B8-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D1%85%D0%B8%D0%BE%D1%81-news656140.html", "text": "Преди настъпването на лятото гръцките власти обявиха, че ще изградят нов център за предварителен прием на мигранти на остров Хиос, а точното място ще бъде избрано до 20 май, съобщава електронното издание екатимерини, цитирано от Фокус. Решението за нов лагер идва на фона на напрежението в пренаселените центрове на острова, където почти ежедневно са регистрирани сблъсъци между мигранти от различни етноси. Изграждането на предварителни центрове за мигранти се счита за особено важно, тъй като там са настанявани лицата, които трябва да бъдат върнати назад към Турция. „Опитът от Лесбос и Кос със създаването на подобни центрове е позитивен“, заяви представител на гръцката полиция на пресконференция, допълвайки, че те представляват „еднопосочна улица“. Това е изключително значимо с оглед на това, че местните жители настояват за незабавно преместване на мигрантите от острова.", "date": "2017.05.09", "title": "Гърците строят нов лагер за бежанци на остров Хиос"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D1%80%D0%B5%D0%B4%D0%BB%D0%BE%D0%B6%D0%B8%D1%85%D0%B0-%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D0%B7%D0%B0-%D0%B3%D0%BB%D0%B0%D0%B2%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BC%D0%B2%D1%80-news656148.html", "text": "правителствената информационна служба. Правителството предлага на Президента на Република България да издаде указ, с който да назначи старши комисар Младен Маринов за главен секретар на МВР, съобщиха от Младен Маринов е директор на Столичната дирекция на вътрешните работи от м. юли 2014 г. Завършил е Академията на МВР и право в УНСС. В системата на МВР постъпва през 1991 г. и е преминал през всички длъжности в СДВР – от полицай до директор на Столичната дирекция.", "date": "2017.05.09", "title": "Официално! Предложиха Младен Маринов за главен секретар на МВР"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-64-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%BA%D1%80%D0%B0%D0%B9-%D1%8F%D0%BF%D0%BE%D0%BD%D0%B8%D1%8F-news656142.html", "text": "Земетресение от 6,4 по скалата на Рихтер е регистрирано южно от японската префектура Окинава, предава РИА Новости. Епицентърът на труса е бил в Тихия океан, с дълбочина от 10 км. Няма постъпила информация за пострадали или материални щети. Няма издадено предупреждение за образуване на цунами.", "date": "2017.05.09", "title": "ИЗВЪНРЕДНО! 6,4 по Рихтер край Япония"}
{"url": "http://pik.bg/%D1%82%D0%B0%D0%BF%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D1%80%D0%B5%D0%B9%D1%81-%D0%BE%D1%82-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B7%D0%B0%D0%B4%D1%80%D1%8A%D1%81%D1%82%D0%B8-%D0%B1%D1%83%D1%80%D0%B3%D0%B0%D1%81%D0%BA%D0%B8-%D0%BA%D0%B2%D0%B0%D1%80%D1%82%D0%B0%D0%BB-news656123.html", "text": "Катастрофа затруднява движението на кръговото кръстовище за к-с „Меден рудник”, съобщава Фокус. Пътният инцидент е възникнал преди около половин час между лек автомобил и автобус на градския транспорт. От Областната дирекция на МВР съобщиха, че катастрофата е само с материални щети, без пострадали.", "date": "2017.05.09", "title": "ТАПА! Катастрофа на рейс от градския транспорт задръсти бургаски квартал"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B7%D0%B0%D0%BC-%D0%BA%D0%BC%D0%B5%D1%82-%D0%B8-%D1%80%D0%B5%D0%BF%D0%BE%D1%80%D1%82%D0%B5%D1%80-%D0%BD%D0%B0-%D0%B3%D0%BE%D1%81%D0%BF%D0%BE%D0%B4%D0%B0%D1%80%D0%B8%D1%82%D0%B5-%D0%BD%D0%B0-%D0%B5%D1%84%D0%B8%D1%80%D0%B0-%D0%B2-%D1%81%D0%BA%D0%B0%D0%BD%D0%B4%D0%B0%D0%BB-%D0%B7%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D0%B0%D0%BF%D0%B0%D1%80%D1%82%D0%B0%D0%BC%D0%B5-news656122.html", "text": "Горещ скандал се разрази тази сутрин във Варна между зам.-кметът на морския град и репортера на \"Господарите на ефира\" Касиков. Всичко започва от разследване на господарите, от което става ясно че зам.-градоначалника се е настанил в общинско жилище. „Г-н Пейчев ръководи едни от най-важните ресори в общината – местни данъци, общинска собственост, финанси, обществени поръчки. Много рядко общинари от Варна попадат в публичното пространство и това е големият проблем. До този случай стигнахме случайно”, обясни Боби Касиков пред Нова тв.. „Живея в това жилище от есента на 2015 г. Получил съм го като ведомствено жилище. Не съм се самонастанил, както твърди Касиков, защото съм го получил легитимно от кмета на града. Апартаментът е от 110 кв./м, а наемът е около 90 лева. Цените се определят от общински съвет съгласно наредба и методика”, коментира от своя страна Пейчев. Той заяви, че не само той ползва апартамент от ведомствен фонд на общината и всички останали служители ги ползват. Пейчев коментира това, че жилището е преминало във фонд за крайно нуждаещи като техническа грешка. „Нямам имоти във Варна, аз съм с постоянен адрес в София. Мога да купя апартамента и ако е във ведомствения фонд, а не в този за нуждаещи се”, каза още Пейчо Пейчев.", "date": "2017.05.09", "title": "Екшън във Варна! Зам.-кмет и репортер на \"Господарите на ефира\" в скандал за общински апартамент"}
{"url": "http://pik.bg/%D1%80%D1%83%D1%82-%D0%BA%D0%BE%D0%BB%D0%B5%D0%B2%D0%B0-%D0%B8%D0%B7%D0%BB%D0%B5%D0%B7%D0%B5-%D0%BE%D1%82-%D0%B1%D0%BE%D0%BB%D0%BD%D0%B8%D1%86%D0%B0-%D0%BA%D0%B0%D1%87%D0%B2%D0%B0-%D1%81%D0%B5-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD%D1%81%D0%BA%D0%B0-%D1%81%D1%86%D0%B5%D0%BD%D0%B0-news656153.html", "text": "Рут Колева ще зарадва феновете на соул и джаз музиката с ексклузивен концерт в Лондон на 14 Май. Певицата, която по-рано тази година бе гост в шоуто на Роберт Елмс по BBC, ще представи за първи път музиката от новия си албум \"Confidence. Truth\" в Англия. Концертът в Лондон е първото участие на певицата след кратка пауза поради здравословни проблеми. Край Темза освен музиката от новия й албум, Рут ще изпее и някой от най-мелодичните си песни - \"Близо\" и \"Защо\". Рут Колева е един от малкото популярни български певци с международно признание. През 2016 г. тя бе отличена с \"Best Jazz Singer\", награда от Inter FM - Япония, а същата година стана и първият роден изпълнител със солов концерт в \"Cotton Club\" - Tokyo. Тази година Рут ще представи музиката си в Южна Корея, Япония и Австралия, като Лондон е първата дата от турнето, което ще продължи до края на годината.", "date": "2017.05.09", "title": "Рут Колева излезе от болница, качва се на лондонска сцена"}
{"url": "http://pik.bg/%D0%B7%D0%BE%D0%B2-%D0%B7%D0%B0-%D0%BF%D0%BE%D0%BC%D0%BE%D1%89-50-%D1%85%D0%B8%D0%BB%D1%8F%D0%B4%D0%B8-%D1%81%D0%B0-%D0%BD%D1%83%D0%B6%D0%BD%D0%B8-%D0%B7%D0%B0-%D0%BD%D0%BE%D0%B2%D0%B0-%D0%BA%D1%8A%D1%89%D0%B0-%D0%B7%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D1%81-%D1%88%D0%B5%D1%81%D1%82-%D0%B4%D0%B5%D1%86%D0%B0-news656136.html", "text": "Къщата на семейството Крушеви от Ягодово с 6 деца е изгоряла до основи и ще трябва да се строи наново, обяви кметът на селото Димитър Дишев. Според него ще са нужни поне 40 – 50 хил. лв., ако останат средства, ще бъдат закупени и домакински уреди от първа необходимост. Пожарът е избухнал на 17 април заради стара ел. инсталация. В дома са били три от децата и те били изведени бързо от родителите. Всички са живи и здрави и това е най-важното, твърди бащата Румен Крушев, съобщава Би Ти Ви. В селото е започнала кампания за събиране на средства за пострадалото семейство – има кутии за дарения в магазините. Хората помагат още с вода, с продукти и са готови да помогнат и с безвъзмезден труд за възстановяването на дома на Крушеви. Отворена е и дарителска сметка:", "date": "2017.05.09", "title": "Зов за помощ! 50 хиляди са нужни за нова къща за семейство с шест деца"}
{"url": "http://pik.bg/%D1%82%D0%BE%D0%BF-5-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%E2%80%9E%D0%BC%D0%B8%D0%BB%D0%B5%D0%BD%D0%B8%D1%83%D0%BC%E2%80%9C-%D0%B7%D0%B0-1-%E2%80%93-7-%D0%BC%D0%B0%D0%B9-news656158.html", "text": "Наръчникът за отслабване „Размерът има значение...“ отново е номер едно в класацията. Системата за отслабване, представена в книгата, има безброй последователки, които подобно на авторката вече са успели да променят фигурата си. Уникалният комплект „Йога карти“ дава възможност за самостоятелни тренировки на малки и големи у дома и сред природата. Напрегнатият психотрилър „Градината на пеперудите“ е предизвикателство за логиката на читателите. А новият руски роман „Почти всичко за жените и малко за делфините“ ги печели с увлекателните си истории за любовта и паметта.", "date": "2017.05.09", "title": "Топ 5 на най-продаваните книги на издателство „Милениум“ за 1 – 7 май"}
{"url": "http://pik.bg/%D0%B0%D1%81%D1%82%D1%80%D0%BE%D0%BB%D0%BE%D0%B3-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0-%D0%B8%D0%B4%D0%B2%D0%B0%D1%82-%D1%83%D0%B6%D0%B0%D1%81%D0%BD%D0%B8-%D0%B4%D0%BD%D0%B8-%D0%BD%D0%B0-%D0%B1%D0%B5%D0%B4%D0%BD%D0%BE%D1%81%D1%82-%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-news656133.html", "text": "Ако деликатно избегнете финансовите теми и големите харчове, ще си спестите бъдещи проблеми, предупреждава астрологът Мишел Не харчете пари днес, за да не живеете в бедност. Ако деликатно избегнете финансовите теми и големите харчове, ще си спестите бъдещи проблеми, предупреждава астрологът Михайлина Никлева -Мишел. „Постарайте се на 9 и 11 май да не правите инвестиции, големи покупки, не взимайте и не давайте заеми. Избягвайте всички финансови въпроси – преки или косвени. Не харчете големи суми пари (в зависимост от вашите лични възприятия за големи суми пари), защото колкото повече харчите днес, толкова по-бързо ще намаляват средствата ви“, пише астрологът в сайта си astronews.eu. „Това са така наречените дни „без богатство“, които се изчисляват с методите на източната астрология. Китайците дори ги наричат „ужасни дни на бедност и катастрофи“. Не бързайте да се стресирате, това е метафорично казано. В тези дни загубите и харчовете трудно и бавно се възвръщат и компенсират. В подобни дни силно намалява енергията на богатство и изобилие“, обяснява Мишел. „След 8 ч. сутринта Луната навлиза в Скорпион до четвъртък вечерта. Това винаги са много интензивни дни, когато се активизират всички финансови теми. Обострят се всички необходимости, липси и спешни задачи. Денят е много динамичен, интензивен и силен. Днес имаме точен хармоничен аспект на Слънцето и Плутон (в 21.20 ч.). Той фокусира към целта, към смелите действия и решения“, добавя астрологът. „Неговото въздействие ще се засили и от предстоящото пълнолуние на 11 май в 20º Скорпион. Мощ и сила, придружена с желание за власт, контрол, манипулация и загадъчност. Това са нюансите на енергията, която ще е активна днес и утре. Може умело и премерено да се възползвате от тези вибрации. Действайте предпазливо, по-скоро днес и утре се ориентирайте добре в обстановката, а практическото действие нека да бъде насочено за след 11 май, когато вече напълно аспектите се хармонизират“, съветва Мишел. Внимателно подхождайте в преговори, разговори, покупки, договори и пътувания на 10 и 11 май, защото Меркурий ще е в напрегнат аспект с планетата на обратите Уран.", "date": "2017.05.09", "title": "Астролог предупреждава: Идват ужасни дни на бедност и катастрофи!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%82%D0%BD%D0%BE%D0%B2%D0%BE-%D0%BC%D0%B5%D0%B6%D0%B4%D1%83-%D0%B4%D0%B5%D0%BD%D1%8F-%D0%BD%D0%B0-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%B8-%D0%B4%D0%B5%D0%BD%D1%8F-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81%D1%82-news656107.html", "text": "По случай 72-годишнината от края на Втората световна война президентът Румен Радев участва в церемонията по полагането на венци и цветя пред паметника на Незнайния войн в столицата. днешния ден е празник на Европа и Денят на победата. \"Чисто исторически погледнато капитулацията на Германия е на 8-ми. Това е най-жестоката война която познава човечеството\", заяви Каракачанов. Пред президентството вече са се събрали министри от кабинета \"Борисов 3\", вицепремиерът Валери Симеонов, министърът на външните работи Екатерина Захариева, лидерът на БСП Корнелия Нинова, председателят на Народното събрание Димитър Главчев, вицепрезидентът Илияна Йотова, Лиляна Павлова, която вече е вицепремиер отговарящ за българското председателство на ЕС, кметът на София Йорданка Фандъкова и много други. България чества Деня на победата и Деня на Европа. Пред сградата на Президентската институция на тържествена церемония ще бъде издигнато знамето на ЕС. В церемонията ще участват държавният глава, председателят на Народното събрание Димитър Главчев, парламентаристи и представители на изпълнителната власт. Извънредният и пълномощен посланик на Руската Федерация в Република България, Военният, военновъздушен и военноморски аташе на Руската Федерация в Република България, служителите на Посолството и на апарата на Военния аташе също полагат венци и цветя пред паметника на Съветската Армия в Княжеската градина. Пред камерата на ПИК TV вицепремиерът и министър на отбраната Красимир Каракачанов заяви, че", "date": "2017.05.09", "title": "ИЗВЪНРЕДНО В ПИК TV! България отново между Деня на победата и Деня на Европа! И българите строяват своя \"Безсмъртен полк (ОБНОВЕНА)"}
{"url": "http://pik.bg/%D1%88%D0%BE%D0%BA-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BC%D1%8A%D1%80%D1%82%D0%B2%D0%B0-%D1%80%D0%B8%D0%B1%D0%B0-%D0%B8%D0%B7%D0%BF%D0%BB%D1%83%D0%B2%D0%B0-%D0%B2-%D0%B3%D1%80%D0%B5%D0%B1%D0%BD%D0%B8%D1%8F-%D0%BA%D0%B0%D0%BD%D0%B0%D0%BB-news656141.html", "text": "Мъртви риби се появиха на различни места по брега на Гребния канал днес и стреснаха пловдивчани. Те се натъкнали на тях при разходка. На място са изпратени служители на Гребната база, които ще почистят канала. Предполага се, че това е толстолоб. През зимата стотици мъртви риби бяха извадени от водите на Гребния канал. Те изплуваха, след като водата се размрази. Оказа се, че дългата зима е била причината за масовия мор, пише още \"Марица\". Заради ниските температури ледът над водата в Гребната се е задържал повече от нормалното - от декември до началото на март. Това е дало възможност за  развитието на кремъчни водорасли, обясниха тогава специалистите. Тези водорасли са повлияли на съдържанието на някои вещества във водата, като са довели до повишаване на pH. Толстолобът е риба, която е по-чувствителна към това. Така се е стигнало до смъртта на рибите, стана ясно тогава. Все още се уточнява каква е причината за откритите мъртви риби в Гребния канал днес, както и количеството им.", "date": "2017.05.09", "title": "Шок в Пловдив! Мъртва риба изплува в Гребния канал"}
{"url": "http://pik.bg/%D0%BE%D0%BA%D0%BE%D0%BB%D0%BE-20-%D0%BE%D1%82-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%B8%D1%82%D0%B5-%D1%81%D0%B0-%D0%B3%D0%BB%D0%B0%D1%81%D1%83%D0%B2%D0%B0%D0%BB%D0%B8-%D0%B4%D0%BE-%D0%BC%D0%BE%D0%BC%D0%B5%D0%BD%D1%82%D0%B0-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news656101.html", "text": "ТАСС, цитирана от Фокус. Избирателната активност на президентските избори в Южна Корея е 19,4% по данни от 11:00 часа местно време (5:00 българско), предаде „Към 11 часа сутринта своят глас дадоха 19,4% от избирателите“, съобщават от Националната избирателна комисия на страната. Равнището на избирателната активност за момента е по-ниско от предишните избори преди пет години, когато гласуват 26,4% от гражданите. Същевременно трябва да се отчете, че тази година за първи път избирателите в страната са имали възможността да участват в продължило два дни предсрочно гласуване, в което са участвали 26,06% от гражданите, имащи право на глас. Гласуването приключва в 20:00 часа местно време (14:00 българско), а окончателните резултати ще бъдат обявени на 10 май.", "date": "2017.05.09", "title": "Около 20% от избирателите са гласували до момента на президентските избори в Южна Корея"}
{"url": "http://pik.bg/%D1%87%D0%B5%D1%81%D1%82%D0%B8%D1%82-%D0%BF%D1%80%D0%B0%D0%B7%D0%BD%D0%B8%D0%BA-%D0%B4%D0%BD%D0%B5%D1%81-%D0%B5-9-%D0%BC%D0%B0%D0%B9-%E2%80%93-%D0%B4%D0%B5%D0%BD-%D0%BD%D0%B0-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%B8-%D0%B4%D0%B5%D0%BD-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news656051.html", "text": "Днес е 9 май. Денят на Европа или Денят на Победата. В съвсем близкото минало \"или\"-то беше просто \"и\". И европейските страни отбелязваха 9 май както в светлината на победата, така и на обединението на Стария континент. Но сега реалностите са други. Датата е разделена на две - точно както хората са разделени на русофили и русофоби. Враговете отново се позиционират, пренаписват историята и се готвят за дълго и безкомпромисно противопоставяне. Губещи са всички, а печели единствено оръжейната индустрия, която трупа милиарди от изострянето на международните отношения. Светът е на прага (или вече го премина?) на нова Студена война. Само факти: Денят на Европа е празник на Европейските общности, на единството и мира на стария континент. Тази година се навършват 72 години от края на Втората световна война и 67 години от декларацията на Робер Шуман. Денят на Европа се отбелязва на датата, когато френският външен министър Робер Шуман прочита историческата декларация за обединение в Европа. На 9 май 1950 г., само 5 години след края на Втората световна война, той призовава за съюзяване на френските и западногерманските ресурси и промишленост за производство на въглища и стомана, за да се избегнат бъдещи военни конфликти. \"Декларацията на Шуман\" е в основата на Европейската общност за въглища и стомана, предшественик на днешния ЕС. За днешна Русия празникът е един и при това свещен – Ден на Победата в най-страшната война, която държавата им някога е преживявала. За Деня на победата днес в Москва ще бъдат изстреляни 10 хиляди фойерверки, съобщиха от руското Министерство на отбраната. На 9 май 1945 г. в Берлин началникът на генералния щаб на Вермахта фелдмаршал Кайтел отделно подписва германската капитулация само с СССР. “Отново над Европа ще се развява великото знаме на свободните народи и мира между народите”, се казва в обръщението на Сталин към неговите сънародници по този повод, пише трафикнюз.бг. В Русия по традиция на този ден се провежда грандиозен военен парад. Любителите на героичната музика слушат песента на Йосиф Кобзон “День победы”.", "date": "2017.05.09", "title": "ЧЕСТИТ ПРАЗНИК! Днес е 9 май – Ден на победата и Ден на Европа"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D1%80%D1%83%D1%81%D0%B8%D1%8F-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0%D1%80%D0%B5%D1%87%D0%B5-%D0%BF%D0%BB%D0%B0%D0%BC%D0%B5%D0%BD-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D1%86%D0%B8%D0%B3%D0%B0%D0%BD%D0%B8%D0%BD-%D0%BA%D0%BE%D0%BD%D0%B5%D0%BA%D1%80%D0%B0%D0%B4%D0%B5%D1%86-news656074.html", "text": "\"Циганин-конекрадец\" беше наречен националния селекционер по волейбол Пламен Константинов от президента и треньора на Газпром-Югра (Сургут) Рафаел Хабибулин. Той избухна срещу Константинов в отговор на въпрос защо е рискувал да бъде глобен за отказа си да се яви на пресконференцията преди старта на финалната шестица в руската Суперлига в Москва. Вместо Хабибулин на масата седна помощникът му Руслан Жбанков. Това беше възприето като обидно поведение от страна на Газпром-Юра и от волейболната федерация заплашиха да глобят клуба. На терена тимът на Пламен спечели с 3:1, но в следващия си мач загуби с 2:3 от гранда Зенит Казан. \"Генералният секретар на волейболната федерация Александър Ярьоменко искаше да ме сложи да седна до един циганин-конекрадец. Стана ми неприятно. И играча Констанинов, и треньора Константинов в Русия ги доведох аз. Подадох му ръка, дадох му глътка въздух. А той четири години се опитва да отмъкне от отбора ми Алексей Родичев. Каква глоба? Предстои Световна лига в Сургут, ще видим кой кого ще глоби\", изцепи се Хабибулин. Ябълката на раздора между Константинов и Хабибулин е 29-годишният Алексей Родичев. Той играе в Сургут от 2009 година като възходът в кариерата му е под ръководството на Пламен. За огромното доверие помежду им говори фактът, че самият Родичев се изказа положително за идеята Константинов да поеме \"сборная\" още през 2013 година. От новия сезон той ще се събере най-сетне с Пламен в Новосибирск. \"Родичев е мое волейболно дете. Боли ме много. Той взе това решение в средата на сезона. Според мен е получил травма в главата. Момчето се е заблудило, но бог ще го съди\", каза по този повод Хабибулин, цитиран от Спортал.", "date": "2017.05.09", "title": "Скандал в Русия! Треньор нарече Пламен Константинов циганин-конекрадец"}
{"url": "http://pik.bg/%D0%BF%D0%B5%D1%82%D1%80%D0%BE-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D1%81%D1%80%D0%B0%D0%B2%D0%BD%D0%B8-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D1%80%D0%B8%D0%BC-%D0%BA%D1%8A%D0%BC-%D1%80%D1%83%D1%81%D0%B8%D1%8F-%D1%81-%D0%B0%D0%B3%D1%80%D0%B5%D1%81%D0%B8%D1%8F%D1%82%D0%B0-%D0%BD%D0%B0-%D1%82%D1%80%D0%B5%D1%82%D0%B8%D1%8F-%D1%80%D0%B0%D0%B9%D1%85-news656089.html", "text": "Комсомольская правда. Президентът на Украйна Петро Порошенко заяви, че присъединяването на Крим към Русия прилича на агресията на Третия райх, пише В своя личен профил в социалната мрежа „Туитър“ Порошенко посочи, че победата на певицата Джамала в конкурса „Евровизия“ „привлече вниманието на целия свят към съдбата на кримските татари, към историята на родния им Крим“. Той добави, че полуостровът е „анексиран така, както преди близо 80 години нацистка Германия превземаше чужди територии“. Фокус", "date": "2017.05.09", "title": "Петро Порошенко сравни присъединяването на Крим към Русия с агресията на Третия райх"}
{"url": "http://pik.bg/%D1%83%D1%87%D0%B5%D0%BD%D0%B8-%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D0%B2%D0%BE%D0%B4%D0%BA%D0%B0-%D0%BA%D0%BE%D1%8F%D1%82%D0%BE-%D0%BD%D0%B5-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B2%D0%B0-%D0%BC%D0%B0%D1%85%D0%BC%D1%83%D1%80%D0%BB%D1%83%D0%BA-news656018.html", "text": "Главният проблем с употребата на спиртни напитки, изглежда е решен. Водката повече няма да предизвиква тежък махмурлук.", "date": "2017.05.09", "title": "Учени създадоха водка, която не предизвиква махмурлук"}
{"url": "http://pik.bg/300-%D0%BC%D0%B5%D1%82%D1%80%D0%BE%D0%B2%D0%BE-%D1%85%D0%BE%D1%80%D0%BE-%D1%81%D0%B5-%D0%B8%D0%B7%D0%B2%D0%B8-%D0%BD%D0%B0-%D0%B1%D0%B0%D0%BD%D0%BA%D1%8F-%D0%BC%D0%B5%D0%B7%D0%B8-%D1%81%D0%BD%D0%B8%D0%BC%D0%BA%D0%B8-news656146.html", "text": "Фолклорната прима Славка Калчева и темпераментният Веселин Маринов зарадваха многобройните посетители на фестивала \"Банкя Мези\" с двучасови безплатни концерти в парк \"Ротонда\" в Банкя. Над 300-метрово хоро се изви по време на изпълненията на Славка Калчева. Певицата доказа, че народната музика е не по-малко обичана от попфолка и почитателите й я извикаха на няколко биса. Цялата публика пя и танцува и с Веселин Маринов, който изпя повечето от големите си хитове, а на емблематичната му песен \"За теб, Българийо\" развя родния трибагреник от сцената. Водещите на фестивала за балканската скара - Гери Дончева и Георги Енчев празнуваха едновременно имените си дни. Вкусни чевермета, скари, мезета и наздравици съпътстваха големия Гергьовденски маратон. За всички гости и посетители на феста свири и прославеният сръбски оркестър за духова музика \"Гуча\", а ди-джей Джейн Моник и талантливата млада певица Дара Екимова също се включиха със свои изпълнения в празника. Различните атрактивни състезания на феста също събраха многобройни зрители и участници, като сред най-оспорваните надпревари бе тази по надяждане с люти чушки, като победителят спечели овациите на всички с уникалното постижение от 23 люти чушки. И тази година организаторите от Фондация \"Румънеца и Енчев\" подкрепят три благотворителни каузи.", "date": "2017.05.09", "title": "300-метрово хоро се изви на \"Банкя Мези\" (СНИМКИ)"}
{"url": "http://pik.bg/%D0%BD%D0%BE%D0%B2%D0%BE-%D0%BF%D0%B5%D1%82-%D0%B1%D1%83%D1%82%D0%B8%D0%BB%D0%B8%D1%80%D0%B0%D0%BD%D0%B0%D1%82%D0%B0-%D0%B2%D0%BE%D0%B4%D0%B0-%D0%B5-%D0%B5%D0%B4%D0%BD%D0%B0-%D0%BE%D1%82-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%B8%D0%B7%D0%BC%D0%B0%D0%BC%D0%B8-%D0%BD%D0%B0-%D0%B2%D0%B5%D0%BA%D0%B0-news656071.html", "text": "Чешмяната и бутилираната вода са практически идентични по отношение на качествения състав и здравословните показатели за мнозинството американци, съобщи „Сайънс алърт“. В някои случаи дори водата от чешмата, идваща от обществени водоеми, може да е по-безопасна, тъй като обикновено те се изследват по-често. Има редица причини да спрем да харчим за бутилирана вода. Световната статистика показа, че хората пият приблизително 10 % повече бутилирана вода всяка година. Американците обаче консумират повече, отколкото останалите държави. Със забележителното общо количество от 48,5 милиарда литра или 148 литра на човек за годината американците пият повече бутилирана вода, отколкото мляко или бира. Миналата година за първи път консумацията й надмина и тази на содата. „Бутилираната вода ефективно преструктурира пазара за напитки. Тя не е евтина. При средна цена от 1,22 щатски долара за 3,8 литра ние харчим 300 пъти повече за бутилирана вода, отколкото ако пиехме чешмяна“, каза председателят на пазара за напитки в САЩ Майкъл Белас. Ново проучване на американската Агенция за опазване на околната среда откри, че почти половината от бутилираната вода е от чешмата. Въпреки това качеството на течащата в дома ви вода се различава според района, в който живеете. Най-висок риск съществува, ако тя се черпи от частни кладенци. Производството на бутилирана вода е също така обширен и изискващ много ресурси процес. Изследване, публикувано в сп. „Енвайърментъл рисърч летърс“, установи, че за производството на консумираната от жителите на САЩ бутилирана течност през 2007 г. са били необходими около 32-54 милиона нефтени барела. Освен това за производството й е нужна повече вода – северноамериканските компании използват 1,39 литра, за да бутилират 1 литър от течността. Така че, съветват от уебсайта, цитиран от Струма.бг, помислете добре следващия път, когато решите да си купите бутилирана вода.", "date": "2017.05.09", "title": "НОВО ПЕТ! Бутилираната вода е една от най-големите измами на века"}
{"url": "http://pik.bg/%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%B0%D1%8F-%D0%B3%D0%B0%D0%B7%D0%B5%D1%82%D0%B0-%D1%82%D1%83%D1%80%D1%81%D0%BA%D0%B8%D1%82%D0%B5-%D1%80%D0%B8%D0%B1%D0%B0%D1%80%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%B1%D0%BE%D0%B5%D0%BF%D1%80%D0%B8%D0%BF%D0%B0%D1%81%D0%B8-%D0%BE%D1%82-%D0%BF%D0%BE%D1%82%D1%8A%D0%BD%D0%B0%D0%BB%D0%B8%D1%8F-%D0%BA%D0%BE%D1%80%D0%B0%D0%B1-%E2%80%9E%D0%BB%D0%B8%D0%BC%D0%B0%D0%BD%E2%80%9C-news656080.html", "text": "Независимая газета, цитиран от Фокус. На бреговете на Турция е открит сандък с боеприпаси от потъналия в Черно море на 27 април руски разузнавателен кораб „Лиман“. Сандъкът е бил открит от местни жители, ловели риба на брега на провинция Сакария, пише Местните медии сочат, че на брега недалеч от град Кайнарджа са открити още два сандъка с подобно съдържание. Още на 28 април министерството на отбраната на Русия съобщи, че екипажът на „Лиман“ е успял да спаси намиращото се на борда да кораба „оборудване, боеприпаси, оръжие и документация“. Според военните целият този ценен товар „благополучно“ е бил доставен до базата на руския Черноморски флот в Крим.", "date": "2017.05.09", "title": "Независимая газета: Турските рибари откриха боеприпаси от потъналия кораб „Лиман“"}
{"url": "http://pik.bg/%D0%BA%D0%BE%D0%BB%D1%83%D0%BC%D0%B1%D0%B8%D0%B9%D1%81%D0%BA%D0%B8%D1%82%D0%B5-%D0%B2%D1%8A%D1%81%D1%82%D0%B0%D0%BD%D0%B8%D1%86%D0%B8-%D0%BE%D1%82-%E2%80%9E%D0%B0%D1%80%D0%BC%D0%B8%D1%8F%D1%82%D0%B0-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B5%D0%BD%D0%B8%D0%B5%E2%80%9C-%D1%81%D0%B0-%D0%BE%D1%82%D0%B2%D0%BB%D0%B5%D0%BA%D0%BB%D0%B8-%D0%BE%D1%81%D0%B5%D0%BC-%D0%BC%D0%BB%D0%B0%D0%B4%D0%B5%D0%B6%D0%B8-news656083.html", "text": "ТАСС. Членовете на колумбийската въстаническа групировка „Армия за национално освобождение“ (АНО) са отвлекли осем души в провинцията Чоко в западната част на страната, предаде „Осем младежи бяха отвлечени в град Сесего“, заяви министърът на отбраната Луис Карлос Вилегас. „В момента армията ни провежда операция по преследване на АНОТ. Надяваме се, че тя ще приключи със спасяването на тези осем млади хора“, добави той. Министърът посочи, че правителството на Колумбия е взело решение да изпрати допълнителни части за засилването на сигурността в Чоко. Числеността на военните в провинцията трябва да бъде увеличено от 6300 до 6800 души. Полицията също ще получи подкрепления. Фокус", "date": "2017.05.09", "title": " Колумбийските въстаници от „Армията за национално освобождение“ са отвлекли осем младежи"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D0%BE%D0%B3%D1%80%D0%BE%D0%BC-%D0%BD%D0%B0%D0%B4-%D0%B2%D0%B8%D0%B2%D0%B0%D0%BA%D0%BE%D0%BC-%D0%BF%D0%BE%D1%82%D1%80%D0%BE%D1%88%D0%B8%D1%85%D0%B0-%D0%BA%D0%BE%D0%BB%D0%B8-%D0%BD%D0%B0-%D0%BC%D0%BE%D0%B1%D0%B8%D0%BB%D0%BD%D0%B8%D1%8F-%D0%BE%D0%BF%D0%B5%D1%80%D0%B0%D1%82%D0%BE%D1%80-%D1%81%D0%BD%D0%B8%D0%BC%D0%BA%D0%B8-news656147.html", "text": "Истински погром е извършен през нощта над мобилния оператор \"Виваком\". Няколко коли с логото на фирмата са потрошени, алармират потърпевши служители. \"Тръгнах за работа, както всяка сутрин, но се оказа, че колата е със счупено задно стъкло. Всичко беше в стъкла, но нищо не е откраднато\", разказва пред ПИК служителка. Когато отива в застрахователната компания се оказва, че там има още три служебни коли, които са потрошени по същия начин. По информация на служителите всички автомобили се намирали в Редута, но не са били паркирани на едно и също място.", "date": "2017.05.09", "title": "ИЗВЪНРЕДНО И САМО В ПИК! Погром над \"Виваком\"! Потрошиха коли на мобилния оператор (СНИМКИ)"}
{"url": "http://pik.bg/%D0%B2%D0%B7%D0%B3%D0%BB%D1%8F%D0%B4-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%BB%D0%B8%D0%BD%D0%B8%D1%8F%D1%82%D0%B0-%D0%BD%D0%B0-%D1%84%D1%80%D0%B0%D0%BD%D1%81%D0%BE%D0%B0-%D0%BE%D0%BB%D0%B0%D0%BD%D0%B4-%D1%81%D0%BF%D1%80%D1%8F%D0%BC%D0%BE-%D1%80%D1%83%D1%81%D0%B8%D1%8F-news656084.html", "text": "Взгляд. Що се отнася до отношението на новоизбрания президент на Франция Еманюел Макрон към Русия, то ще стане ясно в скоро време. Показател ще стане участието или неучастието на представители на новото френско правителство на международния икономически форум в Санкт Петербург в периода между 1 и 3 юни, предаде „Според мен всичко ще бъде такова, както и предишния президент Франсоа Оланд“, посочи председателят на председателя на комисията на Съвета на Руската федерация по международните въпроси Константин Косачев. Според него, ако новият президент на Франция наистина иска да защитава националните интереси на Франция, то е в негов интерес да изгражда равноправни отношения с Москва. „Но засега заявленията на Макрон в това отношения по-скоро ни загрижва, вместо да ни ободряват“, добави политикът. Като цяло външната политика на най-младия президент на Петата република едва ли ще се отличава с нововъведения. Според Косачев приоритети ще бъдат евроатлантизмът, укрепването на връзките с НАТО и ориентация към ръководството на ЕС. Според директора на Русия институт за стратегически изследвания Михаил Фрадков „сигурността на цяла Европа и в.т.ч. на Франция зависи от действията на Русия в борбата срещу международния тероризъм, разрешаването на сирийския конфликт, постигането на стабилност в Близкия изток“. „Искам да изразя надежда, че в Париж разбират това“, добави той, цитиран от Фокус.", "date": "2017.05.09", "title": "Взгляд: Еманюел Макрон ще продължи линията на Франсоа Оланд спрямо Русия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BD%D1%8F%D0%B3-%D0%B7%D0%B0-%D0%BF%D0%B0%D1%80%D0%B0%D0%B4%D0%B0-%D0%BD%D0%B0-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%8F%D1%82-%D0%BF%D0%BB%D0%BE%D1%89%D0%B0%D0%B4-%D0%BF%D0%BE%D0%B1%D0%B5%D0%BB%D1%8F-%D0%B2%D0%B8%D0%B4%D0%B5%D0%BE-news656103.html", "text": "Утрото в Москва е снежно. Часове до Парада на победата на Червения площад, който ще отбележи 72-ата годишнина от победата над хитлеро-фашизма над столицата на Русия заваля сняг. Московчани пускат клипове в мрежата с майски снежинки, които се виждат от прозорците им (ВИЖТЕ ВИДЕОТО). Синоптиците познаха. Още в края на миналата седвмица те прогнозираха, че на 9 май в Москва ще завали. На историческия първи Парад на победата на 24 юни 1945 г. също има проблеми с времето. Над Червения площад се изсипва дъжд, което налага нв последния момент авиацията да бъде съкратена от програмата. Наскоро историци откриха в архива и точната бройка на участниците в шествието преди 72 години - точон 16 011 военни. Имало е изискване всички да са с безупречен външен вид, за да представят достойно непобедимата Червена армия, както и да не са по-ниски от 170 см. На днешния парад ще участват над 10 000 военни и над 100 бойни моторизирани единици.", "date": "2017.05.09", "title": "ИЗВЪНРЕДНО! Сняг за Парада на победата в Москва! Червеният площад побеля (ВИДЕО)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B8%D1%80%D0%B0%D0%BD%D1%81%D0%BA%D0%B8%D1%8F-%D0%B4%D0%B2%D0%BE%D0%B9%D0%BD%D0%B8%D0%BA-%D0%BD%D0%B0-%D0%BC%D0%B5%D1%81%D0%B8-news656060.html", "text": "Лионел Меси Барселона 25-годишният ирански двойник на Реза Парастеш е бил арестуван за нарушаване на обществения ред в град Хамедан. Младежът, който поразително прилича на звездата на , спрял на кръстовище и излязъл от автомобила си, облечен в екип на каталунците. Стотици хора се струпали, за да се снимат с него. От полицията били принудени да задържат Парастеш, за да отпушат трафика. Колата му също била вдигната на наказателен паркинг от местните \"паяци\". Парастеш нашумява в Иран преди няколко месеца, когато по настояване на баща си изпраща своя снимка до едно от местните спортни издания. Благодарение на популярността, която си печели, той сключва договор като фотомодел и често дава интервюта. Спортал", "date": "2017.05.09", "title": "СКАНДАЛ! Арестуваха иранския двойник на Меси"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%B0%D1%80%D0%B0%D1%82%D0%B8%D1%81%D1%82%D1%8A%D1%82-%D1%82%D0%BE%D0%B4%D0%BE%D1%80-%D1%81%D1%8A%D0%B1%D0%B5%D0%B2-%D0%BC%D0%B8%D0%BD%D0%B0%D0%BB-%D0%BD%D0%B0-3-%D1%81%D0%BA%D0%B5%D0%BD%D0%B5%D1%80%D0%B0-%D0%B2-%D1%81%D1%8A%D1%80%D0%B1%D0%B8%D1%8F-%D0%B3%D0%BE%D1%82%D0%BE%D0%B2%D0%B8-%D0%B1%D0%B8%D0%BB%D0%B8-%D0%B4%D0%B0-%D0%B3%D0%BE-%D0%BE%D0%BF%D0%B5%D1%80%D0%B8%D1%80%D0%B0%D1%82-%D0%BF-news656104.html", "text": "Три скенера направиха на състезателя ни по карате Тодор Събев в Сърбия, до неделя вечерта състоянието му било критично. Това обяви пред Би ти Ви шефът на федерацията Александър Славков. , който докара в България пострадалия спортист. „В момента се надявам Тодор да е контактен. Лекарите от ВМА казаха, че състоянието му е стабилно. Състоянието му беше критично до неделя вечерта, когато имаше реална опасност за живота му. Три скенера му направиха в Сърбия, за да следят как. Ако имаше проблем, щяха да му отворят главата и да го оперират“, разказа Славков. Припомняме, че Събев пострада, след като спечели финала до 70 кг, а след последния сигнал румънецът го ударил два пъти в главата. „Изгониха го румънеца. Не сме искали обяснение от противника“, добави шефът на федерацията.", "date": "2017.05.09", "title": "ИЗВЪНРЕДНО! Каратистът Тодор Събев минал на 3 скенера в Сърбия! Готови били да го оперират преди Борисов да изпрати Спартана"}
{"url": "http://pik.bg/%D0%B2-%D1%80%D1%83%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D1%89%D0%B5-%D0%B8%D0%BC%D0%B0-%D0%BF%D0%B8%D0%B0%D1%80-%D0%BE%D1%84%D0%B8%D1%86%D0%B5%D1%80%D0%B8-news656076.html", "text": "Российская Газета. Първата група курсанти по пиар ще седне на чиновете на Военния университет на руското Министерство на отбраната на 1 септември. След успешно усвояване на учебния курс всеки випускник ще получи чин лейтенант и ще бъде квалифициран специалист по информационно и медийнокомуникативно осигуряване на военната дейност, пише Бъдещите офицери-„ПиАр-шици“ ще умеят да следят тенденциите в информацията и самостоятелно да подготвят медийно съдържание в интерес на руските въоръжени сили. За това в програмата им е предвидена творческа част. Освен учението да работят във всички журналистически жанрове, курсантите ще се учат да правят фото и видеорепортажи, а също така и да работят в интернет-медиите, да организират брифинги и пресконференции, да организират кръгли маси на военна тематика , както и да усвоят навици за общуване с пресата. В момента с подобна дейност се занимават сътрудниците на пресслужбата на руското министерство на отбраната. Но по правило те нямат образование по „Пиар“. Събитията в Сирия показват, че дейността в информационното поле днес е все по-актуална. Затова и решението на армейското ръководство да организира подготовката на офицери по специалност „Информационно и медиокомуникационно осигуряване на военната дейност“ са напълно своевременни. Фокус", "date": "2017.05.09", "title": "В руската армия ще има пиар офицери"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B3%D1%80%D0%B0%D0%BD%D0%B8%D1%87%D0%BD%D0%B8%D1%8F-%D0%BA%D0%BE%D0%BD%D1%82%D1%80%D0%BE%D0%BB-%D0%BC%D0%B5%D0%B6%D0%B4%D1%83-%D1%84%D1%80%D0%B0%D0%BD%D1%86%D0%B8%D1%8F-%D0%B8-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%BF%D1%80%D0%BE%D0%BC%D0%B5%D0%BD%D0%B8-%D1%81%D0%BB%D0%B5%D0%B4-%D0%BF%D0%B0%D1%80%D0%BB%D0%B0%D0%BC-news656072.html", "text": "The Daily Express. Британският министър-председател Тереза Мей загатна, че граничният контрол между Великобритания и Франция може да се промени след парламентарните избори на островите. Тя заяви, че очаква новото правителство да преговаря с новоизбрания френски президент Еманюел Макрон относно споразумението „Ла Тукет“, което позволява на британските държавни служители да упражняват дейност във Франция, пише Миналата година Макрон предложи френското правителство да отмени споразумението, подписано през 2003 г., но по-късно заяви, че е готов да работи по подобряването му. По време на предизборен митинг в Лондон Тереза Мей посочи, че „ще бъде в най-голяма полза и за Великобритания, и за Франция, ако седнем и поговорим с г-н Макрон за това как системата е работила в полза и на Лондон, и в полза на Париж“. Споразумението позволява на служителите на британската миграционна служба да проверяват паспортите в град Кале, докато френските им колети да правят същото в Дувър. Споразумението обаче е често критикувано във Франция, че остава страната да се справя с големия брой мигранти, опитващи се да достигнат до Великобритания. Г-жа Мей също така загатна, че консерваторите ще обещаят да намалят миграцията до „десетки хиляди“. Тя добави, че нивата на миграцията влияят на обществените услуги и на нископлатените работници и е необходимо да се следват „устойчиви“ равнища на миграция. Фокус", "date": "2017.05.09", "title": "Тереза Мей: Граничния контрол между Франция и Великобритания може да се промени след парламентарните избори"}
{"url": "http://pik.bg/%D0%B8%D0%B7%D0%B2%D0%B5%D1%80%D0%B3%D1%8A%D1%82-%D0%BE%D1%82-%D1%8F%D0%BC%D0%B1%D0%BE%D0%BB-%D0%BF%D1%80%D0%B5%D0%B1%D0%B8%D0%BB-8-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B8%D0%B7%D1%85%D0%B2%D1%8A%D1%80%D0%BB%D0%B8%D0%BB-%D0%BE%D0%B1%D1%83%D0%B2%D0%BA%D0%B8%D1%82%D0%B5-%D1%81%D0%B8-news656102.html", "text": "Постоянна мярка за неотклонение „задържане под стража“ поиска ямболската окръжна прокуратурата за 36-годишния Михаил Георгиев, който беше арестуван за нанесен зверски побой над 8 – годишно дете, съобщава Монитор . Мъжът, който е инвалид е обвиняем по досъдебното производство по случая с пребития и изпаднал в мозъчна кома Милан/ Мехмед/ Бекиров. Детенцето беше намерено безжизнено на 5 май от баща си Бекир насред изоставена сграда в близост до семейното жилище на улица „Марица“ в жк „Георги Бенковски“. „Невръстният пациент реагира на болка, но състоянието му остава изключително тежко. Все още има опасност за живота му, мозъчният оток не е спаднал. Допълнително ни тревожи счупената долна челюст. Води разговори с колегите от клиниката по лицево-челюстна хирургия в Пловдив при минимално поне нормализирано на състоянието да го транспортираме при тях за евентуални интервенции.“, коментира директорът на МБАЛ „Свети Пантелеймон“ д-р Панайот Диманов. Според запознати с досъдебното производство задържаният за побоя Георгиев не е криминално проявен, той обаче е близък на Бекир и Севда, родителите на жертвата. Най-вероятно затова хлапето е тръгнало доверчиво с него. В процес на изясняване е причината, накарала инвалида да нанесе тежките удари по главата и тялото на второкласника. Извършителят е бил разпознат по записи от охранителна камера на една от улиците в ромската махала. На този етап обвиняемият отказва да дава показания. След побоя Георгиев го завил с парцали, захвърлил е обувките си и дори отрязал крачолите на панталона , които били изпръскани с кръв. Инцидентът е станал към 18,00 часа на 4 май, няма преки свидетели, което утежнява разкриването на подробности. Извършителят не е семеен, но живее на семейни начала с жена от квартала и има две деца- връстници на пребития Милан.Предполага се че агресията е била следствие от обидна дума, изречена от малчугана по негов адрес.", "date": "2017.05.09", "title": "Извергът от Ямбол, пребил 8-годишно дете, изхвърлил обувките си"}
{"url": "http://pik.bg/%D1%87%D0%B5%D1%81%D1%82%D0%B2%D0%B0%D0%BC%D0%B5-%D0%B4%D0%B5%D0%BD%D1%8F-%D0%BD%D0%B0-%D0%B5%D0%B2%D1%80%D0%BE%D0%BF%D0%B0---%D0%B5%D1%82%D0%BE-%D0%BA%D0%B0%D0%BA-news656105.html", "text": "По-рано през деня държавният глава Румен Радев ще участва в церемонията по полагането на венци и цветя пред паметника на Незнайния войн в столицата по повод 72 години от края на Втората световна война. Събитието, на което ще присъстват български ветерани и представители на военно-патриотични съюзи и организации, ще започне от 9.00 часа. Ямбол - 9 май, 12:00 ч., От паметника на българските и съветските воини Сливен - 9 май, 17:00, От Братската могила Перник - 9 май, 17:30 ч., от парка до Братската могила Несебър - 9 май, 16:00 ч., Читалището Благоевград – 9 май, 17:30 ч., От Младежкия дом Хасково – 9 май, 17:30 ч., От паметника на Победата Петрич - 9 май, 19:00 ч., Стена на паметта –Безсмъртният полк Враца - 9 май, 17:30 ч., Стена на Паметта–Безсмъртният полк Свиленград - 9 май, 11:00 ч., по Централната улица – бул. „България” Силистра - 9 май, 10:00 ч., Паметниците на Силистра, Дулово и Иширково Павликени - 9 май, 18:00 ч., Центъра на града Поморие - 9 май, 11.00 ч., по ул. Княз Борис Велико Търново – 9 май, 12.00 ч., Братската могила - Стена на паметта –Безсмъртният полк Дупница - 9 май, 16.00 ч., Централният площад Добрич - 9 май, 11.00 ч., Центъра на града Габрово – 9 май, 14.00 ч., Паметникът на антифашистите - Стена на паметта –Безсмъртният полк Бяла - 9 май, 11.00 ч., Паметникът на Съветските воини Севлиево - 9 май, 12.30 ч., парк \"Казармите\" - пред Стената на славата Тервел - 9 май, 11.00 ч., паметникът на кан Тервел Тутракан - 9 май, 17.00 ч., паметникът на загиналите в парк \"Христо Ботев\" В 10.00 часа пред сградата на Президентството на тържествена церемония ще бъде издигнато знамето на ЕС. Церемонията ще се състои в присъствието на президента глава Румен Радев, парламентаристи и представители на изпълнителната власт. Денят на Европа отбелязва датата, когато френският външен министър Робер Шуман прочита историческата декларация за обединение в Европа. На 9 май 1950 г., 5 години след края на Втората световна война в Европа Шуман призовава за съюзяване на френските и западногерманските ресурси и промишленост за производство на въглища и стомана, за да се избегнат бъдещи военни конфликти. „Декларацията на Шуман“ е в основата на Европейската общност за въглища и стомана, предшественик на съвременния Европейски съюз. Робер Шуман предлага да се създаде наднационална европейска институция, която да отговаря за управлението на отрасъла. Страните, към които апелира, са били участници в унищожителен военен конфликт помежду си. За днешна Русия и милиони хора по света 9 май е велик празник и Ден на Победата в най-страшната война, която някога е бушувала на планетата, завършвайки с разгрома на хитлеристка Германия. В Москва както винаги от 10 часа ще се проведе грандиозен военен парад, а след това ще шества и Безсмъртният полк. Обществената акция \"Безсмъртен полк\" ще се проведе на 9 май и в близо 40 града в България. Очаква се броят на участниците да достигне 40 000 души. Акцията ще започне в 9:00 ч. с полагане на венци и цветя на паметника на Незнайния воин в София, след което да продължи до Паметника на съветската армия. Тук във възпоменателната церемония ще участва и посланикът на Русия в България Анатолий Макаров. Ще бъде изнесен и празничен концерт. В чест на Деня на Победата в Руския културно-информационен център в София са организирани три изложби, а на 9 май народният артист на Русия Сергей Никоненко ще изнесе литературно-музикалната композиция \"Безсмъртен полк\". Ето кога ще стартира акцията в различните градове у нас по информация на официалния сайт на движение Безсмъртният полк - bezsmartniatpolk.com: София - 9 май, 9.00 ч., Паметник на Незнайния воин Пловдив - 9 май, 11:00 ч., От Дом на културата „Борис Христов” Варна – 9 май, 15:00 ч., пл. „Антон Новак” Бургас - 9 май, 10:00 ч., От ул. \"Александровска\" (ЖП Гарата) Стара Загора - 9 май, 18:00 ч., От паметника на Съветския воин Русе – 9 май., 11:00 ч., От паметника Альоша Сандански - 9 май, 11.00 ч., Паметникът на ген. Тодоров (Интерхотел „Сандански“) Лом - 9 май, 10:30 ч., Военният клуб до Централния площад Карнобат - 9 май, 10:30 ч., Градският площад Монтана - 9 май, 9.00 ч., Алеята при Траурния парк Самоков – 8 май, 12:00 ч., Градският площад пред Дома на народната армия Плевен - 9 май, 17:00 ч., Мавзолея (пл. Възраждане) Шумен - 9 май, 17:00 ч., Руският паметник Кърджали – 9 май, 10:30 ч., Паметникът на Васил Левски Търговище - 9 май, 17:30 ч. Видин - 10:00 ч., Градският парк до Общината Ботевград – 9 май, 11:00 ч. Разград - 9 май, 17:30 ч., Площад „Възраждане” Димитровград - 9 май, 18:20 ч., От Общината", "date": "2017.05.09", "title": "Честваме Деня на Европа - ето как"}
{"url": "http://pik.bg/%D1%80%D0%BE%D0%B4%D0%B8%D1%82%D0%B5%D0%BB%D0%B8-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%BD%D0%B5%D0%B4%D0%BE%D0%B2%D0%BE%D0%BB%D0%BD%D0%B8-%D0%BE%D1%82-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D1%82%D0%B5%D0%BB%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-news656113.html", "text": "Утре недоволни родители излизат на протест. Поводът е зачестелите прояви на физическо и психическо насилие над децата в ясли, детски градини и училища, съобщава БНТ. Протестът се организира от в социалната мрежа на неправителствената организация - сдружение \"За децата ни\". Те поставят 11 искания, като на първо място е входящи ежегодни и инцидентни тестове за психологическа пригодност на педагозите и медицинските сестри яслите, детските градини и училищата. Според родителите, е задължително да има видео наблюдение във всяка от стаите на тези заведения и тези камери да бъдат с висока резолюция, за да се различват лицата.  От общинската дирекция, която отговаря за яслите казаха, че тече вече процедура по слагането на камерите. \"Ние не целим само поставяне на камери в яслите. Искаме и в градините. Като цяло се стремим за цялостна промяна в образователната система. Тя не е изменяна от много години\", казва една от майките Теодора Алексиева. Анелия Гроздева пък заявява, че отдавна е изгубила  отдавана търпение към темата с образованието. \"От 20 години се говори за реформа, която не се състои. Има един демотивирани учители. В системата на образованието липсват хора, които могат да видят отвъд това, което се случва в момента\", допълва възмутената майка.", "date": "2017.05.09", "title": "Родители излизат на протест, недоволни от образователната система"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B1%D0%B8%D1%82%D0%B8%D1%8F%D1%82-%D0%BE%D1%82-%D0%BC%D0%B0%D1%80%D0%B5%D1%88%D0%BA%D0%B8-%D0%B8%D0%B7%D1%80%D0%B8%D0%B3%D0%BD%D0%B0-%D1%82%D0%BE%D0%B9-%D0%B5-%D0%B4%D0%B8%D0%B0%D0%B3%D0%BD%D0%BE%D0%B7%D0%B0-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F---%D0%B2-%D0%BA%D0%BB%D0%B8%D0%BD%D0%B8%D1%87%D0%BD%D0%B0-%D1%81%D0%BC%D1%8A%D1%80%D1%82-%D1%81%D0%BC%D0%B5-news656108.html", "text": "Битият от Веселин Марешки, общинският съветник Костадин Костадинов изригна в ефир по повод непрестанните гостувания на зам.-председателят на парламента за искания му имунитет и сбиването преди три години във Варна. Костадинов е възмутен от факта, че един посъдим, който според него отдавна трябваше да е в затовра, не само се измъква, но и заема важни държавни постове. \"За мен е унизително, че един подсъдим който е зам.-председател на парламента обикаля студиата и обяснява, че не е виновен за това което е направил. Едно елементарно криминално дело, по което ако не беше замесен субекта Веселин Марешки вече щеше да има присъда, а то се точи 3 години. А сега понеже той е на този пост делото започва отново и аз не очаквам то скоро да завърши\", заяви пред Нова тв. Костадинов, който допълни, че правосъдието у нас нито е бързо нито е ефективно както казва новият правосъден министър Цецка Цачева. Костадинов припомни, че в началото Марешки е отричал да е имало какъвто и да е удар, след това не бил много сигурен, по-късно версията му минава в един юмрук, а финалната версия е шамар. Припомняме, че всичко започва от скандал между съпрузи за пицария във Варна. Един от двамата познат на Марешки го вика за помощ, а другият общинският съветник Костадинов, където става и бой между двамата, а бизнесменът е арестуван. \"Не се доказва нищо,  защото човека който е от другата страна на спора е Веселин Марешки, ако беше обикновен човек, това дело отдавна щеше да е приключило. По делото има повече от 800 страници СРС-та от което става ясно, че той има връзка с криминално проявени лица. Марешки е диагноза на състоянието в което се намира страната ни, България е в клинична смърт. Той отдавна трябваше да е в затвора\", категоричен е Костадинов.  Той допълва, че ако един зам.-предсезател на Народното събрание смята, че е нормално да се удря хората, то и той може да отиде в парламента. Костадинов подчертава, че във въпросната вечер е имало полицаи, които са станали свидетели на всичко, но ето делото започва отначало.", "date": "2017.05.09", "title": "ЕКСКЛУЗИВНО! Битият от Марешки изригна: Той е диагноза за България - в клинична смърт сме!"}
{"url": "http://pik.bg/%D1%86%D0%B2%D0%B5%D1%82%D0%BB%D0%B8%D0%BD-%D0%B9%D0%BE%D0%B2%D1%87%D0%B5%D0%B2-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D1%83-%D0%BD%D0%B0%D1%81-%D0%BD%D0%B5-%D1%81%D0%B0-%D0%BA%D1%80%D0%B0%D0%B9%D0%BD%D0%B8-news656106.html", "text": "Патриотите у нас не са крайни. Зад част от думите, изразите, които плашат Европа, не стоят реални процеси у нас. Това обяви бившият вътрешен министър на МВР Цветлин Йовчев. Той каза, че от сегашния министър Валентин Радев има положителни впечатления. „Важно е какъв екип ще събере, защото той сам не може да направи нищо. Бъчварова положи усилия, но тежко министерство е МВР“, каза Йовчев. „Реформата в МВР зависи от няколко неща. Какво да е МВР? Какъв ще е пътят на МВР? При всяка смяна на властта ако се бутат нещата, няма да се случи нищо. Ако продължаваме така, ще е едно и също. Не може да се прави реформа само в едно звено. Ако се променят характеристиките на това звено, ще стане така, че то може да почне да пречи“, добави той.", "date": "2017.05.09", "title": "Цветлин Йовчев: Патриотите у нас не са крайни"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B5%D1%82%D0%BE-%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D0%B3%D0%B5%D1%80%D0%B1-%D0%B7%D0%B0-%D0%BC%D0%B0%D0%B6%D0%BE%D1%80%D0%B8%D1%82%D0%B0%D1%80%D0%BD%D0%B8%D1%8F-%D0%B2%D0%BE%D1%82-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D1%80%D0%B0%D0%B9%D0%BE%D0%BD%D0%B8%D1%80%D0%B0%D0%BD%D0%B5%D1%82%D0%BE-%D0%B8-%D1%80%D0%BE%D0%BB%D1%8F%D1%82%D0%B0-%D0%BD%D0%B0-news656114.html", "text": "Същият законопроект за мажоритарната система, който внасяме сега, бяхме внесли и през декември миналата година, за да отговорим на волята на народа. Това каза в сутрешния блок на БНТ депутатът от ГЕРБ Данаил Кирилов. \"Ние предлагаме разделяне на страната на 240 едномандатни избирателни райони. Това деление предполага извършването на райониране. По отношение на този ключов въпрос бяхме заявили и продължаваме да поддържаме позицията, че това райониране трябва да се извърши от орган, който е еднакво отдалечен от участниците в политическия процес. Предлагаме това да се извършва от президента, с помощта на държавната администрация\", отбеляза Кирилов. \"Трябва да се заложи достатъчно време, за да може моделът да се тества предварително\", добави той. \"В проектозакона ние подчертаваме, че избирателните райони са в страната. Не предвиждаме избирателни райони в чужбина и разделяне на света на зони. Сънародниците ни в чужбина ще могат да гласуват, след като си направят активна регистрация по постоянния им адрес в България\", поясни депутатът от ГЕРБ. \"В чужбина ще разчитаме повече и на електронното гласуване. Това ще премахне и необходимостта да се изпращат в чужбина 240 вида различни бюлетини, което би било затруднително\", заяви Данаил Кирилов. \"Трябва да се намери разумния баланс на всички възможни критерии и да се даде равна възможност на всички наши сънародници да гласуват. Не отхвърляме предложенията на инициативния комитет, просто казваме, че има и други възможности. Внасянето на проекта от наша страна и не означава, че дебатът е предрешен. Ще изслушаме всички предложения по темата\", каза още Данаил Кирилов.", "date": "2017.05.09", "title": "ГОРЕЩА ТЕМА! Ето позицията на ГЕРБ за мажоритарния вот, референдума, районирането и ролята на президента"}
{"url": "http://pik.bg/%D1%82%D0%B5%D1%81%D1%82-%D0%B8%D0%B7%D0%B1%D0%B5%D1%80%D0%B5%D1%82%D0%B5-%D1%81%D0%B8-%D0%BA%D0%BB%D1%8E%D1%87-%D0%B8-%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%BE-%D1%80%D0%B0%D0%B7%D0%BA%D1%80%D0%B8%D0%B2%D0%B0-news656043.html", "text": "Когато се погледнете в огледалото каква личност виждате? Представете си, че може да видите себе си като страничен наблюдател. Сега посочете няколко положителни и отрицателни черти на личността ви. Не е лесно да извадите несъвършенствата си, нали? И вероятно мислите, че се познавате добре. Днес отново споделяме с вас един забавен тест, който ще разкрие някои от тайните ви страни. Пред вас е сандъче със съкровище. Изберете ключ от 1 до 6, с който мислите, че може да се отвори това сандъче. След това вижте и резултата. Ключ 1 Вие сте избрали най-обикновения ключ. Това ви характеризира като човек, който е рационален и стабилен. Цените времето си и не обичате да го губите за дреболии. Действията, които предприемате в живота си се ръководят от разума, а не от чувствата. На моменти близките ви хора ви възприемат като затворена личност, но вие съзнателно избирате това поведение. Помислете дали ситуация в миналото не ви е оформила като такава личност. Ключ 2 Вашият избор се е спрял на изтънчен, богато украсен ключ. Вие не сте лесна личност и вероятно често сте критични към останалите. Поради тази причина някои хора се опитват да ви избягват. Дори и да заемате лидерска позиция, подчинените ви уважават, но от страх. В същото време вие усилено мислите за това как постоянно да се доказвате, да сте първи, да сте най-добрите. Отпуснете се! Ключ 3 Избрали сте ключа, който прилича на детелина. Това означава, че вие сте оптимистично настроена личност. Въпреки това е добре да гледате на живота и реалистично, защото прекаленият оптимизъм може да ви изиграе лоша шега. Склонни сте да не забелязвате опасностите край себе си, нелоялните хора. Затова бъдете малко по-предпазливи. Ключ 4 Вие сте позитивна личност със силна харизма. Интересни, нетипични, също като ключа, който сте избрали. Имате много идеи и намирате вдъхновение във всичко край себе си. Може би дори работата ви е свързана по някакъв начин с творчество. Имате голям потенциал, който да развивате, но на моменти мързелът надделява. Опитайте се да бъдете по-дисциплинирани и успехите няма да закъснеят. Ключ 5 Ключ номер 5 изглежда познат, с който сякаш може да отворите много врати. Това означава, че вие сте личност, която следва своя път и бариерите не ви спират да вървите напред. Винаги правите силно впечатление и сте независими от чуждото мнение. Верни сте на вашите принципи, но се опитайте понякога да признавате грешките си. Ключ 6 Вашият избор е класическа форма на ключ и това подсказва, че във вас се крие една консервативна личност. Не харесвате промените и всяко излизане от зоната ви на комфорт ви действа стресиращо. Опитайте се да промените това или поне отчасти. Излезте от черупката си и поемете живота в свои ръце. Това може да ви донесе много положителни промени. az-jenata.bg", "date": "2017.05.09", "title": "ТЕСТ: Изберете си ключ и вижте какво разкрива"}
{"url": "http://pik.bg/%D0%B1%D1%83%D0%BB%D0%BA%D0%B0-%D0%B2-%D0%B3%D0%B0%D1%89%D0%B5%D1%80%D0%B8%D0%B7%D0%BE%D0%BD-%D1%82%D0%B2%D1%8A%D1%80%D0%B4%D0%BE-%D0%B4%D0%B0-%D0%B0%D0%BA%D0%BE-%D0%B8%D1%81%D0%BA%D0%B0%D1%82%D0%B5-%D0%B4%D0%B0-%D1%80%D0%B0%D0%B7%D1%87%D1%83%D0%BF%D0%B8%D1%82%D0%B5-%D0%BA%D0%B0%D0%BD%D0%BE%D0%BD%D0%B0-news656087.html", "text": "Дантели, фини ръчни бродерии и декорации с кристали и перли властват в булчинските рокли. И тази година дизайнерите залагат на женствеността в тоалетите, елегантния сексапил и разбира се, удобството. Все повече булки държат на комфорта на роклята, на перфектната изработка и качествените материи. Многопластовите рокли продължават триумфално да заемат челни позиции в колекциите и в предпочитанията на дамите. На фокус са дълбоките деколтета, придружени с флоралните 3D елементи и бродерии. Дълбоките V-образни деколтета се наблюдават при почти всяка нова колекция на повечето дизайнери като Marchesa, Oscar de La Renta, Lela Rose, Elie Saab и други. Дизайнерите в световен мащаб предлагат широка гама от кройки, подходящи за всеки тип форма на тялото - от русалки, през А силует до класическата принцеса. Актуалните цветове и за този сезон са айвъри, шампанско, карамел, екрю. Розовият кварц и бледосиньото разчупват представа за сватбена рокля. Дизайнери като Mira Zwillinger, Romona Keveza, Naeem Khan и Hayley Paige показват точно такива цветни модели. Чисто белият цвят е оставен в миналото. Carolina Herrera, Oscar de la Renta и Peter Langner пък залагат на модели с извънгабаритни панделки, които седят много добре на изчистени рокли. Късите булчински рокли стават все по-предпочитан избор от по-дръзките и практични дами. Гащеризоните смело навлизат в сватбената мода и разчупват представата за класическия булчински тоалет. Грация, красота, стил и елегантност показа и родната дизайнерка София Борисова, която представи най-новата си колекция сватбени от котюр тоалети за 2018 година пред италианска публика във Вечния град. Дизайнерката впечатли присъстващите, освен с интересните кройки и силуети, с уникалните материи - висша мода, с които работят световноизвестни дизайнери. Роклите бяха заснети от известния фотограф Ивайло Станев на уникална фотосесия под капките на течаща вода. Зад обектива застанаха Деница Стоянова, топмодел на агенция ”Визаж”, и нашумялата манекенка и тв водеща Александра Богданска. В своята колекция за 2018 година София Борисова залага на роклите, които се усещат като втора кожа. Те са изработени от фини дантели, дантелени крайки, коприна, шифон, микадо, сатен, които придават изисканост и лукс на визията. Уникалността на кройките в тази колекция, както и комфортът, който дава абсолютна  свобода на движенията, ги прави предпочитани от бъдещите булки. Автентичният почерк на топ дизайнера е ясно изразен в ръчната изработка и вниманието към детайла, смелото съчетание на дантели и материи, което превръща роклята в истинско произведение на дизайнерското изкуство. Воалът продължава да властва като завършек на сватбената визия. В зависимост от избора на рокля той може да е дълъг - тип испански, или такъв, който покрива само раменете. Изчистен или декориран с подходяща кройка от дантела, този аксесоар се радва на завидна популярност сред бъдещите булки.", "date": "2017.05.09", "title": "Булка в гащеризон? Твърдо да, ако искате да разчупите канона"}
{"url": "http://pik.bg/%D0%BC%D0%B0%D1%85%D0%BC%D1%83%D0%B4-%D0%B0%D0%B1%D0%B1%D0%B0%D1%81-%D1%81%D0%BC%D1%8F%D1%82%D0%B0-%D1%87%D0%B5-%D0%B2-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D0%BC%D0%B5%D0%B6%D0%B4%D1%83-%D1%80%D1%83%D1%81%D0%B8%D1%8F-%D0%B8-%D1%81%D0%B0%D1%89-%D0%B8%D0%BC%D0%B0-%D1%81%D0%B1%D0%BB%D0%B8%D0%B6%D0%B0%D0%B2%D0%B0%D0%BD%D0%B5-news656086.html", "text": "РИА Новости, позовавайки се на местни медии. Президентът на Палестинската автономия Махмуд Аббас отбеляза, че в отношенията между Русия и САЩ се наблюдава „сближаване“, предаде „Искаме да използваме дори и минималното взаимно разбиране между американците и руснаците. Не искаме да играем с противоречията помежду им. Не смятам, че в момента има подобни противоречия. В момента отношенията между тях не са такива, каквито бяха по-рано“, заяви Аббас. „Смятам, че има някакво сближаване. Досега няма проявени черти, но то съществува зад кулисите“, добави той. На трети май Аббас се срещна с президента на САЩ Доналд Тръмп. По-рано посланикът на Палестинската автономия в Москва съобщи, че Аббас смята да посети Русия на 11 май. Президентът е посочил, че „няма връзка“ между неговите посещения във Вашингтон и в Москва. Фокус", "date": "2017.05.09", "title": "Махмуд Аббас смята, че в отношенията между Русия и САЩ има сближаване"}
{"url": "http://pik.bg/%D0%BD%D0%B0%D0%B4-110-%D1%87%D0%BE%D0%B2%D0%B5%D0%BA%D0%B0-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B4%D0%BD%D0%B5%D1%81-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D1%81%D0%BB%D0%B5%D0%B4-%D0%BF%D0%BE%D1%80%D0%B5%D0%B4%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news656090.html", "text": "Повече от 110 човека са пострадали днес след последния ден на антиправителствени протести в столицата на Венецуела Каракас. Това заявиха днес на пресконференция представители на опозиционния \"Блок на демократичното единство\", управляващ парламента. Според техни изчисления точният брой хора, получили травми в Каракас е около 116. Междувременно стана ясно, че венецуелските военни съдилища са разпоредили задържането за постоянно на най-малко 50 цивилни, участващи в смъртоносните масови протести срещу диктаторския режим на президента Николас Мадуро, заяви неправителствената организация \"Форум за наказателно правосъдие\" в понеделник. \"Досега 75 души са били изправени пред венецуелските военни съдилища. 50 от тях остават в ареста\", заяви пред АФП Алфредо Ромеро - адвокат от организацията, който представлява задържаните цивилни граждани. Той допълни, че само до края на деня още 40 ще бъдат изслушани в съда. Припомняме, че чрез акциите, продължаващи от началото на април, участниците в протестните шествия изразяват недоволството си към опитите на венецуелския президент Николас Мадуро да консолидира властта си. Техните искания включват възстановяване на конституционния ред, оставка на членовете на Върховния съд и нови избори. Въпреки че шествията взеха до момента над 37 жертви се очаква гражданите да продължат с протестните си действия, докато Мадуро не се оттегли от поста си. Причините за масовите демонстрации из цялата страна са последните решения, които обостриха и без това тежката политическа и икономическа криза в страната. Сред тях са опитът на Върховния съд да изземе законодателните функции на водения от опозицията Конгрес - единствената институция в страната, която не бе под контрола на президента Николас Мадуро и приближените му. Освен това венецуелските власти наложиха забрана на опозиционния лидер Енрике Каприлес, с която те го лишиха от 15-годишна обществена служба и го възпрепятстваха да участва в общите изборите следващата година. Последната искра, запалила бунтовете през последната седмица бе желанието на държавния глава да създаде нова конституция, която обаче да бъде написана от орган на \"народа\", заобикалящ водения от опозицията Конгрес.", "date": "2017.05.09", "title": "Над 110 човека са пострадали днес във Венецуела след поредния ден на протест"}
{"url": "http://pik.bg/%D1%81%D0%B0%D1%89-%D0%BF%D1%80%D0%B8%D0%B7%D0%BE%D0%B2%D0%B0%D1%85%D0%B0-%D0%BA%D0%BE%D1%81%D0%BE%D0%B2%D0%BE-%D0%B4%D0%B0-%D1%80%D0%B0%D1%82%D0%B8%D1%84%D0%B8%D1%86%D0%B8%D1%80%D0%B0-%D0%B3%D1%80%D0%B0%D0%BD%D0%B8%D1%87%D0%BD%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-news656088.html", "text": "Voice of America. САЩ призоваха в понеделник политическите партии в Косово да ратифицират споразумението за гранична демаркация със съседна Черна Гора, посочвайки, че отлагането на това ще навреди на имиджа на балканската държава в чужбина и ще попречи на възможността жителите на Косово да пътуват свободно по Европа. Посолството на САЩ в страната призова правителството да представи отново въпросът за ратификацията пред парламента, предаде „Оставаме напълно убедени, че граничната демаркация, установена според споразумението, е начертана правилно“, пише в официално заявление на посолството, в което се призовава политиците в Косово „да сложат край на споровете и несъгласията, които единствено вредят на страната“. Според опозицията Косово губи територия чрез споразумението. Тя заяви по-рано, че ще прекъсне всеки опит договорът да бъде ратифициран. Фокус", "date": "2017.05.09", "title": "САЩ призоваха Косово да ратифицира граничното споразумение с Черна гора"}
{"url": "http://pik.bg/%D0%BE%D1%82%D0%BA%D1%80%D0%BE%D0%B2%D0%B5%D0%BD-%D0%B2-%D0%BB%D1%8E%D0%B1%D0%BE%D0%B2%D1%82%D0%B0-%D0%B3%D1%80%D0%B8%D1%88%D0%BE-%D0%B7%D0%B0-%D0%BC%D0%B0%D1%88%D0%B0-%D1%88%D0%B0%D1%80%D0%B0%D0%BF%D0%BE%D0%B2%D0%B0-%D0%BD%D1%8F%D0%BC%D0%B0-%D0%BB%D0%BE%D1%88%D0%B8-%D1%87%D1%83%D0%B2%D1%81%D1%82%D0%B2%D0%B0-%D0%BC%D0%B5%D0%B6%D0%B4%D1%83-%D0%BD%D0%B0%D1%81-news656062.html", "text": "Няма лоши чувства между нас, каза най-добрият ни тенисист Григор Димитров за бившата му приятелка Мария Шарапова. Повод за възродения интерес към двамата дадоха самите Гришо и Маша на демонстративния турнир в Мадрид преди настоящия Мастърс. Тогава двамата видимо се забавляваха, а Григор дори шепнеше нещо на ухото на бившото си гадже. Всички сме колеги и сме в добри отношения.  Гледаме напред и сме тук с обща цел – да играем красив тенис, да радваме публиката, да се борим в мачовете и побеждаваме. Това е най-важното, оттам какво кой ще каже е без значение, каза Гришо след победата си в първия кръг на Мастърса в Мадрид срещу германеца Филип Колшрайбер. Българинът трябваше да отговаря и на въпроса къде е настоящата му възлюбена Никол Шерцингер: Няма я в момента. Дали има планове да дойде за следващите кръгове? Най-близките са до мен в такива ситуации, така че дано стигнем до тези фази, диплотамитчон отвърна Димитров. Победата е най-важното нещо. Нямах особени очаквания от себе си. Имах няколко разочароващи представяния напоследък, но съм фокусиран над всяка тренировка, точка, мач. Целият ми тим работи зад сцената да ми помага за позицията. Искам да се върна, където бях. Надявам се да нямам контузии и да играя добре на тези 3 клей-турнира. После ще видим. Понякога успехът е много близо, каза най-добрият ни тенисист пред tennis24.bg.", "date": "2017.05.09", "title": "ОТКРОВЕН В ЛЮБОВТА! Гришо за Маша Шарапова: Няма лоши чувства между нас!"}
{"url": "http://pik.bg/%D0%B0%D0%B4%D0%BC%D0%B8%D1%80%D0%B0%D0%BB-%D1%81%D0%BA%D0%BE%D1%82-%D1%81%D1%83%D0%B8%D1%84%D1%82-%D0%BD%D1%8F%D0%BC%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%B2%D1%8A%D0%B2-%D0%B2%D0%BE%D0%B5%D0%BD%D0%BD%D0%BE%D0%BC%D0%BE%D1%80%D1%81%D0%BA%D0%B8%D1%82%D0%B5-%D0%BF%D0%B0%D1%82%D1%80%D1%83%D0%BB%D0%B8-%D0%BD%D0%B0-%D1%81%D0%B0%D1%89-news656059.html", "text": "Voice of America. Командващият тихоокеанския флот на САЩ Адмирал Скот Суифт заяви, че няма политическа промяна по отношение на операциите по свободата на навигацията на военноморските сили на страната при администрацията на Доналд Тръмп, предаде Според предишната администрация на президента Барак Обама флотът на САЩ провеждаше подобни операции в Южнокитайско море, за което претенции има Китай, предизвиквайки протести от страна на Пекин. Подобни не са били осъществявани откакто в Белия дом се намира Тръмп. По-рано бе съобщено, че тихоокеанското командване на флота на САЩ е поискало през март да извърши плаване край оспорвания риф Скарбъро. Пентагонът опроверга данните. Фокус", "date": "2017.05.09", "title": "Адмирал Скот Суифт: Няма промяна във военноморските патрули на САЩ"}
{"url": "http://pik.bg/%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D1%81%D0%B0-%D1%83%D0%B1%D0%B8%D0%BB%D0%B8-%D1%81%D0%B5%D0%B4%D0%B5%D0%BC-%D0%BC%D0%B0%D0%BB%D0%B8%D0%B9%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-%D0%B2-%D1%81%D0%B5%D0%B2%D0%B5%D1%80%D0%BD%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news656091.html", "text": "Reuters, цитирана от Фокус. Министерството на отбраната на Мали съобщи, че неизвестни терористи са убили седем войници от въоръжените сили на страната в северните ѝ части тази неделя. Това е вторият удар срещу армията на западноафриканската държава за последната седмица, предаде „В неделя терористите са използвали кола да се врежат във военен пункт край селището Алмустрат на около 120 км. северно от град Гао, преди да изстрелят ракети“, пише в официално заявление на малийската армия. Терористите в областта са се прегрупирали след водената от Франция военна операция от 2013 г., целяща да ги изтласка.", "date": "2017.05.09", "title": "Терористи са убили седем малийски войници в северната част на страната"}
{"url": "http://pik.bg/%D1%80%D1%83%D1%81%D0%BA%D0%BE%D1%82%D0%BE-%D0%BC%D0%B2%D0%BD%D1%80-%D0%BF%D0%BE%D1%81%D0%BE%D1%87%D0%B8-%D1%83%D1%81%D0%BB%D0%BE%D0%B2%D0%B8%D1%8F%D1%82%D0%B0-%D0%B7%D0%B0-%D0%BD%D0%BE%D1%80%D0%BC%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B5-%D0%BD%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81%D1%8A%D1%81-%D1%81%D0%B0%D1%89-news656067.html", "text": "РИА Новости, цитирана от Фокус. Заместник-министърът на външните работи на Русия Сергей Рябков в разговор с заместник-държавния секретар на САЩ Томас Шенън е заявил, че за нормализацията на двустранните отношения е необходимо да се отстранят създадените от бившия президент на САЩ Барак Обама пречки, като фактическата екпроприация на дипломатическите имоти на Русия в САЩ, предаде „Състоя се обстоятелствен разговор по широк кръг въпроси от двустранната сфера на отношенията. От руска страна се подчерта, че за нормализацията е необходимо да се отстранят редица остри пречки, създадени от предишната администрация на Обама, която в разрез с международното право дори фактически експроприира обектите на дипломатическите представителства на Русия в САЩ, които са държавна собственост и имат имунитет“, посочи Рябков.", "date": "2017.05.09", "title": "Руското МВнР посочи условията за нормализиране на отношенията със САЩ"}
{"url": "http://pik.bg/%D0%B0%D0%BD%D0%B4%D1%80%D0%B5-%D0%B0%D0%B3%D0%B0%D1%81%D0%B8-%D1%81%D1%82%D0%B0%D0%B2%D0%B0-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0-%D0%B4%D0%B6%D0%BE%D0%BA%D0%BE%D0%B2%D0%B8%D1%87-news656093.html", "text": "Бившият номер 1 в тениса Андре Агаси може да стане треньор на Новак Джокович, информира британския \"Телеграф\". Сърбинът е в криза, след като отстъпи първото си място в световната ранглиста на Анди Мъри. Преди няколко дни той освободи целия си треньорски щаб начело с Мариян Вайда. Между 2013 и 2016 година с Джокович работи друг известен бивш тенисист - Борис Бекер. Спортал", "date": "2017.05.09", "title": "Андре Агаси става треньор на Джокович?"}
{"url": "http://pik.bg/%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%BC%D0%BE%D0%B6%D0%B5-%D0%B4%D0%B0-%D0%B7%D0%B0%D0%B3%D1%83%D0%B1%D0%B8-%D0%B8-%D0%B1%D0%B5%D0%B7-%D0%BF%D0%BE%D0%BC%D0%BE%D1%89%D1%82%D0%B0-%D0%BD%D0%B0-%D1%81%D0%B0%D1%89-news656094.html", "text": "„Ислямска държава“ губи. Нейните мечти за халифат може и все още да са живи, но състоянието ѝ е критично. Контролираната от групировката територия в Ирак и в Сирия се свива драматично през последните няколко месеца, финансирането ѝ пада и докато ветровете се променят, родените в чужбина бойци започват да се оттеглят. Турските власти в момента пленяват десетки дезертиращи терористи, а бивши бойци на „Ислямска държава“ се предават по граничните градове, предпочитащи да избягат от Сирия, дори и това да означава престой в затвор за тях, пише The Hill. Както се случва с подобни аморфни, недържавни актьори, няма да е лесно да е предрече кога „Ислямска държава“ ще престане да бъде важен играч в близкоизточния хаос и с около една трета от Мосул и цяла Ракка все още в ръцете на групировката, все още е рано да се обяви, че тази глава в борбата срещу тероризма е приключила. Все пак, няма да е преувеличено да се каже, че „Ислямска държава“ губи и най-важното е, че тя ще продължи да губи и без намесата на САЩ. Дори и да е имало време, когато САЩ е трябвало да бъдат полицаи в Близкия изток, това време е отминало. Нека оставим местните сили да поемат отговорност, създавайки стабилност и евентуално мир в собствения си регион. Разбира се, това е объркана перспектива. Регионалните сили имат спорни и дори често конкуриращи се цели, вярвания и идеологии. Стабилността не е същото нещо като свободата и отсъствието на „Ислямска държава“ не означава присъствие на демокрация. В местното и възможно мирно решение на проблема не се предвижда стегната намеса на САЩ, всемогъщи и всезнаещи, чрез екплозивна военна инвазия, в която Вашингтон отново ще бомбардира хубаво всичко. Но това е в сферата на фантазиите. Игнорира се, че през последното десетилетие и половина американската външна политика е всичко друго, но не и стегната. Че САЩ не са нито всемогъщи, нито всезнаещи. Че интервенционализмът на армията на САЩ е често безразсъден и контрапродуктивен, създаващ вакууми на сила и страдания за цивилните, че не създава каквото и да е , подобно на мир. Не се обръща внимание, че външната политика на САЩ след нападенията от 11 септември е „напълно разколебана“, както наскоро отбеляза на страниците на „Форин Афеърс“ о.з. полковник Андрю Бачевич, военен историк. Такава е и тя днес, докато американските военни остават повече или по-малко постоянно ангажирани в продължителни конфликти, докато двупартийната закостеняла политическа система остава упорито несъзнаваща възможността, че в някои части на света силите на САЩ може и да не са повече необходими, докато на други места присъствието им дори може да влоши положението. Борбата срещу „Ислямска държава“ е едно от вторите места. Защото, ако САЩ още веднъж повторят грешките си от близкото минало – отново да се втурнат да сменят режими, да строят нации и да предизвикват непредвидени последствия, то това ще е пагубно за прогреса на Близкия изток към някакво подобие на сигурност. Време е „Ислямска държава“ да загубят без участието на САЩ. Фокус", "date": "2017.05.09", "title": "„Ислямска държава“ може да загуби и без помощта на САЩ"}
{"url": "http://pik.bg/%D0%B2-%D1%80%D1%83%D1%81%D0%BA%D0%B0%D1%82%D0%B0-%D1%82%D1%83%D0%BB%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-%D1%81%D0%B0-%D0%BE%D1%82%D0%BA%D1%80%D0%B8%D1%82%D0%B8-%D0%BF%D0%BE%D0%B2%D0%B5%D1%87%D0%B5-%D0%BE%D1%82-40-%D0%BD%D0%B5%D0%B2%D0%B7%D1%80%D0%B8%D0%B2%D0%B5%D0%BD%D0%B8-%D1%81%D0%BD%D0%B0%D1%80%D1%8F%D0%B4%D0%B8-%D0%BE%D1%82-%D0%B2%D1%81%D0%B2-news656095.html", "text": "Интерфакс, цитирана от Фокус. Специалистите от руското министерство на извънредните ситуации са провели специална операция по унищожаването на боеприпаси от времето на Втората световна война, открити в Тулска област , предаде Според пресслужбата на министерството 42 снаряда са били открити в областта и ще бъдат обезвредени. Боеве между Червената армия и Вермахта са се водили в региона на находката в периода между октомври и декември 1941 г.", "date": "2017.05.09", "title": "В руската Тулска област са открити повече от 40 невзривени снаряди от ВСВ"}
{"url": "http://pik.bg/%D1%82%D1%8F-%D1%80%D0%B5%D1%88%D0%B0%D0%B2%D0%B0-%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%BD%D0%B8%D1%82%D0%B5-%D0%BD%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%B2%D0%B8%D0%B6%D1%82%D0%B5-%D0%B7%D0%B0%D1%89%D0%BE-%D1%8F%D0%B3%D0%BE%D0%B4%D0%B0%D1%82%D0%B0-%D0%B5-%D0%BD%D0%B0%D0%B9-%D0%BF%D0%BE%D0%BB%D0%B5%D0%B7%D0%BD%D0%B8%D1%8F%D1%82-%D0%BF%D0%BB%D0%BE%D0%B4-news656092.html", "text": "Ягодите са доста полезни – няма две мнения по този въпрос. Аз бих могла да говоря за ползата от ягодите като човек, който е имал /и има/ проблеми със здравето, произтичащи най-вече от наднормените килограми. Днес ще споделя нещо, което знам от една приятелка на майка ми. Жената не е нито лечителка, нито лекарка, нито нещо кой знае какво. Аз я знам като извънредно фина и красива жена, въпреки че отдавна е минала 60 години. Работила е в стол за хранене. Сега живее на село, гледа си разни неща и обикаля фермерските пазари, пише Струма.бг. От нея знам един трик, който остава за цял живот. Става въпрос за дръжките, или опашчиците, както тя ги наричаше, на ягодите. Всеки знае, че ягодите са ценни! Полезни са за профилактика на сърдечно-съдови заболявания. Този чуден плод намалява количеството на холестерола в кръвта. Пресният ягодов сок избелва зъбите. Може да се ползват и като натурална маска за лице. Как и за какво се ползват дръжките на ягодите, които аз лично, а предполагам и вие, досега изхвърлях? Ето различните ползи, в които се убедих с течение на времето и няколко ягодови сезона: Изсушените листенца биха могли да се добавят към обичайния билков чай, или може да си ги сварите отделно. Този чай има анти-стрес ефект и успокоява тялото и е не по-лош от чай от мента! На мен лично ми подейства и като диуретик. Една супена лъжица изсушени дръжчици от ягоди се заливат с чаена чаша вода, варят се около 2-3 минути и след това се оставя да постои 10 мин, прецежда се и се пие. Няма определено време, нито количество. Аз си го правех винаги, когато имах ягоди под ръка. Ето ви и една рецепта за загуба на коса: смесете овесени ядки с малко вода и пюре от ягодови дръжки, които предварително сте пасирали в блендер. Слагайте тази каша върху косата 3 пъти седмично в продължение на 30 минути. Приготвя се концентриран чай от ягодови дръжки, който се по пие 1 чаша след всяко хранене. Този чай помага да се нормализира нивото на кръвната захар! Концентрираният чай се прави като се слагат 2 супени лъжици сухи ягодови дръжки в чаена чаша вода. Приготвя се както е описано по-горе. Накратко – това действително е здравен трик за цял живот. Аз го ползвам от 3-4 години, и мога да ви кажа, че имам само ползи. А и почистването на ягодите вече не ми е толкова досадно.", "date": "2017.05.09", "title": "Тя решава здравословните ни проблеми! Вижте защо ягодата е най-полезният плод"}
{"url": "http://pik.bg/%D0%BD%D0%B0-%D0%BE%D1%81%D1%82%D1%80%D0%BE%D0%B2-%D1%85%D0%B8%D0%BE%D1%81-%D1%81%D0%B5-%D0%BF%D0%BB%D0%B0%D0%BD%D0%B8%D1%80%D0%B0-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D0%B2-%D1%86%D0%B5%D0%BD%D1%82%D1%8A%D1%80-%D0%B7%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-news656046.html", "text": "Ekathimerini. Гръцките власти съобщиха, че на 20 май ще бъде открит нов лагер за мигранти и бежанци на остров Хиос, пише „Опитът ни от Лесбос и Кос, където са построени подобни лагери, е положителен“, съобщи генерал-лейтенант Захарула Цириготи от гръцката полиция. Центърът ще е от типа „предизпращащи“ и ще приютява бежанци и мигранти, връщани към Турция. Цириготи добави, че строежът на новия лагер е „еднопосочна улица“", "date": "2017.05.09", "title": "На остров Хиос се планира изграждането на нов център за мигранти"}
{"url": "http://pik.bg/%D1%81%D0%B5%D1%81%D0%BA-%D1%84%D0%B0%D0%B1%D1%80%D0%B5%D0%B3%D0%B0%D1%81-%D0%BA%D0%BE%D0%BB%D0%BA%D0%BE%D1%82%D0%BE-%D0%BF%D0%BE-%D1%80%D0%B0%D0%BD%D0%BE-%D1%81%D1%82%D0%B0%D1%82%D0%B5%D0%BC-%D1%88%D0%B0%D0%BC%D0%BF%D0%B8%D0%BE%D0%BD%D0%B8-%D1%82%D0%BE%D0%BB%D0%BA%D0%BE%D0%B2%D0%B0-%D0%BF%D0%BE-%D0%B4%D0%BE%D0%B1%D1%80%D0%B5-news656068.html", "text": "Испанският полузащитник на Челси Сеск Фабрегас няма търпение тимът му стане шампион на Англия. Лондончани се приближиха само на победа до мечтата и могат да я сбъднат още в петък при успех над Уест Бромич като гост. Фабрегас беше избран за играч на мача при победата с 3:0 над Мидълзбро в 36-ия кръг на \"Стамфорд Бридж\". \"Близко сме до титлата, но във футбола нищо не може да счита за свършило, преди действително да завърши. Надявам се, че в петък ще спечелим шампионата. Колкото по-бързо, толкова по-добре. Днес направихме голяма крачка, а в петък е големия финал. Годината беше тежка, свикнал съм да играя много мачове, но годините вече тежат. Мнозина казваха, че трябва да напусна Челси, защото не съм подходящ за стила на мениджъра Антонио Конте, но аз избрах предизвикателството. В последните 20 мача неизменно бях на терена\", каза Фабрегас, цитиран от Спортал.", "date": "2017.05.09", "title": "Сеск Фабрегас: Колкото по-рано статем шампиони, толкова по-добре"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B5-%D0%BD%D0%B5%D0%B4%D0%BE%D0%B2%D0%BE%D0%BB%D0%B5%D0%BD-%D0%BE%D1%82-%D1%81%D0%B2%D0%BE%D1%8F-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%B3%D0%B5%D0%BD-%D0%BC%D0%B0%D0%BA%D0%BC%D0%B0%D1%81%D1%82%D1%8A%D1%80-news656070.html", "text": "Президентът на САЩ Доналд Тръмп е разочарован от работата на своя съветник по националната сигурност ген. Хърбърт Макмастър и съжалява, че го е назначил на поста. Това съобщи агенция „Блумбърг“, позовавайки се на няколко източника от администрацията във Вашингтон, запознати със ситуацията. Според тях противоречията между държавния глава и съветника му по националната сигурност са започнали практически веднага след назначаването му. Един от първите примери е станал отказът на Тръмп да изключи от своето обръщение към Конгреса през февруари формулировката „радикален ислямски тероризъм“ Макмастър се обърна тогава към президента и няколко членове от неговата администрация с призива да премахнат това определение от текста. То обаче не само остава, но Тръмп при произнасянето на речта, специално натъртвал всяка от трите думи. Впоследствие Макмастър има разногласия не само с държавния глава, но и с други членове на администрацията, включително и с ключовия политически съветник на Тръмп Стивън Банън. Според източници от Белия дом Макмастър в известна степен дори „подкопава политическия му курс“. Привържениците на Банън смятат, че Макмастър се опитва да въвлече президента в политика, против която той се изказваше по време на предизборната си кампания. Миналата седмица Макмастър отново влезе в противоречие с ръководители от администрацията, след като се опита да смени своя заместник – Кети Макфърланд, която остана при него като „наследство“ от Майкъл Флин. Началникът на канцеларията на Белия дом Райнс Прибъс в началото на месеца забрани да се прави такава кадрова промяна, защото тя не била съгласувана с никого. Макмастър дори уведомил своя заместник за това, че напуска поста на 10 май, но след решението на Прибъс, тя продължава да изпълнява функциите си.", "date": "2017.05.09", "title": "Тръмп е недоволен от своя съветник ген. Макмастър"}
{"url": "http://pik.bg/%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news656069.html", "text": "AFP, цитирана от Фокус. В Южна Корея в 6 часа сутринта местно време (23:00 българско) врати са отворили избирателните секции, където ще бъде избран нов президент на страната, след като предишният Пак Кън-хе бе отстранен за корупция, предаде Очаква се избирателната активност да бъде рекордна, понеже гласоподавателите са недоволни от широкоразпространените подкупи и злоупотреби с властта, които струваха на Пак Кън-хе властта. Левият адвокат правозащитник Мун Че-Ин води в социологическите проучвания, следван от бившия директор на технологична компания Ан Чул-су.", "date": "2017.05.09", "title": "В Южна Корея започват президентските избори"}
{"url": "http://pik.bg/%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D1%81%D1%82%D1%80%D0%B0%D0%BD%D0%B8-%D1%87%D0%BB%D0%B5%D0%BD%D0%BA%D0%B8-%D0%BD%D0%B0-%D1%81%D1%81-%D0%BD%D0%B0-%D0%BE%D0%BE%D0%BD-%D0%B8%D1%81%D0%BA%D0%B0%D1%82-%D0%B4%D0%B0-%D1%80%D0%B0%D0%B7%D0%B1%D0%B5%D1%80%D0%B0%D1%82-%D0%B4%D0%B5%D1%82%D0%B0%D0%B9%D0%BB%D0%B8%D1%82%D0%B5-%D0%BD%D0%B0-%D0%B7%D0%BE%D0%BD%D0%B8%D1%82%D0%B5-%D0%B7%D0%B0-%D0%B4%D0%B5%D0%B5%D1%81%D0%BA%D0%B0%D0%BB%D0%B0%D1%86%D0%B8%D1%8F--news656075.html", "text": "РИА Новости, цитирана от Фокус. Западните страни членки на Съвета за сигурност на ООН разчитат да получат повече информация за създаваните в Сирия зони за деескалация на напрежението, преди да приемат резолюцията в подкрепа на постигнатите в Астана договорености. Това бе съобщено пред журналисти от постоянния представител на Швеция в ООН Олаф Скуг, предаде Скуг заяви, че делегацията на Швеция „иска страните-гаранти в Сирия – Русия, Иран и Турция да ни информират за резултатите от дискусиите, за състоянието на положението между страните, позициите на сирийските режим и опозиция по тези споразумения, за да може да разберем, как ще се изпълнява това“. „Необходима ни е малко повече информация за тези споразумения. Ако я получим, убеден съм, че ще можем да достигнем до съгласие относно добра резолюция на Съвета за сигурност на ООН в подкрепа на тези договорености“, добави шведският дипломат. Проекторезолюцията на Русия приветства подписания в Астана на 4 май меморандум и призовава всички страни от сирийския конфликт да спазват примирието, установено в страната в края на декември 2016 г., а също така призовава държавите са способстват изпълняването на на меморандума за създаване на зони на деескалация.", "date": "2017.05.09", "title": "Западните страни членки на СС на ООН искат да разберат детайлите на зоните за деескалация на напрежението в Сирия"}
{"url": "http://pik.bg/%D0%B3%D0%BE%D0%BD%D0%B7%D0%BE-%D0%B8%D1%81%D0%BA%D0%B0-%D0%B4%D0%B2%D0%B0%D0%BC%D0%B0-%D0%BE%D1%82-%D0%BB%D0%B5%D0%B2%D1%81%D0%BA%D0%B8-%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0%D0%B2%D0%B8%D0%B2%D0%B0-%D0%B9%D0%BE%D1%80%D0%B3%D0%B0%D1%87%D0%B5%D0%B2%D0%B8%D1%87-%D0%B8-%D0%BC%D0%B8%D0%BD%D0%B5%D0%B2-%D0%B4%D0%B0-%D0%BF%D1%80%D0%B5%D0%BC%D0%B8%D0%BD%D0%B0%D1%82-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-news656096.html", "text": "Бившият футболист, треньор и шеф в Левски и настоящ наставник на Черно море Георги Иванов-Гонзо се опитва да привлече на \"Тича\" двама основни футболисти на \"сините\", тръби \"Меридиан Мач\". Според информация на изданието той вече е провел разговори с капитана Веселин Минев и сръбския страж Боян Йоргачевич. Иванов е амбициран да подсили състава предвид възможното участие в Лига Европа и иска да подсили състава с доказани футболисти. 36-годишният Минев е получил предложение за нов договор, но официално не е подписал. Той не беше в групата за мача с Черно море в неделя. Пред свои близки десният бек е споделил, че обмисля много сериозно предложението от морската столица. Гонзо следи внимателно и ситуацията около Йоргачевич, който се възстановява след операция на лакътя. Той ще се възстановява поне още два месеца, а договорът му изтича след още един сезон. Сърбинът навърши 35 години, а на \"Герена\" разполагат с млад и перспективен вратар в лицето на Николай Кръстев, който оправдава доверието. На \"Тича\" вече анонсираха други двама бивши левскари за сигурни попълнения. Това са Мариян Огнянов и Орлин Старокин.", "date": "2017.05.09", "title": "Гонзо иска двама от \"Левски\": Треньорът навива Йоргачевич и Минев да преминат в Черно море"}
{"url": "http://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D1%81%D1%8A%D1%80%D0%B1%D0%B8%D1%8F-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%B4%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0-%D0%B2-%D0%B0%D1%80%D0%BC%D0%B8%D1%8F%D1%82%D0%B0-%D1%81%D0%B8-news656057.html", "text": "В-92. Сръбският министър-председател и новоизбран президент Александър Вучич заяви, че Сърбия прави всичко, за да запази регионалната сигурност „и засега е успешна в това“. Той добави, че страната ще продължи да инвестира в армията си, предаде сръбското радио Днес, във вторник, Вучич ще присъства в честванията на Деня на сръбската армия, Деня на победата и Деня на Европа, които ще се проведат на полигона „Никинци“. Там ще се проведе и учението „Стомана-2017“, където по думите на министър-председателя сръбската армия ще демонстрира „наличното си мощно въоръжение, но и нови неща“. „Хората казват, че нищо не се случва в армията, но всъщност тези ужасни ботуши, с които служихме през 1988-1999 година в Югославската народна армия, вече ги няма, а вместо това всеки има два-три чифта, повече униформи, заплати“, посочи Вучич. „Хората ще видят утре и управляемите ракетни системи АЛАС. Как те променят курса си драстично, за да се изправят срещу цели. После ще си представят колко по-силни и мощни ставаме“, добави той, цитиран от Фокус.", "date": "2017.05.09", "title": "Александър Вучич: Сърбия ще продължи да инвестира в армията си"}
{"url": "http://pik.bg/5-%D1%82%D0%B5-%D0%B3%D0%BE%D0%BB%D0%B5%D0%BC%D0%B8-%D0%B4%D0%B5%D1%86%D0%B0-%D0%BD%D0%B0-%D0%B7%D0%BE%D0%B4%D0%B8%D0%B0%D0%BA%D0%B0-%D0%BA%D0%BE%D0%B8%D1%82%D0%BE-%D0%BD%D0%B8%D0%BA%D0%BE%D0%B3%D0%B0-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D1%80%D0%B0%D1%81%D0%BD%D0%B0%D1%82-news656041.html", "text": "Наистина трябва да пораснете. Трудните избори на възрастните и ежедневната работа не ви допадат особено, но е време и вие да поемете по този път. Ако искате да откриете истинската любов и да бъдете финансово стабилни, поработете по въпроса и започнете още сега. Вижте с какво трябва да се преборите: Телец Отказвате да поемете отговорност за действията и грешките си, което е прилично за децата в ранната им възраст. Трябва да осъзнаете добре, че има моменти, в които не можеш да бъдеш перфектен и правиш грешки. Ще се появи ситуация, в която трябва да отговаряте и за грешките на друга хора, а трудно бихте се справили с това. Рак Вашата чувствителност ви играе лоша шега. Няма лошо в това да бъдете емоционални, но определено, трябва да запазите някои от импулсивните си изяви за по-тесен кръг от хора. Опитайте да се съобразявате със ситуацията и да преценявате кога емоционалното отношение е подходящо и кога не. Лъв Все още се влияете от чуждото мнение и обръщате огромно внимание на материалните неща. Постоянното пазаруване на дрехи и обувки няма да нахрани душата ви, за това се обърнете към някои по-смислени аспекти от живота си. Везни Винаги сте центъра на купона, обичате да се правите на глупави и да привличате цялото внимание към себе си. Рискувате хората да ви пренебрегнат и да не оценят умствения ви капацитет, дори когато говорите сериозно. Козирог Перфектни сте в критиките към останалите. Смятате, че сте самото въплъщение на зрелостта и трудно признавате своите грешки. Откриете ли ги, не спирате да отричате и да се възхвалявате. Показвате своята слабост и несигурност, която не е прилична за възрастните.", "date": "2017.05.09", "title": "5-те големи деца на зодиака, които никога няма да пораснат"}
{"url": "http://pik.bg/%D0%BC%D0%B0%D1%88%D0%B0-%D1%88%D0%B0%D1%80%D0%B0%D0%BF%D0%BE%D0%B2%D0%B0-%D1%81-%D0%BD%D0%BE%D0%B2%D0%B0-%D0%BF%D0%BE%D0%BA%D0%B0%D0%BD%D0%B0-%D1%82%D0%BE%D0%B7%D0%B8-%D0%BF%D1%8A%D1%82-%D0%B7%D0%B0-%D0%B1%D0%B8%D1%80%D0%BC%D0%B8%D0%BD%D0%B3%D0%B0%D0%BC-news656078.html", "text": "Рускинята Мария Шарапова ще получи една от четирите покани за турнира на трева в Бирмингам от 19 до 25 юни, съобщава \"Таймс\". Решението вече е взето от тенис асоциацията на Лондон. Заради ниския си рейтинг след завръщането след 15-месечна дисквалификация за употреба на мелдоний, Шарапова не може да попадне директно в основната схема. Поради огромната й популярност и очакваните приходи от билети, организаторите използват тази вратичка и й изпращат покани. Така Шарапова участва на турнира в Щутгарт, където стигна до полуфинал, както и в Мадрид, където отпадна във втория кръг след загуба от яростната си критичка Южени Бушар от Канада. Рускинята загуби в три сета, а след мача запази самообладание. \"Радвам се, че целият този шум не повлия на играта ми. Бушар с нищо не ме изненада. Разбира се, разстроена съм след загубата. За мен е важно да играя добре във всеки мач и да не обръщам внимание на нещата извън корта\", коментира Шарапова, цитирана от Спортал.", "date": "2017.05.09", "title": "Маша Шарапова с нова покана, този път за Бирмингам"}
{"url": "http://pik.bg/%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D1%81%D0%B5%D0%B2%D0%B5%D1%80%D0%BD%D0%B0%D1%82%D0%B0-%D0%B3%D0%B0%D1%80%D0%B0-%D0%B2-%D0%BF%D0%B0%D1%80%D0%B8%D0%B6-%D1%82%D1%8A%D1%80%D1%81%D1%8F%D1%82-%D1%82%D1%80%D0%B8%D0%BC%D0%B0-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8-news656077.html", "text": "Въоръжени полицейски части са изпратени на Северната гара в Париж и извършват евакуация на сградата, съобщава вестник „Паризиен“ на сайта си, предаде БГНЕС. По данни на изданието служителите на реда издирват трима опасни заподозрени, които трябвало да се качат на високоскоростния влак (TGV). Полицията извършва проверка на високоскоростен влак, идващ от Валенсиен с повече от 200 пътници. Издирваните три лица се считат за опасни. Сигнал за тях е подаден от специалните служби на партньорска страна. Тримата се издирват, след като сигнали за тях от петък се подават от Париж, Бордо и Марсилия, всеки път предизвиквайки мобилизиране на многобройни полицейски сили. Засега тримата заподозрени не са разпознати. По-рано вчера продавач и контрольор са сигнализирали за това, че е възможно заподозрените да са във влака, който е трябвало да пристигне на гарата в 23.10 часа. Засега не е ясно дали подаденият сигнал се отнася именно за тримата издирвани заподозрени.", "date": "2017.05.09", "title": "Евакуират Северната гара в Париж, търсят трима заподозрени"}
{"url": "http://pik.bg/%D0%BD%D1%8F%D0%BC%D0%B0-%D1%81%D0%BF%D0%B8%D1%80%D0%BA%D0%B0-%D0%BC%D0%B8%D1%82%D0%B0%D0%BA%D0%B0-%D1%81%D0%B5-%D1%85%D0%B2%D0%B0%D0%BD%D0%B0-%D1%81-%D0%BA%D0%B0%D0%BA%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D1%81%D1%82%D1%80%D0%B8%D0%BF%D1%82%D0%B8%D0%B9%D0%B7%D1%8C%D0%BE%D1%80-%D1%85%D0%BB%D1%8A%D1%82%D0%BD%D0%B0%D0%BB-%D0%BF%D0%BE-7-%D0%B3%D0%BE%D0%B4%D0%B8%D0%BD%D0%B8-%D0%BF%D0%BE-%D0%B3%D0%BE%D0%BB%D1%8F%D0%BC%D0%B0-%D0%BE%D1%82-%D0%BD-news656065.html", "text": "Кристиан Кирилов, по-познат като Митака от култовия младежки сериал „София ден и нощ” по Нова телевизия, си завъди учено гадже. Мацката на здравеняка е 7 години по-възрастна, но за сметка на това е експерт по молекулярна биология. Съвсем наскоро новоизгрялата тв звезда се раздели с щерката на банкерката Цветелина Бориславова и веднага скочи в нова връзка. Митко, познат като възглупав герой от сериала, събрал студенти от цялата страна, бил лудо влюбен в приятелката си. Каката обаче го строявала за щяло и нещяло. Здравенякът обаче хлътнал сериозно по учената си любовница тъкмо заради по-сериозното й отношение към живота, за разлика от кифлите, които му се мятали като мухи на мед, пише столичен седмичник. На пръв поглед приятелката на Кристиан-Митко не блести с особено забележителен външен вид, особено на фона на перхидролените кукли от предаването. Новата спътница в живота на Кирилов е момиче от класа, но от различен калибър - има сериозна професия с шанс за научна кариера. Самата тя в компания казвала, че й e леко неудобно, когато на улицата фенки напират да се снимат с Митака. Въпреки това била сигурна, че е срещнала любовта заради голямото сърце на своя любим.", "date": "2017.05.09", "title": "НЯМА СПИРКА! Митака се хвана с кака! Бившият стриптийзьор хлътнал по 7 години по-голяма от него молекулярна биоложка"}
{"url": "http://pik.bg/%D0%BB%D0%B5%D0%B3%D0%B0%D0%BD%D0%B5%D1%81-%D1%81%D0%B5-%D1%80%D0%B0%D0%B7%D0%B8%D0%B3%D1%80%D0%B0-%D0%B8-%D0%B8%D0%B7%D0%BF%D1%80%D0%B5%D0%B2%D0%B0%D1%80%D0%B8-%D0%B4%D0%B5%D0%BF%D0%BE%D1%80%D1%82%D0%B8%D0%B2%D0%BE-news656055.html", "text": "Отборът на Леганес постигна гръмка победа с 4:0 над традиционно силния отбор на Бетис в двубой от 36-ия кръг на испанската Примера дивисион и се отдалечи от опасната зона на изпадащите. С дубъл за Леганес на стадион \"Мунисипал де Бутарке\" се отчете аржентинецът Александър Шишмановски в 7-ата минута от дузпа и в 80-ата. По едно попадение добавиха французинът Набил Ел Зар в 15-ата и бразилецът Габриел в 65-ата. Леганес събра 33 точки и изпревари Депортиво Ла Коруня на 16-ото място. Бетис записа трета поредна загуба и е 15-и с 37. Спортал", "date": "2017.05.09", "title": "Леганес се разигра и изпревари Депортиво"}
{"url": "http://pik.bg/%D0%B0%D0%BD%D1%82%D0%BE%D0%BD%D0%B8%D0%BE-%D0%BA%D0%BE%D0%BD%D1%82%D0%B5-%D0%BE%D1%81%D1%82%D0%B0%D0%B2%D0%B0-%D0%BD%D0%B8-%D0%BE%D1%89%D0%B5-%D0%B5%D0%B4%D0%B8%D0%BD-%D1%84%D0%B8%D0%BD%D0%B0%D0%BB-news656058.html", "text": "Мениджърът на Челси Антонио Конте остана предоволен от играта на тима си при домакинската победа с 3:0 над Мидълзбро от 36-ия кръг, която приближи лондончани до титлата. За целта те трябва да победят Уест Бромич при гостуването в петък и ще станат недостижими за преследвача Тотнъм. \"Можем да бъдем доволни. Показахме отличен футбол, играчите проявиха старание и желание. Възползвахме се по най-добрия начин от загубата на Тотнъм. Направихме още една крачка към титлата, но все още не сме я спечелили. Уест Бромич ще се опита да ни отнеме точки, но ние ще сме готови. Искам да станем шампиони още в следващия кръг. Това е първият ми сезон в Англия, шампионатът е много тежък. Радвам се за футболистите, заслужават да спечелят титлата\", коментира бившият селекционер на Италия, цитиран от Спортал.", "date": "2017.05.09", "title": "Антонио Конте: Остава ни още един финал"}
{"url": "http://pik.bg/%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B4%D0%B0-%D0%B7%D0%B0%D1%89%D0%B8%D1%82%D0%B8-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%B0-news656045.html", "text": "Reuters. Прессекретарят на новоизбрания президент на Франция Еманюел Макрон Лорен Хаим съобщи, че по време на телефонен разговор с президента на САЩ Доналд Тръмп той го е призовал да защитава Парижкото климатично споразумение от 2015 г., предаде „Макрон ще защити споразумението за климата и ще бъде нащрек при защитата на френския народ“, заяви Хаим. „Климатичните промени са наистина важен и чувствителен въпрос за французите. На Тръмп му бе казано, че Макрон ще защити постигнатото в Париж“, посочи тя. Прессекретарят добави, че двамата са обсъдили и въпроси, свързани с борбата срещу тероризма, трансатлантическите отношения и икономиката. Фокус", "date": "2017.05.09", "title": "Еманюел Макрон призова Доналд Тръмп да защити Парижкото споразумение за климата"}
{"url": "http://pik.bg/%D0%BF%D1%80%D0%B5%D0%B1%D0%BE%D1%80%D0%B5%D1%82%D0%B5-%D0%B0%D0%BF%D0%B5%D1%82%D0%B8%D1%82%D0%B0-%D1%81%D0%B8-%D1%81-%D0%BC%D0%B0%D0%B3%D0%B4%D0%B0%D0%BD%D0%BE%D0%B7-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-news656036.html", "text": "Бабиният цяр срещу повишен апетит е магданозът. Той трябва да се добави навсякъде в менюто – в супи и салати, в чаша смути, като запарка. Магданозът намалява секрецията на стомашен сок и като следствие апетитът също намалява. Една чаена лъжица изсушени листа от магданоз се попарва с една чаша вряла вода. Престоява 10 минути, след което се прецежда. Изпива се по 100 мл всеки път при поява на чувство на глад. В запарката може да се добави семе от копър, ленено семе, анасон.", "date": "2017.05.09", "title": "Преборете апетита си с магданоз, вижте как..."}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B9%D0%BE%D1%81%D0%B8%D1%84-%D1%81%D1%8A%D1%80%D1%87%D0%B0%D0%B4%D0%B6%D0%B8%D0%B5%D0%B2-%D0%BD%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D1%81%D0%B8-%D0%B4%D0%B5%D0%BD-%D0%B8%D0%BC%D0%B0%D0%BC-%D0%B4%D1%8A%D1%89%D0%B5%D1%80%D1%8F-news656053.html", "text": "На 72 години Йосиф Сърчаджиев най-накрая се помири с дъщеря си Александра. Това е станало точно на рождения му ден. Младата актриса, която години наред повтаряше, че за нея баща й мъртъв, събрала смелост и му се обадила, за да го поздрави. „Имам дъщеря!” Това изречение повтарял Йосиф Сърчаджиев цял ден във вторник, 2 май, когато стана на 72 години. Сашка, с която доскоро се разминаваха като непознати или се правеха, че не се виждат, щом се засекат на улицата или в театъра, решила да направи първата крачка към помирението им. Още сутринта тя вдигнала телефона и се обадила на баща си, за да му честити празника и да му пожелае здраве. За възрастния актьор това бил най-щастливият момент от години. Цял ден той се хвалел, че най-накрая ледовете между него и Сашка са започнали да се топят, пише столичен седмичник. Сърчаджиев никога не е полагал истински бащински грижи за дъщеря си, но се говори, че колкото повече годините напредвали, толкова по-виновен се чувствал за този грях пред нея. Според негови познати, той дори й бил поискал прошка преди време, но тя отказвала да му я даде. В театралните среди се шушука, че за студенината между баща и дъщеря има един-единствен виновник – съпругата на Йоско – режисьорката Райна Томова. Тя му забранявала да общува и с Александра, с майка й, докато била жива. Причината била чисто материална – Райна, която две деца от актьора, се притеснявала, че след време незаконната дъщеря на мъжа й може да претендира за част от тяхното наследство.", "date": "2017.05.09", "title": "ПРИЗНАНИЕ! Йосиф Сърчаджиев на рождения си ден: Имам дъщеря!"}
{"url": "http://pik.bg/%D0%BE%D0%BE%D0%BD-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%BC%D0%B8%D1%80%D0%BD%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B2-%D0%B6%D0%B5%D0%BD%D0%B5%D0%B2%D0%B0-%D1%89%D0%B5-%D0%B1%D1%8A%D0%B4%D0%B0%D1%82-%D0%BF%D0%BE%D0%B4%D0%BD%D0%BE%D0%B2%D0%B5%D0%BD%D0%B8-%D0%BD%D0%B0-16-%D0%BC%D0%B0%D0%B9-news656061.html", "text": "Reuters. Специалният пратеник на ООН за Сирия Стефан Де Мистура съобщи, че мирните преговори между опозицията и правителството на Сирия в Женева ще бъдат подновени на 16 май, предаде В свое официално заявление Де Мистура изрази надежда, че споразуменията, постигнати миналата седмица в Астана сред Русия, Иран и Турция за създаването на „зони на деескалация на напрежението в Сирия“ ще бъдат приложени и „по този начин ще се постигне съществено намаляване на насилието и ще може да се оформи среда за провеждане на политическите междусирийски преговори в Женева“. По-рано в понеделник сирийският министър на външните работи Уалид Муалем заяви, че Дамаск би се придържал към руския план за такива зони, ако опозицията също ги съблюдава.", "date": "2017.05.09", "title": "ООН: Сирийските мирни преговори в Женева ще бъдат подновени на 16 май"}
{"url": "http://pik.bg/%D1%88%D0%B5%D1%81%D1%82%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D1%81%D1%80%D1%83%D1%82%D0%B2%D0%B0%D0%BD%D0%B5-%D0%B2-%D1%80%D0%B5%D0%B7%D1%83%D0%BB%D1%82%D0%B0%D1%82-%D0%BD%D0%B0-%D0%BF%D0%BE%D1%80%D0%BE%D0%B8-%D0%B2-%D0%BA%D0%B5%D0%BD%D0%B8%D1%8F-news656040.html", "text": "Най-малко шестима души са загинали в резултат на рухване на стена в жилищна сграда в Момбаса, предизвикано от поройните дъждове, предаде БГНЕС. „Четири деца и майка им са загинали на място под развалините, докато са се опитвали да се укрият от дъжда. Шестата жертва е търговец от съседен павилион, каза началникът на полицията на втория по големина град в Кения Лукас Огара. Спасителните работи за издирване на евентуални оцелели продължават. По данни на агенция „Синхуа“ властите на страната са предупреждавали за възможността пороите да предизвикат свлачища и наводнения в района. За оказване на помощ на пострадалите в крайбрежните населени места, пострадали от дъждовете, са сформирани аварийно-спасителни отряди. В някои от населените места цели къщи са останали под водата.", "date": "2017.05.09", "title": "Шестима загинаха при срутване в резултат на порои в Кения"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B8-%D0%B4%D0%B6%D0%B5%D1%80%D0%B5%D0%BC%D0%B8-%D0%BA%D0%BE%D1%80%D0%B1%D0%B8%D0%BD-%D1%89%D0%B5-%D0%B1%D1%8A%D0%B4%D0%B0%D1%82-%D0%BF%D0%BE%D0%B4%D0%BB%D0%BE%D0%B6%D0%B5%D0%BD%D0%B8-%D0%BD%D0%B0-%D0%BA%D1%80%D1%8A%D1%81%D1%82%D0%BE%D1%81%D0%B0%D0%BD-%D1%80%D0%B0%D0%B7%D0%BF%D0%B8%D1%82-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-news656063.html", "text": "The Guardian. Министър-председателят на Великобритания - консерваторът Тереза Мей и председателят на опозиционната Лейбъристка партия Джереми Корбин ще отговарят на въпроси по телевизията. Това е компромис, след като Мей отказа да участва в преки дебати с него. Двамата ще отговарят на въпроси на публиката в студио на ВВС в Йорк, пише Предаването ще се излъчи на 2 юни – шест дни преди парламентарните избори. След това ще се проведат интервюта и с председателите на другите партии в страната. Председателят на Шотландската национална партия Никола Стърджън и на Либералдемократическата партия Тим Фарън ще се появят в отделна програма на 4 юни. Мей по-рано отказа да участва в преки дебати, посочвайки, че предпочита да води предизборни кампании на място. Корбин от своя страна заяви, че няма да участва в дебати, съставени от представители на другите опозиционни партии. Но и консерваторите, и лейбъристите са се разбрали за алтернативен формат. Фокус", "date": "2017.05.09", "title": "Тереза Мей и Джереми Корбин ще бъдат подложени на кръстосан разпит по телевизията"}
{"url": "http://pik.bg/%D0%BA%D0%B0%D0%BF%D0%B8%D1%82%D0%B0%D0%BD%D1%8A%D1%82-%D0%BD%D0%B0-%D0%BC%D0%B8%D0%B4%D1%8A%D0%BB%D0%B7%D0%B1%D1%80%D0%BE-%D1%82%D0%BE%D0%B2%D0%B0-%D0%B5-%D0%B4%D1%8A%D0%BD%D0%BE%D1%82%D0%BE-%D0%BD%D0%B0-%D0%B6%D0%B8%D0%B2%D0%BE%D1%82%D0%B0-%D0%BC%D0%B8-news656064.html", "text": "Капитанът на Мидълзбро Бен Гибсън определи като най-тежкия момент в кариерата си досега изпадането от Премиър лийг, което стана факт след загубата с 0:3 от Челси на \"Стамфорд Бридж\" в 36-ия кръг. \"Работата не е само в този, целият ни сезон беше такъв. Не бяхме достатъчно добри. Челси ни победи с 3:0, но резултатът можеше да е и 6:0. Трябва да поправим всичко. За мен това е най-ниската точка не само във футболната ми кариера, а и в целия ми живот. Благодарен съм на феновете, които не спряха да ни подкрепят. Те заслужават да гледат Мидълзбро в Премиър лийг. Ще трябва да се събере отбор, който да е достоен за елита. Трябва хубаво да си помислим защо се получи така\", коментира Гибсън, цитиран от Спортал.", "date": "2017.05.09", "title": "Капитанът на Мидълзбро: Това е дъното на живота ми"}
{"url": "http://pik.bg/%D0%BE%D0%BA%D0%BE%D0%BB%D0%BE-10-000-%D1%84%D0%BE%D0%B9%D0%B5%D1%80%D0%B2%D0%B5%D1%80%D0%BA%D0%B0-%D1%89%D0%B5-%D0%BE%D0%B7%D0%B0%D1%80%D1%8F%D1%82-%D0%BD%D0%B5%D0%B1%D0%B5%D1%82%D0%BE-%D0%BD%D0%B0%D0%B4-%D0%BC%D0%BE%D1%81%D0%BA%D0%B2%D0%B0-%D0%B2-%D1%87%D0%B5%D1%81%D1%82-%D0%BD%D0%B0-9-%D0%BC%D0%B0%D0%B9-news656054.html", "text": "Около 10 000 фойерверка ще озарят небето над Москва в чест на Деня на победата, съобщи министерството на отбраната на Русия, предаде ТАСС. На 9 май в 22 часа московско време 72-та годишнина от Победата на съветската армия по време на Великата отечествена война ще се проведе празничната заря. В продължение на 10 минути от 72 установки и 18 артилерийски оръдия ще бъдат произведени 30 залпа. Установките ще бъдат разположени в 16 точки в Москва, се казва още в съобщението. За сигурността в Москва ще бдят 12 000 служители на реда", "date": "2017.05.09", "title": "Около 10 000 фойерверка ще озарят небето над Москва в чест на 9 май"}
{"url": "http://pik.bg/%D1%84%D1%80%D0%B0%D0%BD%D1%81%D0%BE%D0%B0-%D0%BE%D0%BB%D0%B0%D0%BD%D0%B4-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%B5%D0%BD-%D0%BF%D1%8A%D1%82-%D0%B2-%D0%B1%D0%B5%D1%80%D0%BB%D0%B8%D0%BD-%D0%BA%D0%B0%D1%82%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-news656048.html", "text": "AFP, цитирана от Фокус. Президентът на Франция Франсоа Оланд пристигна на последното си посещение в Берлин като държавен глава. Той бе посрещнат от германския канцлер Ангела Меркел, с която ще проведе разговори по време на вечеря, предаде Меркел посочи, че въпреки, че двамата „произлизат от различни политически семейства, тя се е радвала да работи с него и двамата са изградили взаимно доверие“. „Тяхната лична близост означава, че икономическите различия, а именно френският бюджетен дефицит и германският търговски излишък винаги можеха да бъдат превъзмогнати политически“, заяви източник, близък до Оланд.", "date": "2017.05.09", "title": "Франсоа Оланд пристигна за последен път в Берлин като президент на Франция"}
{"url": "http://pik.bg/%D0%B2-%D1%81%D0%B2%D0%B8%D1%80%D0%B5%D0%BF%D0%B0-%D0%B1%D0%B8%D1%82%D0%BA%D0%B0-%D0%B1%D1%83%D1%88%D0%B0%D1%80-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D1%88%D0%B0%D1%80%D0%B0%D0%BF%D0%BE%D0%B2%D0%B0-%D0%BE%D1%82-%D1%82%D1%83%D1%80%D0%BD%D0%B8%D1%80%D0%B0-%D0%B2-%D0%BC%D0%B0%D0%B4%D1%80%D0%B8%D0%B4-news656049.html", "text": "Канадката Южени Бушар изхвърли Мария Шарапова от турнира \"Мастърс\" в Мадрид, след като спечели свирепата битка помежду им от втория кръг. Двубоят беше очакван с огромен интерес заради словесната атака на Бушар спрямо рускинята отпреди месец, когато я нарече \"измамница\". Тя защити думите си по най-добрия начин тази  вечер, като издържа психически в тежката битка и спечели със 7:5, 2:6, 6:4.", "date": "2017.05.09", "title": "В свирепа битка: Бушар изхвърли Шарапова от турнира в Мадрид"}
{"url": "http://pik.bg/%D1%82%D1%80%D1%83%D1%81-%D0%BE%D1%82-64-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%B0%D0%BB%D1%8F%D1%81%D0%BA%D0%B0-news656026.html", "text": "Силно земетресение с магнитуд 6,4 разтърси в понеделник отдалечените Андреянови острови (част от Алеутските острови) в югоизточна Аляска, съобщи АФП. Според местните власти няма непосредствена опасност от цунами. Земетресението е поредното след серия трусове, регистрирани в района в ранните часове на понеделник, включително такива с магнитуд 5,9 и 5,7 съгласно данните на Геологическия топографски институт на САЩ. Епицентърът е бил на 30 км югоизточно от вулкана Танага.", "date": "2017.05.09", "title": "Трус от 6,4 по Рихтер разтърси Аляска "}
{"url": "http://pik.bg/%D1%87%D0%B5%D0%BB%D1%81%D0%B8-%D0%B5-%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%BE%D1%82-%D1%82%D0%B8%D1%82%D0%BB%D0%B0%D1%82%D0%B0-%D0%BC%D0%B8%D0%B4%D1%8A%D0%BB%D0%B7%D0%B1%D1%80%D0%BE-%D0%B8%D0%B7%D0%BF%D0%B0%D0%B4%D0%BD%D0%B0-news656047.html", "text": "Челси се приближи на победа от титлата в Англия, след като победи с 3:0 Мидълзбро в последния мач от 36-ия кръг на Премиър лийг на \"Стамфорд Бридж\" и уби и последните надежди на гостите да оцелеят. През новия сезон Боро ще стане отново част от Чемпиъншип, предава Спортал. Челси може да стане шампион още в петък, когато гостува на Уест Бромич. Резултатът откри Диего Коща в 23-ата минута с 20-ия си гол за сезона. Авансът на лондончани беше удвоен от Маркос Алонсо в 34-ата минута с удар от малък ъгъл. В 65-ата минута Неманя Матич направи резултата класически. Това беше победа номер 300 за лондончани на \"Стамфорд Бридж\" в Премиър лийг, като повече домакински победи имат само Манчестър Юнайтед - 347 и Арсенал - 305. Двубоят започна с истинска буря пред вратата на Боро. Първата възможност за домакините дойде още в 11-ата секунда, когато късметът спаси гостите от попадение след удара на Маркос Алонсо. В 3-ата минута пък Давид Луис се размина с топката след центриране в наказателното поле. В 6-ата минута отново се отвори възможност пред Алонсо, но топката срещна гредата. Гостите се опитаха да изравнят играта, но трудно изнасяха топката, а играчите в синьо им я отнемаха още в тяхната половина. В 16-ата минута Еден Азар беше изпуснат непокрит, върна топката около дузпата, където Диего Коща стреля, но не успя да порази целта. В 20-ата минута при идентична ситуация испанският национал отново не успя да открие резултата. Само три минута по-късно резултатът беше открит. Защитник на Боро не успя да пресече подаване към Коща, който при третия си опит да се разпише не сгреши и отблизо направи 1:0. В ролята на асистент се изяви сънародникът му Сеск Фабрегас, но срещу името му не беше записана асистенция, тъй като бранителят на Боро докосна топката, преди да попадне у Коща. В противен случай това щеше да е историческо постижение - 10 и повече асистенции в шест различни сезона на Премиър лийг. Челси не се отказа да търси второ попадение и го постигна в 34-ата минута, когато Маркос Алонсо от малък ъгъл стреля, топката рикошира в крака на стража на Боро Брад Гузън и влетя в мрежата. Две минути по-късно резултатът можеше да стане класически, след като Виктор Моузес се озова очи в очи с Гузън, но този път той спаси. През второто полувреме Челси продължи да превъзхожда своя съперник, а гредата отново спаси Боро от попадение в 47-ата минута след удар на Педро отблизо. Пропуски пред вратата на Боро направиха Алонсо, Аспиликуета и Коща. Така се стигна до 65-ата минута, когато Фабрегас вече официално стигна до десетата си асистенция през сезона. Испанецът технично вдигна топката в наказателно поле към Неманя Матич, който овладя и със силен удар опъна мрежата на Боро за трети път. Това беше първи гол в Премиър лийг за Матич от 7 май 2016 година, когато се разписа при загубата на Челси от Съндърланд. Любопитното е, че Съндърланд вече изпадна, а същата съдба очаква и Мидълзбро. До края футболистите и феновете на Челси се забавляваха, а в игра се появи и легендата Джон Тери на мястото на Давид Луис, който получи и капитанската лента в заключителните минути. Така Челси е само на победа от спечелването на титлата. В следващия кръг на 12 май лондончани гостуват на Уест Бромич, а три дни по-късно приемат Уотфорд. В последния кръг на 21 май Челси играе със Съндърланд у дома.", "date": "2017.05.09", "title": "Челси е на победа от титлата, Мидълзбро изпадна "}
{"url": "http://pik.bg/%D0%B5%D0%B3%D0%B8%D0%BF%D0%B5%D1%82%D1%81%D0%BA%D0%B0%D1%82%D0%B0-%D0%B0%D0%B2%D0%B8%D0%B0%D1%86%D0%B8%D1%8F-%D0%B5-%D1%83%D0%BD%D0%B8%D1%89%D0%BE%D0%B6%D0%B8%D0%BB%D0%B0-%D0%BF%D1%80%D0%B5%D0%B2%D0%BE%D0%B7%D0%BD%D0%B8-%D1%81%D1%80%D0%B5%D0%B4%D1%81%D1%82%D0%B2%D0%B0-%D0%BD%D0%B0%D1%82%D0%BE%D0%B2%D0%B0%D1%80%D0%B5%D0%BD%D0%B8-%D1%81-%D0%BE%D1%80%D1%8A%D0%B6%D0%B8%D1%8F-%D0%BF%D1%80%D0%B5%D1%81%D0%B8%D1%87%D0%B0%D1%89%D0%B8-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0--news656050.html", "text": "Египетската армия съобщи, че авиацията на страната е унищожила група превозни средства, навлезли в страната, натоварени с оръжия,от Либия, предаде Reuters. Египетската армия съобщи, че 15 превозни средства с оръжие са били унищожени при въздушен удар. Публикуван е видеоматериал, в който се вижда как самолети и хеликоптери нападат целите в пустинята. Не се съобщава кой е карал превозните средства и дали е имало жертви. Преди месец Египет обяви тримесечно състояние на извънредно положение, след като „Ислямска държава“ осъществи атентати срещу две коптски църкви, убивайки повече то 45 души. Фокус", "date": "2017.05.09", "title": "Египетската авиация е унищожила превозни средства, натоварени с оръжия, пресичащи границата с Либия"}
{"url": "http://pik.bg/%D0%BD%D0%B5-%D1%83%D1%86%D0%B5%D0%BB%D0%B8-%D0%B7%D1%83%D0%B5%D0%BA%D0%B0-%D0%BF%D1%80%D0%BE%D0%B4%D0%B0%D0%B4%D0%B5-%D1%81%D0%BA%D1%8A%D0%BF%D0%B0%D1%82%D0%B0-%D1%81%D0%B8-%D0%BA%D1%8A%D1%89%D0%B0-%D0%B1%D1%8F%D0%B3%D0%B0-%D0%BE%D1%82-%D0%BA%D0%BE%D1%84%D1%82%D0%B8-%D1%81%D1%8A%D1%81%D0%B5%D0%B4%D0%B8-news656035.html", "text": "Васил Василев-Зуека е продал къщата си в тузарската част на село Лозен, обсъждат го местните. Водещият на „Като две капки вода” се е разделил с имота си само 4 години след като го закупи срещу солидната сума  от близо 400 000 лева. Зуека се сдоби с двуетажната къща с площ над 200 квадратни метра и двор  от около 650 квадратни метра през декември 2013 г. Тогава се заговори, че за да закупи мечтания дом, актьорът е теглил кредит. Срещу крупната сума Зуека и половинката му Анна Вичева, която през април 2014 г. го дари със син, станаха собственици на луксозно построена къща и просторен, добре поддържан двор, опасан  от ограда  от ковано желязо. Допълнителни екстри са охранителната система и живописната гледка. В продължение на няколко седмици Зуека и жена му се занимавали с освежителен ремонт, както и доизкусуряване на интериора, така че да придадат уют на дома си, пише ХотАрена. А само 4 години по-късно той вече е собственост на друг. В село Лозен се говори, че Зуека и жена му са продали имота си, тъй като впоследствие не могли да се примирят с някои негови минуси. казали се луксозния си дом най-вече заради чест о спиране на тока. Освен това екранният партньор на Димитър Рачков не харесвал много-много съседите си. Не че имал скандали с тях, просто не му допадали, коментират в селото. Засега не е ясно дали водещият на „Като две капки вода” и половинката му Анна са харесали нов им от в някои от живописните райони около столицата, което би могло да е и допълнителният стимул да се разделят с къщата в Лозен.", "date": "2017.05.09", "title": "НЕ УЦЕЛИ! Зуека продаде скъпата си къща, бяга от кофти съседи"}
{"url": "http://pik.bg/%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BD%D0%B0%D0%B3%D0%BE%D1%80%D0%BD%D0%B8-%D0%BA%D0%B0%D1%80%D0%B0%D0%B1%D0%B0%D1%85-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%82%D1%80%D0%B8%D0%BC%D0%B0-%D0%B0%D1%80%D0%BC%D0%B5%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%BE%D1%81%D0%BB%D1%83%D0%B6%D0%B5%D1%89%D0%B8-news656052.html", "text": "АПА, цитирана от Фокус. В Нагорни Карабах при падане на автомобил във водоем са загинали трима арменски военнослужещи, предаде По предварителни данни са потънали военнослужещите Рубен Барсегян (роден 1998 г.), Рафаел Бишарян (роден 1997 г) и Рубен Мнацаканян (роден 1998 г).", "date": "2017.05.09", "title": "При катастрофа в Нагорни Карабах са загинали трима арменски военнослужещи"}
{"url": "http://pik.bg/%D1%81%D0%B5%D0%BD%D0%B0%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%BE%D0%B4%D0%BE%D0%B1%D1%80%D0%B8-%D1%85%D0%B8%D0%B9%D1%82%D1%8A%D1%80-%D1%83%D0%B8%D0%BB%D1%81%D1%8A%D0%BD-%D0%B7%D0%B0-%D0%BA%D0%BE%D0%BC%D0%B0%D0%BD%D0%B4%D0%B8%D1%80-%D0%BD%D0%B0-%D0%B2%D0%B2%D1%81-%D0%BD%D0%B0-%D1%81%D0%B0%D1%89-news656066.html", "text": "Сенатът на САЩ е одобрил номинирания от Доналд Тръмп за командир на ВВС на страната Хийтър Уилсън със 76 на 22 гласа. Това е първият от военните командири, избрани от Тръмп, който преминава през одобрението на горната камара на парламента на страната, пише The Hill. Уилсън е бивш конгресмен от Ню Мексико. Тя е завършила Академията на ВВС на САЩ и е част от третия випуск в историята, допуснал жени. По-рано тази година комисията на Сената по отбраната я одобри с 22 срещу пет гласа. По време на изслушването си Уилсън избягваше въпросите на демократите относно липсата на документация относно работата ѝ като консултант в корпорацията „Локхийд Мартин“.", "date": "2017.05.09", "title": "Сенатът на САЩ одобри Хийтър Уилсън за командир на ВВС на САЩ"}
{"url": "http://pik.bg/%D0%BF%D1%80%D0%B5%D0%B7-2017-%D0%B3-%D0%B0%D0%BB%D0%B1%D0%B0%D0%BD%D0%B8%D1%8F-%D1%89%D0%B5-%D0%BE%D1%82%D0%BA%D1%80%D0%B8%D0%B5-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B0-%D0%B0%D0%B2%D0%B8%D0%BE%D0%BB%D0%B8%D0%BD%D0%B8%D1%8F-news656081.html", "text": "Albanian Daily News. Албанският министър-председател Еди Рама заяви, че скоро в небето ще летят самолети със знамето на страната, предаде След като проведе среща с представители на „Търкиш Еърлайнс“ Рама обеща, че до края на годината ще бъде основана албанска авиолиния, която ще функционира с подкрепата на турския президент Реджеп Тайип Ердоган. Той добави, че допълнителни детайли ще бъдат разкрити след около три месеца. „Въз основа на общите решения достигнати от президента Ердоган и от министър-председателя Рама ние запретваме ръкави“, заяви Илкер Айджъ – изпълнителен директор на „Търкиш Еърлайнс“.", "date": "2017.05.09", "title": "През 2017 г. Албания ще открие собствена авиолиния"}
{"url": "http://pik.bg/%D0%B1%D0%B0%D1%80%D0%B0%D0%BA-%D0%BE%D0%B1%D0%B0%D0%BC%D0%B0-%D0%BB%D0%B8%D1%87%D0%BD%D0%BE-%D0%B5-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0%D0%BB-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B4%D0%B0-%D0%BD%D0%B5-%D0%BD%D0%B0%D0%B7%D0%BD%D0%B0%D1%87%D0%B0%D0%B2%D0%B0-%D0%BC%D0%B0%D0%B9%D0%BA%D1%8A%D0%BB-%D1%84%D0%BB%D0%B8%D0%BD-news656056.html", "text": "The Independent, цитиран от Фокус. Бившият президент на САЩ Барак Обама лично е предупреждавал настоящия Доналд Тръмп да не назначава Майкъл Флин за свой съветник по националната сигурност. Администрацията на новия президент уволни Флин три месеца по-късно, след като без разкрито, че той е подвел вицепрезидента Майкъл Пенс относно разговорите си с руския посланик във Вашингтон Сергей Кисляк, предаде Прес-секретарят на Белия дом Шон Спайсър потвърди, че Обама не е имал добро мнение за Флин, заемащ високопоставен пост в разузнаването по време на мандата му. Същевременно той изрази съмнения защо предишната администрация е одобрила назначаването на Флин на първо място. Новините за предупреждението на Обама идват, след като неговият бивш главен прокурор Сали Йейтс трябва да даде показания пред подкомисия на Сената относно руската намеса в президентските избори в САЩ. Тя заяви, че е предупреждавала Белия дом, че Флин има контакти с Русия. От Белия дом посочиха, че са прегледали постъпилата информация, но не са открили нищо погрешно в контактите на съветника.", "date": "2017.05.09", "title": "Барак Обама лично е предупреждавал Доналд Тръмп да не назначава Майкъл Флин"}
{"url": "http://pik.bg/%D0%BE%D1%81%D0%B2%D0%B8%D1%80%D0%BA%D0%B0%D1%85%D0%B0-%D0%B7%D0%B2%D0%B5%D1%80%D1%81%D0%BA%D0%B8-%D0%B6%D0%B5%D1%80%D0%B0%D1%80-%D0%BF%D0%B8%D0%BA%D0%B5-%D0%BD%D0%B0-%D0%BC%D0%B0%D1%87%D0%B0-%D0%BC%D0%B5%D0%B6%D0%B4%D1%83-%D1%84%D0%B5%D1%80%D0%B5%D1%80-%D0%B8-%D0%BA%D1%83%D0%BA%D1%83%D1%88%D0%BA%D0%B8%D0%BD-%D0%B2-%D0%BC%D0%B0%D0%B4%D1%80%D0%B8%D0%B4-news656085.html", "text": "Защитникът на Барселона Жерар Пике беше освиркан при появата си на трибуните на тенис кортовете в Мадрид, където се появи, за да гледа мача между Давид Ферер и казахстанеца Михаил Кукушкин, завършил с победа за испанеца с 2:6, 7:6 (1),6:4. Веднага, след като беше разкрито присъствието на Пике на мача, от трибуните се чуха освирквания и възгласи \"Hala Madrid\", с които феновете на Реал подкрепят любимците, предава Спортал. Пике определено не е сред любимците в испанската столица заради  провокативните си коментари по адрес на Реал Мадрид.", "date": "2017.05.09", "title": "Освиркаха зверски Жерар Пике на мача между Ферер и Кукушкин в Мадрид"}
{"url": "http://pik.bg/%D0%B3%D1%80%D1%83%D0%BF%D0%B0-%D0%BE%D1%82-%D1%82%D1%80%D0%B8%D0%BC%D0%B0-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8-%D0%B5-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B0-%D1%81%D0%BB%D0%B5%D0%B4-%D0%BE%D0%BF%D0%B5%D1%80%D0%B0%D1%86%D0%B8%D0%B8-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%B8-%D0%B2-%D0%BC%D0%B0%D1%80%D0%BE%D0%BA%D0%BE-news656097.html", "text": "The Local. Испанските и мароканските власти са разбили група от трима екстремисти, подкрепящи „Ислямска държава“, пише Мароканското МВР съобщава, че един от джихадистите е арестуван в северното пристанище Танжер, а останалите са задържани в Испания. Съобщава се, че тримата са имали близки връзки с „Ислямска държава“ и са набирали доброволци за групировката. Министерството на вътрешните работи на Испания уточнява, че е извършило арестите на в градовете Бадалона и Сало в Каталония. Испанските и мароканските власти си сътрудничат отблизо в борбата срещу тероризма. Фокус", "date": "2017.05.09", "title": "Група от трима джихадисти е арестувана след операции в Испания и в Мароко"}
{"url": "http://pik.bg/%D0%BF%D0%BE%D1%80%D0%BE%D1%87%D0%BD%D0%B0-%D1%81%D1%82%D1%80%D0%B0%D1%81%D1%82-%D0%BD%D0%B0%D0%B9-%D0%B7%D0%B0%D0%BA%D0%BB%D0%B5%D1%82%D0%B8%D1%82%D0%B5-%D1%80%D0%BE%D0%B4%D0%BD%D0%B8-%D0%B2%D0%B8%D0%BF-%D0%BA%D0%BE%D0%BC%D0%B0%D1%80%D0%B4%D0%B6%D0%B8%D0%B8-%D0%BA%D0%BE%D0%BA%D0%BE-%D0%B4%D0%B8%D0%BD%D0%B5%D0%B2-%D1%81%D0%BF%D0%B5%D1%87%D0%B5%D0%BB%D0%B8%D0%BB-%D0%B3%D0%B0%D1%80%D0%B0-%D0%B4%D0%B5%D0%BC%D0%B1%D0%B5%D0%BB%D0%B5-%D0%BD%D0%B0-%D0%BF%D0%BE%D0%BA%D0%B5%D1%80-news656044.html", "text": "певци, артисти и футболисти на случай за в родния е с вратаря на националния отбор Владислав Стоянов. 2009г. му откриват херния и той трябва да се оперира в Германия. За целта на ( ) му дава на ръка 4600 . пристигането му в Германия вратарят заявил, че не носи въпросната сума. По-късно става ясно, че е парите на . Разследване на клуба показва, че футболистът има сериозни проблеми с комара. В се говори, че заради дългове е бил заплашван и дори бит. Героят от 94 Илиян Киряков не е успял да се порадва на премията си за 4-тото място. Легендарният краен бранител призна, че е вложил бонуса във финансова пирамида в Швейцария. И така изгорял с всичките пари. също е фен на . През 2014 година в казино в Монако певецът започнал да играе с малки суми. Жена му Надя, която била с него на почивка, за да отпразнуват годишнина от сватбата едва го извлякла от казиното и да преглътне загубените 50 бона от семейния бюджет. Чалга Екстра Нина се излекувала от страстта си към хазарта в Турция, където живее. Казва, че причината за това е, че там няма казина. Тя смята себе си за голяма късметлийка, защото след вторите 50 лева, залага печели . Бойко Кръстанов също се увлича по комара, дори веднъж посред нощ на дядо си да му иска 100 лева. Известни прахосват пет цифрени суми комар. Емблематичен комарджийство спорт свързан През собственикът Черноморец Бс евро При профукал ротативки Бургас САЩ Най-заклетата сред звездите на родната музика е Кристина Димитрова. има неудържима страст към комара и вече е изгубила колосална сума на и рулетки, пише ХотАрена. Според груби сметки на столични комарджии, само в последните 2-3 години Кристина е загубила около 1 милион лева на зеленото сукно. Преди две години звездата сподели, че в продължение на 15 години е посещавала казината всеки ден, така от стреса. Коцето комара трудно успяла ветеранката които джакпотът звънял Асен също неведнъж залитал по хазарта. Вече е твърдо решен да не се поддава на тази си страст и от години не е стъпвал в казината. Динев е изкарал як късмет на покер в казино на Кулата. Президентът на гръцкия загубил солидна сума пари в игра с . Накрая заложил играчът Гара. Впоследствие е продаден за 200 . евро на Левски, където става голмайстор.", "date": "2017.05.09", "title": "ПОРОЧНА СТРАСТ! Най-заклетите родни ВИП комарджии: Коко Динев спечелил Гара Дембеле на покер, Кристина Димитрова профукала милион"}
{"url": "http://pik.bg/%D1%81%D0%BE%D1%86%D0%B8%D0%BE%D0%BB%D0%BE%D0%B3%D0%B8%D1%87%D0%B5%D1%81%D0%BA%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%BE%D1%80%D0%B8-%D0%B2%D0%BE%D0%B4%D1%8F%D1%82-%D1%81-22-%D0%BE%D0%BF%D0%BE%D0%B7%D0%B8%D1%86%D0%B8%D0%BE%D0%BD%D0%B5%D1%80%D0%B8%D1%82%D0%B5-%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%B8-news656073.html", "text": "The Daily Telegraph, цитиран от Фокус. Управляващите във Великобритания консерватори водят с 22% пред опозиционните лейбъристи според социологическо проучване на ИЦМ. По-рано министър-председателят на страната Тереза Мей обвини ЕС, че „нарочно се опитва“ да се меси в парламентарните избори, предаде Според социологическото проучване Консервативната партия има 49% подкрепа от страна на гласоподавателите, докато Лейбъристката партия е назад с 27% подкрепа. Това би означавало че в новия състав на парламента депутатите-консерватори ще бъдат повече от 170. „Трябва да се отбележи и продължаващия упадък на „Партията на независимостта“, която получава едва 6% подкрепа – най-ниското равнище от януари 2013 г. насам“, заяви директорът на ИЦМ Мартин Буун. Проучването се провежда, след като министър-председателят обвини европейските политици, че планират „нарочно да повлияят“ на резултатите на парламентарните избори, които ще се проведат на 8 юни, отправяйки „заплахи“ срещу Великобритания. Тереза Мей заяви, че европейските бюрократи тълкуват погрешно позициите на страната относно Брекзит, сочейки, че някои от тях „не искат преговорите да бъдат успешни“.", "date": "2017.05.09", "title": "Социологическо проучване: Британските консерватори водят с 22% опозиционерите-лейбъристи"}
{"url": "http://pik.bg/%D0%B4%D0%B6%D0%B5%D0%BD%D0%B0%D1%80%D0%BE-%D0%B3%D0%B0%D1%82%D1%83%D0%B7%D0%BE-%D0%B8%D0%B7%D0%BF%D0%B0%D0%B4%D0%BD%D0%B0-%D0%BE%D1%82-%D1%81%D0%B5%D1%80%D0%B8%D1%8F-%D0%B1-news656082.html", "text": "Воденият от легендата на Милан Дженаро Гатузо отбор на Пиза изпадна официално от Серия \"Б\". Това се случи, след като \"нерадзурите\" допуснаха поражение с 1:4 от Читадела в последен мач от 40-ия кръг на първенството. Тосканците останаха с 34 точки, като два кръга преди края на сезона, нямат никакъв шанс да стигнат до плейофите, които са на девет точки. Още преди този мач шансовете за спасение бяха нищожни, но въпреки това близо 8000 тифози дойдоха на \"Арена Гарибалди\". Интересното е, че дори с допуснатите четири попадения, защитата на Пиза остава най-добрата през сезона от всичките 22 отбора, с 33 допуснати попадения. Още в 11-ата минута Аригини даде аванс на гостите, домакините играеха със сърце, но отново нямаха шанс пред противниковата врата. Все пак в 60-ата минута Масучи изравни. Пиза търсеше пълен обрат, но в 76-ата минута Видо съсипа техните надежди. Отново той бе точен в 84-ата минута, а играчите на Гатузо пропуснаха три възможности за 2:3, като накрая допуснаха четвърти гол. Този път след центриране от корнер се разписа Скалия в 94-ата минута. Успехът изведе Читадела на пето място с 60 точки, докато Пиза остана на 21 място с 34 точки. Така Пиза се завръща в Лега Про, след като прекара едва един сезон в Серия \"Б\", предава Спортал. Именно Дженаро Гатузо изведе \"нерадзурите\" до промоция след седем години пауза, но 10 месеца по-късно, Пиза отново е в третото ниво на италианския футбол. \"Нерадзурите\" през целия сезон имаха различни проблеми, като им бяха отнети четири точки. Преди това тимът не направи подготовка, Гатузо си тръгна заради проблеми със старото ръководство, но след това се завърна, за да се опита да изведе тима да историческо спасения. Играчите не бяха получавали над половин година заплати, което бе основната причина за наказанието с отнемане на точки. Освен това не можеха да бъдат привличани играчите, които бе набелязал Гатузо. Бившият халф обяви, че напуска Пиза, въпреки че тифозите и тази вечер го изпратиха с аплодисменти. Световният шампион от 2006 година влезе в сърцата на тифозите, които се надяват с него да започнат изкачването към Серия \"Б\" през лятото, но на този етап, това изглежда много трудно.", "date": "2017.05.09", "title": "Дженаро Гатузо изпадна от Серия \"Б\""}
{"url": "http://pik.bg/%D0%B2-%D1%81%D0%B5%D0%B2%D0%B5%D1%80%D0%BE%D0%B8%D0%B7%D1%82%D0%BE%D1%87%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-%D0%B5-%D0%BE%D0%B1%D1%8F%D0%B2%D0%B5%D0%BD%D0%B0-%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B3%D0%BE%D1%80%D1%81%D0%BA%D0%B8-%D0%BF%D0%BE%D0%B6%D0%B0%D1%80-news656099.html", "text": "РИА Новости, цитирана от Фокус. Японските власти са обявили евакуация на жителите на град Камаиши в североизточната част на страната заради горски пожар, предаде Пожарът бушува вече второ денонощие в горите около града. За потушаването му са мобилизирани хеликоптери от силите за самоотбрана. Силният вятър разширява площта на огъня", "date": "2017.05.09", "title": "В Североизточна Япония е обявена евакуация заради горски пожар"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%B8%D1%81%D1%82%D0%B8%D0%BD%D0%B0%D1%82%D0%B0---%D0%B5%D1%82%D0%BE-%D0%B7%D0%B0%D1%89%D0%BE-%D0%BD%D0%B5-%D0%B5-%D1%81%D1%82%D0%B0%D0%BD%D0%B0%D0%BB-%D0%B2%D1%8A%D1%82%D1%80%D0%B5%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news656116.html", "text": "Имаше разговори да стана вътрешен министър, но в разговор с Борисов решихме друго. Ако бях приел, кой щеше да оглави групата на ГЕРБ в парламента. Все пак сега имаме 80 депутати опозиция, в лицето на БСП. Преди бяха 40. Това обяви пред Би Ти Ви Цветан Цветанов. Той добави, че ще оглави Вътрешната комисия в парламента. Попитан за избора на Валентин Радев като шеф на МВР, той каза: „Радев ще се справи добре като министър на МВР. Има опит, познава системата. Знае какво и как да направи.“ „Ние бяхме единствената партия, която показваше и говореше за секторните си политики във всеки регион. Говорим открито и ясно. Хората вече знаят какво можем“, добави Цветанов. Попитан защо са се събрали с патриотите, Цветанов разкри: „Няма друга аритметична формула, която може да гарантира мнозинство в парламента. С БСП е ясно, че няма как да управляваме. Какво остава? С патриотите записахме ясно, че България върви към обединена Европа и друг път няма. С БСП това трудно ще стане.“ Цветанов разкри още, че патриотите още от началото са казали, че няма да подкрепят мажоритарен вот. „Това е и причината този въпрос да не влезе като точка в коалиционното споразумение. Надявам се на подкрепа от други партии при гласуването“, завърши той.", "date": "2017.05.09", "title": "БОМБА В ЕФИР! Цветанов разкри истината - ето защо не е станал вътрешен министър (ОБНОВЕНА)"}
{"url": "http://pik.bg/%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5%D1%82%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BF%D0%B5%D1%82%D0%B8-%D0%B4%D0%B5%D0%BD-%D0%BE%D1%82-%D0%B8%D0%B2%D0%B5%D0%BB%D0%B8%D0%BD-%D0%BD%D1%8F%D0%BC%D0%B0-%D1%81%D0%BB%D0%B5%D0%B4%D0%B0-%D0%BD%D0%BE%D0%B2%D0%B0-%D0%B2%D0%B5%D1%80%D1%81%D0%B8%D1%8F---%D0%BE%D1%82%D0%B2%D0%BB%D0%B5%D0%BA%D0%BB%D0%B8-%D0%B3%D0%BE-%D1%81-%D1%87%D0%B5%D1%80%D0%BD%D0%B0-%D0%BA%D0%BE%D0%BB-news656111.html", "text": "Пети ден издирват 20-годишно момче в село Смилян, Смолянско. В издирването се включиха и граничари, горски служители и много доброволци. За последно е получен сигнал, че момче с описанието на Ивелин Узунов е засечено в село Чокамново. Бащата на тийнейджъра незабавно е тръгнал натам. От районото управление на МВР обясниха, че е проверена и версията за отвличане. Имало е предположение, че Ивелин се е качил в черна кола. Из целия район са разлепени снимки на изчезнали. Фотокамера за мечки го е заснела в гората. Ивелин е изчезнал на 5 май на път към местната пекарна. \"Ходихме навсякъде да го търсим и няма нищо. Никой не е спал, всички са на крак\", каза братовчед му. От полицията смятат, че няма данни да конфликти между момчето и бащата. Родители на Ивелин са разведени. До преди 2 години той е живеел с майка си в София.", "date": "2017.05.09", "title": "ИЗДИРВАНЕТО ПРОДЪЛЖАВА! Пети ден от Ивелин няма следа! Нова версия - отвлекли го с черна кола"}
{"url": "http://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-news656110.html", "text": "„Софийска вода” временно ще прекъсне водоснабдяването в някои части на столицата. Това съобщиха от пресцентъра на водоснабдителното дружество. Във връзка с подмяна на пожарен хидрант на ул. „Цар Иван Александър“ ж. к. „Света троица“, се налага спиране на водоподаването от 10:00 до 18:00 часа на клиентите на „Софийска вода”, живеещи в района на: - по ул. „Цар Иван Александър“ от ул. „Дебелец“ до ул. „Галичник“ и ул. „Галичник“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Зографски манастир“ ъгъла с ул. „Цар Иван Александър“. Във връзка с подмяна на сградно водопроводно отклонение на ул. 253 кв. „Орландовци“, се налага спиране на водоподаването от 9:00 до 17:00 часа на клиентите на „Софийска вода”, живеещи в района на: - ул. „Железопътна“, ул. 252, ул. 228, ул. „Димитър Гущанов“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Димитър Гущанов“ ъгъла с ул. „Железопътна“. Във връзка с подмяна на сградно водопроводно отклонение на ул. „Мара Бунева“ кв. „Орландовци“, се налага спиране на водоподаването от 9:00 до 19:00 часа на клиентите на „Софийска вода”, живеещи в района на: - по ул. „Мара Бунева“ от ул. „Кирил Пърличев“ до ул. „Железопътна“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Мара Бунева“ ъгъла с ул. „Железопътна“. Във връзка с изграждане на сградно водопроводно отклонение на ул. „Буная“ кв. „Подуене“, се налага спиране на водоподаването от 10:00 до 18:30 часа на клиентите на „Софийска вода”, живеещи в района на: - по ул. „Буная“ от ул. „Франсис де Пресансе“ до ул. „Русалка“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Буная“ ъгъла с ул. „Русалка“. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0700 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.", "date": "2017.05.09", "title": "Ето къде временно спират водата в София"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D1%83%D0%BC%D1%80%D1%8F%D0%BB-%D0%B4%D0%B5%D0%BB%D1%84%D0%B8%D0%BD-%D0%BA%D1%80%D0%B0%D0%B9-%D0%B2%D0%B0%D1%80%D0%BD%D0%B0-news656115.html", "text": "Труп на делфин се появи в морето край Варна, съобщава жена от морския град. Ивелина разказва, че докато се е разхождала по крайбрежната алея е видяла в морето край брега делфина. \"Не се знае кога е умрял\", добавя тя, цитирана от Нова тв.. Най-честата причина за смъртта на делфините е оплитането им в хвърлени навътре във водата мрежи за калкан.", "date": "2017.05.09", "title": "Откриха умрял делфин край Варна"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B8%D0%B7%D1%80%D0%BE%D0%B4%D0%B8-%D1%85%D0%B2%D1%8A%D1%80%D0%BB%D1%8F%D1%82-%D0%BE%D1%82%D1%80%D0%BE%D0%B2%D0%B0-%D0%B7%D0%B0-%D0%BC%D0%B8%D1%88%D0%BA%D0%B8-%D0%BD%D0%B0-%D0%B4%D0%B5%D1%82%D1%81%D0%BA%D0%B8-%D0%BF%D0%BB%D0%BE%D1%89%D0%B0%D0%B4%D0%BA%D0%B8-news656119.html", "text": "Изроди убиват домашни и улични кучета с отрова за мишки, разхвърляйки я из всички най-посещавани паркове и детски площадки, пише \"Телеграф\". От началото на пролетта само в столицата всяка седмица поне 6-7 любимци берат душа, а много от тях издъхват, съобщава ветеринарният лекар д-р Весела Драгнева. Борят се за живота им най-често след посещения на Южния и Северния парк, Борисовата градина и в жк \"Младост\". Сред потърпевшите миналата седмица беше и кокерът на Поли Генова. Кучето попадна в клиника след разходка в Южния парк в София. Зложелатели избират да разпръснат трици, напоени с гелообразна отрова срещу гризачи. \"Причината е, че е най-евтино и ефикасно. 20 пакетчета, които могат да повалят 20 любимци, струват около 5 лева\", уточни Драгнева. Препаратите, с които се обработват тревните площи срещу кърлежи и бълхи, също изпращат десетки кучета и котки във ветеринарните лечебници. По предварително установен график от общините пръскат срещу гадините от началото на май до края на лятото. С табели се информира от кога до кога животните не трябва да влизат в тревните площи. Много от стопаните обаче ги пускат. По думите на д-р Драгнева, ако дете лапне ръката си след игра в парка, би могло също да пострада, както от отрова за мишки, така и от такава срещу кърлежи и бълхи.", "date": "2017.05.09", "title": "ВНИМАНИЕ! Изроди хвърлят отрова за мишки на детски площадки"}
{"url": "http://pik.bg/%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D0%B7%D0%B2%D1%8F%D1%80-%D0%B0%D0%B7%D0%B8%D1%81-%D0%BC%D0%B0%D1%87%D0%BA%D0%B0-%D1%87%D0%B0%D1%80%D1%88%D0%B0%D1%84%D0%B8%D1%82%D0%B5-%D1%81-4-%D0%B3%D0%BE%D1%80%D0%B5%D1%89%D0%B8-%D0%BC%D0%B0%D1%86%D0%BA%D0%B8-%D1%81%D0%BD%D0%B8%D0%BC%D0%BA%D0%B0-news656118.html", "text": "Кралят на родната чалга показа много апетитен кадър от спалнята си. Ромският славей се доказва като истински сексуален звяр между чаршафите. След като отрече да си пада само по мъже, още преди години, Азис към днешна дата реши да пусне много разкрепостена снимка от ложето си. Певецът, който напоследък съвсем е занемарил кариерата си и създаването на нови самостоятелни песни, показа фотос с цели 4 мадами в леглото. \"Лека нощ от нас\", написа изпълнителят на \"Хабиби\", който полугол вече е налазил една от горещите гърли, палаво гледаща в обектива. Азис явно го е ударил на живот в Мюнхен.", "date": "2017.05.09", "title": "СЕКСУАЛЕН ЗВЯР! Азис мачка чаршафите с 4 горещи мацки (СНИМКА)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B8%D0%B6%D1%82%D0%B5-%D0%BF%D1%8A%D1%80%D0%B2%D0%B8%D1%8F-%D0%BF%D0%B0%D1%80%D0%B0%D0%B4-%D0%BD%D0%B0-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%BD%D0%B0-24-%D1%8E%D0%BD%D0%B8-1945-%D0%B3-%D0%B6%D1%83%D0%BA%D0%BE%D0%B2-%D0%B3%D0%BE-%D0%BF%D1%80%D0%B8%D0%B5%D0%BC%D0%B0-%D0%BD%D0%B0-%D0%B1%D1%8F%D0%BB-%D0%BA%D0%BE%D0%BD-%D0%BA%D0%BE%D0%BC%D0%B0-news655916.html", "text": "На парада да излязат: сборни полкове на фронтовете, сборни полкове на народния комисариат по отбрана, сборни полкове на Военно-морския Флот, военната академия, военните училища и войските на Московския гарнизон. Парадът на победата да приеме моят заместник Маршалът на Съветския Съюз Жуков. Да командва Парада на Победата Маршалът на Съветския Съюз Рокосовски. Общото ръководство по организацията на парада възлагам на командващия войските на Московския военен окръг и началник на гарнизона на град Москва генерал-полковник Артьомов. Върховен Главнокомандващ, Маршал на Съветския Съюз И. СТАЛИН Според спомените на самият Георгий Жуков, още на 18 юни Сталин го повикал при себе си. Протекъл следният диалог: Жуков отговорил с внимателен отказ, заявявайки, че не на него, а на Върховния принадлежи тази велика чест. Освен това, той напомнил, че това е негово задължение. Но Сталин бил непреклонен. Изпращайки го, като се оправдавал, казал: На всички следващи увещания на приближените си, че той може да приеме парада с автомобил, както това са правили Чърчил и Рузвелт, Сталин отговарял с категоричен отказ, позовавайки се на традицията парадът да се приема яздейки на кон. За Парада на Победата се готвели много щателно. Сериозен проблем станало намирането на бял кон. В кавалерския полк на името на ДЗержински бил намерен жребецът Кумир. Докарали го в манежа на Народния комисариат по отбраната. Почти ежедневно тук идвал маршал Жуков и дълго обяздвал коня, за да свикне с него. Константин Рокосовски дошъл в манежа в края на май и си избрал жребеца Полюс – едър породист кон. Тренирали и войници, и офицери. В парада трябвало да вземат участие сборни полкове. Във всеки полк имало по пет батальона с по две роти от по 100 човека. В състава на полковете били включени Герои на Съветския Съюз, кавалери на ордена на Славата, прославени снайперисти и най отличилите се орденоносци – войници, сержанти, старшини и офицери. Според спомени на ветерани, те дошли в столицата две седмици преди парада. Строевите упражнения продължавали по 6-7 часа на ден. Генералната репетиция била проведена на Централното летище, където бил построен специален макет, мавзолея на Ленин с трибуната. Отначало се предлагало военнослужещите да поставят немските знамена в подножието на мавзолея, но по-късно било взето решение да хвърлят вражеските штандарти. За изпълнението на тази задача били обучени двеста войници-знаменосци. Според сценария, Парадът трябвало да се открие от знаме № 5, което издигнали над Райхстага бойците от 756-ти стрелкови полк и което по-късно ще бъде наречено Знаме на Победата. На Червения площад знамето трябвало да носят капитан Неустроев, сержантите Егоров и Кантария. Тези планове нарушил самият Жуков. На една от репетициите той видял известните на цялата страна покорители на Райхстага и заповядал да ги заменят с по-представителни знаменосци: Неустроев куцал в резултат на раняване, а двамата сержанти изглеждали силно изморени. На 24 юни 1945 г., както и предсказвали синоптиците, заваляло дъжд. В 7 часа сутринта Жуков позвънил на командващия Военно-Въздушните Сили, който казал, че на по голяма част от аеродрумите времето не е подходящо за летене. В 8 часа сутринта под усилващия се дъжд на Червения площад започнало финалното построяване на полковете. Напрежението било толкова голямо, че никой не забелязвал леещата се от небето вода. Около 10 часа на трибуната на Мавзолея се изкачил Върховният главнокомандващ и членовете на правителството. Площадът замрял. Под биенето на кремълските часовници Георги Жуков излязъл от Спаските врата на бял кон. На бял кон го съпровождал генерал-майор Зеленски. Те се отправили към Мавзолея. Откъм стените на Историческия музей с извадена сабя яздел Рокосовски. Съпровождал го адютант-полковника Кликов. Пред Мавзолея маршалите се спрели един срещу друг и в настъпилата тишина се чул гласът на Рокосовски: “Войските на действащата армия и на московския гарнизон за Парада на Победата са построени!”. Като поздравили войниците, строени на площадите на Революцията и Манежния, Жуков и Рокосовски се върнали на Червения площад, който буквално се тресял от хилядогласното “Ура!”. Рокосовски се спрял до Историческия музей, а Жуков се изкачил на трибуната. Всички очи били насочени натам, където стоял Сталин. Несъмнена кулминация на Парада станал маршът на 200-те знаменосци, хвърлящи немските знамена на специален подиум в подножието на Мавзолея. Първо бил хвърлен личният щандарт на Хитлер. По- късно знамената били събрани и пренесени в музей, а подиумът и ръкавиците на знаменосците били изгорени. Пълна дезинфекция от фашистката зараза. Знае се, че първият Парад на победата на Червения площад на 24 юни 1945 г. е бил приет от маршал Георгий Константинович Жуков. Пита се защо не от самия Сталин? Нали той е главнокомандващ, генералисимус, върховен вожд на победителите. Редно е той, а не Жуков да излиза от Спаската кула на бял жребец. Може да се каже, че той, като всеки планинец, на кон е роден... Тайната разкрива Василий, синът на Сталин. Знамето на победата, докарано в Москва на 20 юни 1945 г., трябвало да премине с парада на Червения площад. Знаменосците специално били репетирали. Оказало се обаче, че Неустроев, Егоров, Кантария и Берест, които го развели над райхстага в Берлин, не се справят с маршировката, защото по време на войната не им е било до строева подготовка. 22-годишният Неустроев бил раняван пет пъти и го болели краката. Да се назначават нови знаменосци било нелепо, а и късно. Тогава Жуков решил, че знамето на победата няма да се изнася, въпреки разпространеното мнение, че е било на първия парад. За първи път знамето е изнесено на парада чак през 1965 г. Заповедта за подготовката на парада била разпространена сред войска още в края на май. Точната дата обаче зависела от времето, необходимо на осковските шивашки фабрики за ушиването на 10 000 парадни мундира за войниците, офицерите и генералите. Подборът на участниците в Парада на победата бил жесток. Значение имали не само подвизите и заслугите, но и осанката. Участникът в победния парад не можело да бъде по-нисък от 170 см и видът му трябвало да съответства на представата за воин победител. Затова в старите хроники всички участници в парада са красавци, особено пилотите. Заминавайки за Москва, щастливците тогава не знаели, че заради 3-минутния стегнат марш по Червения площад ще репетират по10 часа на ден. 15 минути преди началото на парада завалял дъжд и преминал в порой. Наложило се да отченят въздушната част на парада. Сталин на трибуната бил облечен в плащ и гумени ботуши - според времето, но маршалите се намокрили до кости. Прогизналият параден мундир на Рокосовски така се свил, че било невъзможно да го свали, наложило се да го разпорят. Запазена е парадната реч на Жуков. Интересно е, че на полетата на листа някой подробно е отбелязал интонациите и ударенията, с които маршалът трябвало да произнесе този текст. Най-интересните бележки: \"По-тихо, по-сурово\" до думите \"Преди четири години германофашистките орди като разбойници нападнаха нашата страна\". \"По-силно, с усилване\" за дебело подчертаната фраза \"Червената армия под раковоството на гениалния пълководец премина в решително настъпление\". И \"по-тихо, проникновенно\" за изречението \"Победата извоювахме с цената на тежки жертви.\" Неведнъж е задаван въпросът защо от Знамето на победата липсва парче - 73 см дълго и 3 см широко. Нали платовете за всички щурмови знамена били рязани по един стандарт? Има две версии. Първата е, че на 2 май 1945 г. парче за спомен от флага си отпрал редник Александър Харков. Откъде е можел да знае артилеристът, че точно това платно ще стане Знамето на победата? Втората версия е, че знамето било пазено в политотдела на 150-а стрелкова дивизия. В нея работели много жени, които през лятото на 1945 г. започнали да се демобилизират. Те решили да си вземат сувенир за спомен, отрязали една лента и си я разделили на малки парченца. Тази версия е по-вероятна, тъй като в началото на 70-те години в Музия на Съветската армия дошла една жена, разказала тази история и показала своето парцалче. Приложили го до Знамето и то съвпаднало. Всички са виждали кадрите, на които руските войници хвърлят фашиските знамена. Любопитното е, че всички 200 войници, носили щандартите на разгромените немски части, са с ръкавици. Те подчертават колко е омерзително да пипаш дори само дръжките на тези знамена. Хвърлят ги върху специален подиум, за да не докоснат паважа на Червения площад. Първи е хвърлен щандартът на Хитлер, а последно - знамето на армията на Власов. Същата вечер подиумът и всички ръкавици били изгорени. За победата била платена твърде висока цена... Малцина знаят, че през 1945 г. е имало четири епохални парада. Първият по значимост е парадът от в Москва. Още три, по-малко известни парада, били посветени на края на Великата отечествена война и на победата на обединените нации във Втората световна война, на разгрома на фашистка Германия и императорска Япония в Берлин се състоял парад на съветските войски. Приел го военният комендант на Берлин генерал Н. Базарани. се провел парад на съюзните войски. Това било предложение на Жуков след московския парад. От всяка съюзна нация участвал представителен сборен полк от 1000 човека и бронетанкови части. Всебщо възхищение събудили 52 танка ИС-2 от руската 2-ра гвардейска танкова армия. Парадът на победата на съветските войски в напомнял първия парад в Берлин - войниците марширували в бойна, а не в парадна униформа. След парада от 24 юни 1945 г. Денят на победата не се е празнувал много широко и бил обикновен работен ден. Едва пред 1965 г. бил обявен за празничен и неработен ден. След разпадането на СССР паради не са  провеждани до 1995 г. През 2000 г. е последният пеши парад на ветераните. На първия парад в тържествен марш преминали полковете от 11-те фонта. Военният оркестър е от 1400 души. Продължителност на парада - 2 часа 09 минути 10 секунди. От тях: - за пехотата - 36 минути - конници - 4 минути - артилерия - 29 минути - бронирана техника - 21 минути. Участвали 24 маршала, 249 генерала, 2 563 офицера, 31 116 редници и сержанти. По Червения площад са преминали 1 850 единици военна техника. Парадът на Червения площад в Москва през 1945 година е първият и единственият по своя род. Независимо от своето величие и несъмнения си успех, повече той не бил отбелязван по какъвто и да е начин. Имало е първомайски и ноемврийски паради, но нито 24 юни, нито 9 май се празнували повече. Едва през 1965 г. с Указ на Президиума на Върховния съвет на СССР 9 май бил официално обявен за празничен ден. За Деня на победата ПИК ви представя уникален исторически запис на първия парад на Червения площад. Гледайте внимателно, тези хора промениха хода на световната история завинаги. Кадрите са черно-бели, въпреки че вече има и цветно възстановено копие. Ние все пак залагаме на оригинала. Седмица преди парада Сталин извикал Жуков и го питал, дали не е отвикнал да язди, нали все с щабните коли се вози? Жуков отвърнал, че не е отвикнал и че в свободните минути язди. - Ето какво, - казал Сталин, - налага се вие да приемете Парада на победата, а ще го командва Рокосовски. Жуков се учудил, но не се издал: - Благодаря за честта, но не е ли по-добре вие да приемете парада? - Аз вече съм стар да приемам паради. Приемете го вие, че сте по-млад. И на изпроводяк Сталин заръчал: \"Съветвам ви да приемете парада на белия кон, който ще ви покаже Будьони...\" На другия ден Жуков отишъл на Централното летище, където се провеждала репетицията за парада. Срещнал се с Василий, сина на Сталин и той го изумил. Под сурдинка разказал на маршала, че баща му всъщност се канел лично да приеме парада. Заповядал на маршал Будьони да му приготви походящ кон и отишъл на манежа да провери не е ли загубил с времето джигинските си умения. Довели му един бялоснежен жребец и му помогнали да се качи на седлото. Сталин събрал юздите в лявата ръка, пришпорил коня и... конникът паднал от седлото. Независимо от мекия слой талаш, вождът доста болезнено си ударил главата. Всички се спуснали към него, помогнали му да се изправи. Будьони - човек решителен, гледал със страх... Но се разминало без последствия. 24 юни 1945 г. на Червения площад На 4 май 1945 г. при Брандербургската врата На 7 септември 1945 г. в Берлин Харбин на 16 септември 1945 г.", "date": "2017.05.09", "title": "САМО В ПИК! Вижте първия Парад на победата на 24 юни 1945 г.! Жуков го приема на бял кон, командващ е друг велик маршал - Рокосовски, но къде е Сталин! Мистерията остава до ден днешен (ИСТОРИЧЕСКО ВИДЕО)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%82%D0%B5%D0%B6%D0%BA%D0%BE-%D0%B1%D0%BE%D0%BB%D0%B5%D0%BD-%D0%B2-%D0%B8%D0%BD%D0%B2%D0%B0%D0%BB%D0%B8%D0%B4%D0%BD%D0%B0-%D0%BA%D0%BE%D0%BB%D0%B8%D1%87%D0%BA%D0%B0-%D0%BE%D1%81%D1%82%D0%B0%D0%BD%D0%B0-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0-news656125.html", "text": "от общински апартамент в София. Новият наемател наел бригада, която да изхвърли покъщнината му през прозореца, като така заминал и животоспасяващият инсулин, съобщава Нова тв. На практика мъжът има лекарство до тази вечер, може би и утре. Живее на улицата и за него се грижат съседи, които не са си изгубили човещината. Не иска никой да го вижда как плаче като малко дете, защото е на 50. Трудно обаче сдържа сълзите си щом погледне към дома си – общинско жилище в софийския квартал „Дружба 2”. Загубил го, защото със 140 лева пенсия не успял да плати наема си и жилището е дадено на друг. Преди шест дни дошъл новият наемател, сменил бравата и Евгени останал на улицата. Докато е в болница изхвърлил всичко от дома му. . Радва се, че поне му е останала една количка. загрижен съсед му я запазил. От общината в „Дружба” пък става ясно, че не е плащал наем от 2007 година. Също така не стопанисвал дома си добре. Социалните служби нееднократно са му предлагали да иде в дом за временно настаняване. Той обаче отказвал. Новият наемател, пък заяви, че е предупредил болният човек за изхвърлянето му на улицата. Макар Евгени да няма подслон и лекарства и да не знае кога ще има покрив над главата си, най-много страда кучето и котката си. И те изчезват заедно с целия му досегашен живот.", "date": "2017.05.09", "title": "Трагедия! Тежко болен в инвалидна количка остана на улицата "}
{"url": "http://pik.bg/%D0%BE%D0%BE%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%B8-%D0%BD%D0%B0-%D0%BE%D1%81%D1%82%D0%B0%D0%BD%D0%B0%D0%BB%D0%B8%D1%82%D0%B5-%D0%BE%D1%82%D0%B2%D0%BB%D0%B5%D1%87%D0%B5%D0%BD%D0%B8-%D0%BE%D1%82-%D0%B1%D0%BE%D0%BA%D0%BE-%D1%85%D0%B0%D1%80%D0%B0%D0%BC-%D0%BC%D0%BE%D0%BC%D0%B8%D1%87%D0%B5%D1%82%D0%B0-news656098.html", "text": "ООН приветстваха освобождаването на 82-те нигерийски ученички, които бяха пуснати на свобода преди броени дни след 3-годишен плен и призоваха похитилата ги ислямска групировка \"Боко Харам\" да освободи и останалите, предаде БГНЕС. \"Ние сме все още дълбоко разтревожени относно безопасността и благосъстоянието на ученичките и останалите жертви, които са все още в плен. Освен това призоваваме международната общност да продължи да подкрепя правителството на Нигерия в усилията му да гарантира освобождаването, възстановяването и реинтеграцията на всички жертви на \"Боко Харам\", заяви за АФП Стефан Дюжарик, говорител на генералния секретар на ООН. БГНЕС припомня, че през април 2014 г. бойци на \"Боко Харам\" отвлякоха в Чибок, в североизточната част на Нигерия, 276 ученички. Водачът на групировката предложи замяната на момичета за всички арестувани бунтовници, но правителството отказа. През август 2016 г. \"Боко Харам\" разпространи видео, в което, по тяхно твърдение, са живите заложници. Там обаче не фигурираха всички ученички. Според екстремистите, останалите момичета са загинали при въздушни удари. Повече от 20 от отвлечените ученички бяха освободени през октомври миналата година с посредничеството на Международния комитет на Червения кръст. Други избягаха сами. Освен тях още 195 момичета се водят за безследно изчезнали", "date": "2017.05.09", "title": "ООН призова за освобождаването и на останалите, отвлечени от \"Боко Харам\" момичета"}
{"url": "http://pik.bg/%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BA%D0%B0%D1%82%D0%BE-%D0%BF%D1%80%D0%B8%D1%82%D0%B5%D1%81%D0%BD%D0%B8%D1%82%D0%B5%D0%BB%D0%BD%D0%BE-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%B2-%D0%BA%D0%BD%D0%B4%D1%80-news656079.html", "text": "Белият дом окачестви последното задържане на американски граждани на територията на Северна Корея като \"притеснително\", предаде БГНЕС. \"Това е очевадно притеснително. Ние сме съвсем наясно с това и възнамеряваме да работим с посолството на Швеция...с Държавния департамент, за да освободим индивидите\", каза днес говорителят на Белия дом Шон Спайсър пред репортери. Припомняме, че преди броени дни севернокорейските власти задържаха американски гражданин – втори такъв случай за последните две седмици, на фона на нарастващото напрежение между Пхенян и Вашингтон. Мотивът за ареста му „извършване на неприятелски действия“ срещу държавата. С арестуването на Ким Хак-Сон, работещ в Университета за наука и технологии в Пхенян, КНДР вече държи четирима американски граждани. От тамошната държавна новинарска агенция KCNA допълват, че „съответната институция в момента извършва подробно разследване“. На 22 април бе арестуван и професорът по счетоводство Ким Сан Дук от същото учебно заведение. Известният и като Тони Ким беше заловен на летището в столицата, докато се опитваше да напусне страната, след като изнасял лекции в университета. Той също е обвинен в „извършване на престъпни действия на враждебност“. Институцията е основана от евангелски християни отвъд океана и е открита през 2010 г. с известен брой американски преподаватели. Още двама граждани на САЩ - колежанинът Ото Вамбиер и корейско-американският пастор Ким Донг-Чул, са в ръцете на властите в КНДР. Миналата година пасторът бе осъден на 10 години лишаване от свобода и тежък труд заради шпионаж. Вамбиер пък получи 15-годишна присъда същата година за \"престъпления срещу държавата\". Пхенян се намира в ситуация на конфликт с новата американска администрация, оглавена от Доналд Тръмп, която се противопоставя на ядрената и ракетна програма на КНДР. Вашингтон се опасява, че севернокорейските власти дори разполагат с междуконтинентална балистична ракета, която може да достигне територията на САЩ.", "date": "2017.05.09", "title": "Белият дом определи като \"притеснително\" задържането на американски граждани в КНДР"}
{"url": "http://pik.bg/%D0%BB%D0%BE%D1%88%D0%BE-%D0%B2%D1%80%D0%B5%D0%BC%D0%B5-%D1%81%D0%B0%D0%BC%D0%BE%D0%BB%D0%B5%D1%82%D0%B8%D1%82%D0%B5-%D0%BD%D0%B5-%D0%BF%D0%BE%D0%BB%D0%B5%D1%82%D1%8F%D1%85%D0%B0-%D0%BD%D0%B0%D0%B4-%D0%BC%D0%BE%D1%81%D0%BA%D0%B2%D0%B0-%D0%B7%D0%B0-%D0%BF%D0%B0%D1%80%D0%B0%D0%B4%D0%B0-%D0%BD%D0%B0-%D0%BF%D0%BE%D0%B1%D0%B5%D0%B4%D0%B0%D1%82%D0%B0-news656162.html", "text": "Лошото време в Москва провали част от Парада на победата в Москва. От програмата в последния момент отпадна участието на авиацията и самолетите не полетяха над Червения площад заради дъжда. Сутринта пък в столицатана Русия валеше сняг. Президентът на Русия и Върховен главнокомандващ на руските ВС Владимир Путин поздрави своите сънародници със 72-та годишнина от Денят на победата във Великата отечествена война и обяви минута мълчание. По думите на руския президент, днешният празник е величие, което е определено от самия народ. \"Триумфалната победа завинаги ще остане в историята на човечеството като победа над варварството”, заяви Путин от трибуната. Той отбеляза, че нацистите не са единствените, които са се опитали да превземат Русия. \"яма, не е имало и няма да има сила, която да покори нашия народ”, каза руският президент, който слезе при военния министър Сергей Шойгу на площада след официалната част на парада. \"Трагедията на Втората световна война не бе предотвратена заради разединените народи. Свободата на Европа и дългоочаквания мир на планетата бяха извоювани именно от нашите дядовци и прадядовци\", заяви Путин. „Всичките те със смелост и търпение преминаха през немислимите изпитания на Втората световна война... мръзнаха в окопите, потъваха, прикриваха своите фронтови другари, те влизаха в бой, знаейки, че той може да е последен за тях, загиваха, така и неразбрали за победата, но те направиха всичко за нея, което можаха”, каза още руският държавен глава. \"Въоръжените сили на Русия са готови да отразят всяка заплаха\", подчерта Путин. Той отбеляза, че за борбата с тероризма е необходима консолидацията на цялата международна общност.", "date": "2017.05.09", "title": "Лошо време! Самолетите не полетяха над Москва за Парада на победата"}
{"url": "http://pik.bg/%D1%85%D1%83%D0%BB%D0%B8%D0%B3%D0%B0%D0%BD%D0%B8-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BA%D0%B0%D1%82%D0%BE-%D0%B3%D0%BE-%D0%BD%D1%8F%D0%BC%D0%B0-%D0%BF%D0%B5%D0%BF%D0%B8-%D0%B3%D0%BE%D1%82%D0%B8%D0%BD%D0%BE%D1%82%D0%BE-%D0%BD%D0%B0-%D0%BA%D0%BE%D0%B3%D0%BE-%D0%B5%D1%80%D0%BC%D0%B5%D0%BD%D0%BA%D0%BE%D0%B2-%D1%89%D0%B5-%D0%B2%D0%B8%D0%BA%D0%B0-%E2%80%9E%D1%83%D0%BB%D0%B8%D1%87%D0%BD%D0%B8%D0%BA%E2%80%9C-news656160.html", "text": "Народното събрание под № 44 започна своята работа. Въпросът е как. Ще се промени ли стилът на правене на политика, или ще продължим да сме свидетели на крайна конфронтация, на плювни и озъбени муцуни в пленарната зала, в комисиите, по кулоарите и дори в бюфета? „Пожелавам на всички депутати да сте на свобода, да приключите тази година в добро здраве, да не станете свидетели на показно убийство, че много зачестиха. Всичко останало вие си го имате. Започва поредният безсмислен политически сезон в един парламент, в който нищо не се решава. Реформа в концлагер не се прави. Това правителство ще падне, защото тези, които го издигнаха, се отказаха от него. Но какво идва след това? Идва поредният американски чиновник, който обещава шистов газ в САЩ и вече е обещал военните бази, 4 на брой. Никой от вас не посмя да го каже, мушмороци с мушмороци. Къде бяхте вие, чучулиги сладкопойни от  ГЕРБ? Опитваме се да прокараме някои неща, които са от полза за народа. На първо място – вдигането на доходите. Някои сега от вас се кикотят като в кабаре. Всички се правят на европейци, но не искат българите да получават европейски доходи. Каква е разликата между Станишев и Борисов – едни и същи ментори и колонизатори.“ Ама, разбира се, че това не са встъпителните думи при откриването на парламента от доайена сред народните избраници – международния анализатор Тома Томов от гражданската квота на БСП, който свободно общува с Джими Картър, Хенри Кисинджър, Марлон Брандо и Евтушенко. А и авторски интерпретира Захарий Стоянов. Това е Волен Сидеров при откриването на предишна сесия. „Аз съм същият хулиган, какъвто бях през 1973 г.”, заявява тогава Сидеров. Дали обаче същото важи и с днешна дата, когато „Обединените патриоти“, част от които е и лидерът на „Атака“, разговарят с ГЕРБ как да управляват през следващите четири години? И днес ли според Сидеров България е фашистка държава на наркобизнеса, а борците срещу това ще ги арестуват пред сградата на Народното събрание? И мина ли времето за „хайдушкото движение и възмездието”? Вярно ли е, че „не е редно Борисов да оглави бъдещо правителство. При предното гласуване на неговия кабинет лично го предупредих, че трети път няма да има не защото имам трайно негативно отношение, а заради двата прекратени мандата без това да се консултира с подкрепящите партии\", както казва Валери  Симеонов. Тези същите лидери сега конструират властта, кабинета и парламентаризма. Някои от тях ще са министри и дори вицепремиери на същия „нежелан“ доскоро от тях Борисов. И ако нещо в мисленето на политиците не се е променило след датата 26 март, то отново в сградата, където „съединението прави силата“, на жълтите павета ще сме свидетели на сцени като тази между Таско Ерменков от БСП и бившия министър на здравеопазването Петър Москов. Министърът направи забележка да се пие по-малко, а Таско Ерменков скочи срещу това, приемайки го за лична обида, и нарече Москов \"уличник такъв\". Москов пък отвърна с думите: \"Нерви, озъбени физиономии и плюнка.\" Е, Пепи Готиното вече няма да се разхожда по червените килими, но дали пък духът му не е останал там? Дали отново няма да станем свидетели на пълзящ канибализъм като в сценката с Полина Карастоянова, която прекрачи партийната дисциплина и подкрепи текст, който според лидера на Патриотичния фронт тогава Валери Симеонов е „лобистки и подкрепя големите алкохолни картели\". Националистът от Бургас дори откровено изгони депутатката от стаята в парламента, защото тя застана на страната на едрите спиртовари срещу байчовците, които бяха ограничени да варят ракия само шест месеца в годината. Всъщност с днешна дата вече имаме нови циркове. Докато в кулоарите на парламента се радваха на скрепената дружба между ГЕРБ и „Обединените патриоти“, в залата избухнаха скандали. Опозицията поиска оставката на новоизбрания председател Димитър Главчев, защото според тях не успявал да овладява залата. Формален повод за всички тези крамоли беше правилникът, който депутатите продължаваха да гледат в пленарната зала. На практика обаче дискусията се превърна в остра престрелка на думи между Цветан Цветанов и Корнелия Нинова за това ще бъде ли скриван Бойко Борисов от народа, като няма да има блиц контрол, а петъчният ще се излъчва по БНТ 2 вместо по Канал 1. Народното събрание още не се бе пръкнало, а вече има и един отлюспен от групата си депутат. Първият независим в 44-тия парламент е Ангел Исаев. И да не си помислите, че нещо идейно се е сблъскал междувременно с редачите на листи в Сараите? Нищо подобно. За кокала и за разпределянето на порциите става дума. Исаев ядоса ДПС заради преференцията, която го направи народен представител. Той получи 3366 преференции, тъй като беше на девето място в листата на партията, която се яви на парламентарните избори с № 9. Така Ангел Исаев измести Дурхан Мустафа от второто място в Бургас, а Дурхан очевидно е по-близък до Мустафа Карадайъ и Доган. Исаев не отстъпи мястото и сега ДПС са с човек по-малко по банките. Въпрос на време е да видим дали към него няма да се присъединят и други своенравни депутати и от другите групи. Междувременно заради скандала вече изгоря и депутатът Камен Костадинов, който, бидейки водач на листа, се чувства отговорен за гафа 9/9 и освободи банката за ощетения Дурхан. Хрантутените от народа депутати обаче нямат срама и пак ще вземат от три хилядарки нагоре. Предложението на БСП да се замразят заплатите в Народното събрание така и не се гласува в пленарната зала. Е, честито на всички гласуващи. 2976 лв. за целия мандат на 44-тия парламент ще вземат представляващите ни на калпак. И това е само стартовата заплата. После идват бонуси, участия в комисии, командировки, пари за представителни разходи и бензин, квартирни. Не е за вярване, ама даже замръзнали доходите на родните ни парламентаристи гонят 5000 лева. Ами да, те са в Европа. Ние да му мислим. Само главният прокурор Сотир Цацаров хвърля засега камъни в това застояло блато. Поискани от него са вече имунитетите на парламентаристите Делян Добрев, Светла Бъчварова и Веселин Марешки, нищо че последният е даже заместник-председател.", "date": "2017.05.09", "title": "Хулигани в парламента! Като го няма Пепи Готиното, на кого Ерменков ще вика „уличник“"}
{"url": "http://pik.bg/%E2%80%9E%D1%81%D0%BE%D1%84%D0%B8%D1%8F%D0%BC%D0%B5%D0%B4%E2%80%9C-%D1%81%D1%82%D0%B0%D0%B2%D0%B0-%D0%BD%D0%B0-5-%D0%B3%D0%BE%D0%B4%D0%B8%D0%BD%D0%B8-%D0%BE%D1%82%D0%BA%D1%80%D0%B8%D0%B2%D0%B0-%D0%BD%D0%BE%D0%B2-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8-%D0%BA%D0%BE%D1%80%D0%BF%D1%83%D1%81-%D1%81-%D0%BE%D0%BF%D0%B5%D1%80%D0%B0%D1%86%D0%B8%D0%BE%D0%BD%D0%BD%D0%B8-%D0%B7%D0%B0%D0%BB%D0%B8-%D0%B8-%D0%B2%D0%B8%D0%BF-%D0%BA%D1%80%D0%B8%D0%BB%D0%BE-news656159.html", "text": "Нов медицински корпус открива днес по случай 5-тия си рожден ден  Университетска болница „Софиямед“. Той е на 6 етажа и е свързан с медицинския блок на бул.“Г.М.Димитров“ 16 чрез топла връзка на всички нива. Сградата е посроена съобразно всички утвърдени инжинерни и архитектурни стандарти, и съчетава най-съвременните енергоефективни решения и модерен интериор съобразен с всички медицински изисквания. В новия сектор „Г“, както и досега в останалата част от медицинския комплекс, ще се развива медицина от най-високо ниво, отговаряща на утвърдените световни медицински стандарти. Новият сектор ще предложи възможност на пациентите да се лекуват и при най- луксозните условия, издадоха от болницата. Това ще се случва в апартаментите, които са част от новоизградения  ВИП сектор в новата сграда. Сектор „Г“ на „Софиямед“ разполага с изцяло нов операционен блок, който се състои от 6 операционни зали, които са свързани с топла връзка с операционния блок в сектор В. Той е оборудван с апаратура от най-висок клас, а всяка операционна зала е проектирана със специални цветни стъклени стени. Така общо на територията на целия медицински комплекс операционните зали стават 24. Новоизграденият корпус разполага общо със 140 болнични легла, разпределени в 5 болнични отделения- по детски болести, нов сектор по неонатология, ушно, носно, гърлени заболявания, гастроентерология, хирургия на ръка и реконструктивна хирургия, съдова хирургия. В новия сектор има разкрити лекарски кабинети, част от ДКЦ „Софиямед“, както и зали за обучение на студенти. „Преди 2 години „Софиямед“ получи университетски статут, което е доказателство за ролята на лечебното заведение и неговите специалисти за българското здравеопазване. Привлякохме водещи лекари в своите специалности, разполагаме с модерна апаратура за диагностика и лечение от световни производители. Това означава, че не само сме успели да създадем работеща структура, но и да докажем, че вече 5 години сме търсена и предпочитана болница, която е в услуга на здравето на хората. 5-тата ни годишнина е повод да благодаря на екипа на целия медицински комплекс за работата им през годините и да им пожелая, както и на нашите пациенти, много здраве и успехи“, коментира управителят на УМБАЛ „Софиямед“ д-р Йордан Пелев.", "date": "2017.05.09", "title": "„Софиямед“ става на 5 години! Открива нов медицински корпус с операционни зали и вип крило "}
{"url": "http://pik.bg/%D1%81%D1%80%D0%B8%D0%B2-%D0%B1%D1%83%D0%BB%D0%B3%D0%B0%D1%80%D0%B3%D0%B0%D0%B7-%D1%81-29-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B7%D0%B0%D0%B3%D1%83%D0%B1%D0%B0-%D0%B7%D0%B0-3-%D0%BC%D0%B5%D1%81%D0%B5%D1%86%D0%B0-news656109.html", "text": "\"Булгаргаз\" има загуба в размер на 29,29 млн. лв. за първите три месеца на годината, при печалба от 28,319 млн. лв. за същия период на 2016 г. Това става ясно от финансовия отчет на дружеството за периода януари-март. Голямата загуба за тримесечието се дължи на това, че \"Булгаргаз\" е продавал синьото гориво на по-ниска цена от тази, на която го е получавал от руската компания \"Газпром Експорт\". Това е резултат от решението на КЕВР цената на газа от началото на годината да не бъде увеличена с процента, който поиска \"Булгаргаз\". От 1 януари цената на природния газ за крайните потребители на \"Булгаргаз\" беше повишена само с 4,65% при поискани от дружеството 13,53%. Което пък доведе до последващ сериозен скок в цената на газа от 1 март - с 29,64%. Средната доставна цена до вход на газопреносна система на страната за първото тримесечие на годината е 319,96 лв. за 1000 куб. м, при 331,21 лв. за същия период на 2016 г., става ясно от отчета на \"Булгаргаз\". В същото време средната продажна цена без включена такса пренос е 280,68 лв. за 1000 куб. м, при 385,83 лв. година по-рано. Така от всеки продаден кубически метър газ \"Булгаргаз\" е трупал загуби. За три месеца дружеството е продало природен газ в обем 1,097 млрд. куб. м на стойност 327,3 млн. лв. А себестойността на този газ е доста повече - 355,21 млн. лв. Финансовият резултат за \"Булгаргаз\" само от продажбата на газ през тримесечието е загуба от 27,916 млн. лв. За сравнение, през същия период на 2016 г. са продадени 960 млн. куб. м газ за 388,97 млн. лв., което е донесло на дружеството печалба от 39,767 млн. лв. Най-големите потребители на газ през първото тримесечие на 2017 г. са компании от отраслите енергетика (415 млн. куб. м.), химия (330 млн. куб. м.) и разпределителни дружества (190 млн. куб. м.). Доста по-малко е потреблението на газ в другите сектори - стъкло и порцелан (59 млн. куб. м.), металургия (29 млн. куб. м.), строителни материали (9 куб. м.) и други (65 млн. куб. м.). Наличните пари на \"Булгаргаз\" по разплащателни сметки към края на март са в размер на 91,752 млн. лв., при 66,847 млн. лв. в края на миналата година.", "date": "2017.05.09", "title": "Срив! \"Булгаргаз\" с 29 млн. лева загуба за 3 месеца"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%B0-%D0%BE%D1%81%D1%82%D0%B0%D0%B2%D0%BA%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news656156.html", "text": "Главният скаут на \"Левски\" Георги Чиликов може да напусне клуба, твърди \"Тема Спорт\". Причината била, че бившият играч на \"сините\" не се чувства удовлетворен от отношението на някои хора на \"Герена\" към работата, която върши. Наскоро публично прехвърчаха искри на тази тема. Треньорът Николай Митов обяви, че е одобрил доста играчи от предложения от скаута списък с набелязани бразилски футболисти, но те стрували по 5 милиона евро. Тогава наставникът вметна, че си харесал играчи и от Реал Мадрид и Байерн Мюнхен... Със сигурност това изказване е жегнало Чиликов, който също публично даде да се разбере, че не е \"идиот\", за да предлага подобни футболисти. Спортният директор Даниел Боримиров обяви, че ще се опита да потуши напрежението, но е малко вероятно да успее да го стори. Георги Чиликов започна сезон 2016/17 в \"Левски\" като треньор на юношите до 17 години. Той обаче не се задържа дълго на поста, защото получи предложение за повишение - да стане главен скаут. Зад него стои Станимир Стоилов - той е посъветвал собственика Спас Русев да го сложи на поста. След това бившият таран бе овластен с големи правомощия от боса - за него имаше заделени средства за задгранични командировки. Чиликов лично селекционираше и наблюдаваше играчи и имаше думата при трансферите. Явно е обаче, че някъде нишката се е скъсала. През лятото \"Левски\" ще се нуждае от солидна селекция. Четирима основни играчи със сигурност напускат клуба - това са защитникът Сърджан Лукин, халфовете Георги Костадинов и Джереми де Ноойер, както и нападателят Антонио Аниете.", "date": "2017.05.09", "title": "Изненадваща оставка на \"Герена\"?"}
{"url": "http://pik.bg/%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%82%D0%B5%D0%B7%D0%B8-%D0%BA%D0%BE%D0%B8%D1%82%D0%BE-%D0%BD%D0%B5-%D0%BF%D0%BE%D1%87%D0%B8%D1%82%D0%B0%D1%82-%D0%BC%D0%B8%D0%BB%D0%B8%D0%BE%D0%BD%D0%B8%D1%82%D0%B5-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D1%80%D1%83%D1%81%D0%B8%D1%8F-%D0%B8%D0%BC-%D0%BB%D0%B8%D0%BF%D1%81%D0%B2%D0%B0-%D0%BD%D0%B5%D1%89%D0%BE-%D1%87%D0%BE%D0%B2%D0%B5%D1%88%D0%BA%D0%BE-news656208.html", "text": "Лидерът на \"Атака\" Волен Сидеров и неговите съпартийци Десислав Чуколов, Явор Нотев и Николай Александров отбелязаха 72 години от Деня на победата 9-ти май. Пред паметника на Незнайния войн те отдадоха почит на жертвите на Втората световна война. По традиция мероприятието продължи с шествие на „Безсмъртен полк“ до паметника на Съветската армия, където бяха поднесени венци и цветя. На честването присъстваха и съпредседателите на коалиция Обединени патриоти вицепремиерите Красимир Каракачанов и Валери Симеонов. Волен Сидеров заяви, че на хората, които смятат, че не е редно да се преклонят пред милиони жертви във войната, им липсва нещо човешко. Той подчерта, че на поклонението пред милионите руски жертви трябва да бъдат всички представители на парламента. „Би трябвало, защото руският народ дава най-много жертви – войници, офицери, цивилни, жени, деца. Това трябва да се почита от всички политически сили, от всички посолства. Не мисля, че е редно да се делят на про и анти. В случая става дума за жертви, с които е освободена днешна Европа, чийто ден също така се чества. Виждам едно разделение на политическия елит на Деня на Европа и на Деня на победата. Трябва да се съединят, да се честват заедно, поклонението да бъде общо, тъй като това са жертви, дадени за бъдещето, за тези, които сега живеят и в Европа, и извън ЕС“, заяви Сидеров. По думите му няма никаква причина да бъдем враждебно настроени спрямо Русия. „Нямаме нито културна, нито икономическа изгода от това“, заключи той.", "date": "2017.05.09", "title": "Волен Сидеров: Тези, които не почитат милионите жертви на Русия, им липсва нещо човешко"}
{"url": "http://pik.bg/%D0%BD%D0%B0%D0%B9-%D0%BD%D0%B0%D0%BA%D1%80%D0%B0%D1%8F-%D0%B4%D0%B6%D0%B5%D0%BD%D0%B0-%D1%81%D0%B5-%D0%BF%D0%BE%D0%BA%D0%B0%D0%B7%D0%B0-%D1%81%D0%BB%D0%B5%D0%B4-%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%B8-%D1%80%D0%B0%D0%B7%D0%B1%D0%B8-%D0%B2%D1%81%D0%B8%D1%87%D0%BA%D0%B8-%D1%81%D1%8A%D1%81-%D1%81%D0%BD%D0%B8%D0%BC%D0%BA%D0%B8%D1%82%D0%B5-%D1%81%D0%B8-news656205.html", "text": "Джeнa cтaнa пopeднaтa жepтвa нa cyeтaтa. Oт няĸoлĸo дни Джeнa ce фyĸa cъc cнимĸи oт фитнeca, нa ĸoитo e видимo пoизпoтeнa и изтoщeнa. Тези снимки са качени както в личния й инстаграм, така и на нейната фейсбук страница. Tя cпoдeли нa cвoитe фeнoвe, чe дoĸaтo нeйнитe мъжe cпят, зa нeя e вpeмe зa тpeниpoвĸa. Cлeд двa дни пocлeдвa нoвa cнимĸa oт зaлaтa, ĸaĸтo и нoвa пopция въпpocитeлни, ĸoитo зaвaляxa ĸъм пeвицaтa. Джeнa poди пъpвopoдния cи cин Aтaнac нa 24 мapт. Toвa знaчи, чe e минaл caмo мeceц и пoлoвинa oт paждaнeтo. Πeвицaтa бe зaпитaнa пo ĸaĸъв нaчин e paждaлa и дaли нe й e пpeĸaлeнo paнo зa тpeниpoвĸи. Tя cпoдeли, чe бeбeтo e дoшлo нa бял cвят cъc ceĸциo. И зa тoвa дaли e paнo зa тpeниpoвĸи изтъĸнa, чe e мнoгo вaжнo ĸaĸ e нaпpaвeнa oпepaциятa. Πeвицaтa дopи влeзe в зaдoчeн cпop c eднa жeнa. Tя изpaзи пoзициятa cи, чe y нac e ĸpaйнo вpeмe дa пpoмeнил миcлeнeтo cи, зaщoтo жeнитe нe пoлaгaт ниĸaĸви гpижи зa ceбe cи, a тpябвa дa бъдaт пepфeĸтни, дopи и cĸopo cлeд paждaнeтo. Oтгoвopът нa Джeнa пopoди изyмлeниe в ĸyп poдилĸи, ĸoитo ĸoмeнтиpaxa фoтocитe й oт фитнeca. Kaĸтo и дa e нaпpaвeнo, цeзepoвoтo ceчeниe cи e oпepaция c paзpeз. Cлeд нeгo ce пpeпopъчвa шecт мeceцa дa ce избягвa нaтoвapвaнe, зa нe ce oтвopят шeвoвeтe и дa нacтъпят нeпpиятни ycлoжнeния. И тpябвa дa минaт пoнe тpи мeceцa пpeди дa бъдaт paзpeшeни лeĸи тpeниpoвĸи. Джeнa, oбaчe, нe ycпя дa дoчaĸa и близо месец и половина cлeд paждaнeтo и яxнa фитнec ypeдитe. Феновете искаха да видят и снимки на Атанас младши, но тя отказа под предтекст, че е прекалено мъничък, за да бъде показан. Πoдoбeн мepaĸ би й cтpyвaл дocтa cĸъпo. Paзбиpa ce, нямa лoшo дa иcĸa чac пo-cĸopo дa влeзe в тoп фopмa. Ho e мнoгo нepaзyмнo дa гo пpaви c pиcĸ зa здpaвeтo cи. Имeннo тoвa e мнeниeтo и нa фeнoвeтe й, ĸoитo я cъвeтвaт дa ce вpaзyми пpeди дa e cтaнaлo ĸъcнo. Πeвицaтa явнo нямa нaмepeниe дa ce вcлyшвa в cъвeтитe нa ĸoгoтo и дa билo. Haпocлeдъĸ тя вce пoвeчe пpoявявa xapaĸтep и дopи мъжът й нe мoжe дa излeзe нa глaвa c нeя. Интepecнo ĸaĸвo миcли лeĸapят нa Джeнa зa cпopтния й eнтycиaзъм c пpecни шeвoвe нa ĸopeмa! Paзбиpa ce, нe изĸлючвaнe и възмoжнocттa тpeниpoвĸитe дa ca yмeлa cимyлaция, само и само да има коментари по нейн адрес. Една от най-коментираните и харесвани фолк певици дори намери време да се похвали с новите си слънчеви очила, по всичко личи, че се готви за един много силен летен сезон. Още обаче няма обявени официални дати за нейни участия.", "date": "2017.05.09", "title": "Най-накрая! Джена се показа след раждането и разби всички със снимките си! "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BC%D1%83-%D0%BD%D0%B0%D0%BF%D0%B8%D1%81%D0%B0-%D0%B8-%D0%BA%D0%B0%D0%BA-%D1%89%D0%B5-%D1%80%D0%B0%D0%B1%D0%BE%D1%82%D1%8F%D1%82-%D0%B7%D0%B0%D0%B5%D0%B4%D0%BD-news656170.html", "text": "„С нетърпение очаквам да работя с Вас за засилване на двустранното ни партньорство и в интерес на общите ни цели като съюзници и приятели, като същевременно задълбочаваме връзките между българския и американския народ. Тези важни за България времена изискват силно и решително лидерство.“ Това пише президентът на САЩ Доналд Тръмп до Бойко Борисов като го поздравява за изборната победа и избирането му за трети мандат като министър-председател на България. „Дълбоко ценя приноса на България в нашите общи мисии: като съюзници стоим рамо до рамо в Афганистан и Косово, а като коалиционни партньори се борим да унищожим ИДИЛ. Също така съм благодарен за широката подготовка за домакинството на най-голямото учение на НАТО в Европа тази година. Особено съм радостен от плановете на България да засили и модернизира отбранителните си способности, които са от ключово значение в общата ни работа при справяне с нетърпящи отлагане предизвикателства пред нашия Алианс, включително тероризма и миграцията“, посочва американският президент в поздравителния си адрес до Бойко Борисов. „Нашата цел да защитим сигурността, свободата и просперитета на гражданите си лежи на най-силната основа: нашия споделен ангажимент към силата на демократичните ни институции и върховенството на закона. Въпреки че предизвикателствата пред нас са значителни, убеден съм, че тези устойчиви ценности ще спомогнат да постигнем единството и способностите, необходими да осигурим на своите нации бъдещето, което заслужават“, пише още президентът на САЩ до българския министър-председател.", "date": "2017.05.09", "title": "ЕКСКЛУЗИВНО В ПИК! Доналд Тръмп поздрави Борисов! Ето какво му написа и как ще работят заедно"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B1%D0%B0%D0%BA%D1%88%D0%B8%D1%88-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D1%83%D0%B4%D0%B0%D1%80%D0%B8%D0%BB-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D0%B0-%D0%B8%D0%B2%D0%B0%D0%BD-%D0%B0%D0%BB%D0%B5%D0%BA%D1%81%D0%B8%D0%B5%D0%B2-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news656150.html", "text": "Шофьорът на таксиметровия автомобил от катастрофата на изхода на Враца от вчера е бил без книжка, съобщават от областната дирекция на МВР. Припомняме, че вчера към 9 часа катастрофират таксиметров автомобил „Шевролет”, управляван от 31-годишния И.Т. и лек автомобил ”Сеат”, управляван от 48-годишния врачански бизнесмен Иван Алексиев. Причината за катастрофата е отнемане на предимство от таксиметровия шофьор, който правел ляв завой. От удара миниванът „Сеат\" е отхвърчал на 50 метра от мястото на катастрофата. При инцидента е пострадала 11-годишната дъщеря на Алексиев – Ивана, която бързо е откарана във врачанската болница. Там момичето е било прегледано от специалисти. Състоянието й обаче не е тревожно. Пробите за алкохол на двамата водачи са отрицателни.", "date": "2017.05.09", "title": "РАЗКРИТИЯ! Бакшиш без книжка ударил бизнесмена Иван Алексиев във Враца"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D1%83%D0%B4%D0%B0%D1%80-%D0%BF%D0%BE-%D0%BF%D0%B5%D1%82%D1%8A%D1%80-%D0%BC%D0%BE%D1%81%D0%BA%D0%BE%D0%B2-%D0%BD%D0%BE%D1%80%D0%BC%D0%B0%D1%82%D0%B8%D0%B2%D0%B5%D0%BD-%D0%B0%D0%BA%D1%82-%D0%B8%D0%B7%D0%B4%D0%B0%D0%B4%D0%B5%D0%BD-%D0%BE%D1%82-%D0%BD%D0%B5%D0%B3%D0%BE-%D0%BE%D0%B1%D1%8F%D0%B2%D0%B5%D0%BD-%D0%B7%D0%B0-%D0%BD%D0%B8%D1%89%D0%BE%D0%B6%D0%B5%D0%BD-news656196.html", "text": "Наредбата, която определя здравни дейности, за които Националната здравноосигурителна каса заплаща, е нищожна . Оказва се, че нормативният акт, който е в сила от месец март 2016 г., е издаден от тогавашния министър на здравеопазването Петър Москов без правно основание, съобщава \"Дарик\" . Така на практика цялото лечебно здравеопазване в последно време е било регулирано от един нищожен акт , категорични са от Центъра за защита на правата в здравеопазването . Това от своя страна поставяло под въпрос всички действия на здравната каса в отношенията й с лечебните заведения, както и съдържанието и изпълнението на сключените договори с болници, лекари и заведения за извънболнична помощ. Затова от организацията, съвместно със Сдружението на частните болници, са атакували въпросната наредба с жалба във Върховния административен съд . Според председателя на Центъра за защита на правата в здравеопазването д-р Стойчо Кацаров от Министерството на здравеопазването са били наясно, че нарушават закона , но въпреки това са пуснали нормативния акт в Държавен вестник. Тази постъпка била израз на пълно незачитане на правовия ред и на подигравка с българската държава.", "date": "2017.05.09", "title": "Пореден удар по Петър Москов! Нормативен акт издаден от него обявен за нищожен"}
{"url": "http://pik.bg/%D1%81-%D0%BD%D0%BE%D0%B2%D0%B8-%D1%81%D0%B8%D0%BB%D0%B8-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D0%B5-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D0%BF%D0%B0%D1%80%D0%B8-%D0%BE%D1%82-%D0%B5%D0%B2%D1%80%D0%BE%D0%BF%D0%B0-%D0%BD%D1%8F%D0%BC%D0%B0-%D0%B4%D0%B0-%D0%B1%D1%8A%D0%B4%D0%B0%D1%82-%D1%81%D0%BF%D0%B8%D1%80%D0%B0%D0%BD%D0%B8-%D0%BD%D0%B5-%D0%BC%D0%B8-%D0%B5-%D0%B8%D0%B7%D0%B2-news656154.html", "text": "Следващият български еврокомисар трябва да бъде жена, такива са очакванията в Европейската комисия и в Европейския парламент. Добре е да е евродепутат – това означава опит в европейските институции. Така вицепремиерът Томислав Дончев коментира пред БНР предстоящото излъчване на български еврокомисар. \"Пари няма да загубим\", категоричен е Дончев. Той допълни, че в средата на програмния период е много рано да се говори за загуба на средства. Дончев определи тези изказвания, като някакъв остатъчен травматичен рефлекс от 2009 година, където, мине се, не мине, все някой плаши какво ще ни спрат и какви ужасии ще последват от това, какво сме усвоили и какво не сме усвоили. \"На фона на всички самоунизителни коментари, които бяха правени през годините, приключихме стария програмен период с почти 98% плащания, което е нелош резултат дори за стара държава-членка. Системата натрупа доста опит и България вече знае какво прави. Става дума за т.нар. \"предварителни условия\", те са част от промяната в кохезионната политика, която обвързва използването на европейски пари с реформи в редица сфери. 45 е общият им брой, България до момента е успяла да затвори и отчете пред комисията 39. Остават 6, които трябва да бъдат затворени през следващите два месеца. Срокът на отчитане в Комисията е средата на тази година. По всяко от тези предварителни условия в годините назад е свършена доста работа. Мисля, че двумесечният срок би трябвало да бъде достатъчен\", заяви Дончев. Вицепремиерът коментира и спирането на концесиите от страна на президента Румен Радев. \"Не можах да разбера какви са на концептуално ниво притесненията на президента относно Закона за концесиите, допълни още Томислав Дончев, според когото няма смисъл законът да се пише наново, защото старият закон е продукт на половингодишна работа на широк кръг експерти\". Дончев определи духа на закона като добър и съответстващ на нуждите. Голяма част от коментаторите не познават логиката на концесиите като вид процедура, при която държавата не губи собственост, голяма част от коментаторите не са чели и стария закон, има много политически спекулации например за така наречените \"вечни концесии\", отчита още вицепремиерът. Лиляна Павлова със сигурност е министър до 1-ви юли 2018 година , каза още вицепреиерът. Запитан дали в последния момент от коалиционните преговори за съставяне на кабинета \"Борисов\" 3 е бил направен реверанс към Павлова, която беше сочена за сигурен министър, преди прокуратурата да започне проверки в Агенция \"Пътна инфраструктура\", Дончев подчерта: Не знам да е попадала в криминални сюжети. По-скоро в рамките на предишния ѝ ресор като регионален министър има проверки. Това не означава, че тя самата е попаднала в криминален сюжет. Доколкото знам, тя самата все още не е клиент и правосъдието не е проявявало интерес към нейната личност. Относно законопроектта за мажоритарното гласуване и разногласията между ГЕРБ и патриотите по темата, Томислав Дончев посочи: Няма нужда от излишно ниво на драматизъм, ако коалиционните партньори по отношение на даден законодателен текст имат различни виждания. И това не означава нито хоризонтален проблем в коалицията, нито краят й. По тази тема не успяхме да постигнем съгласие.", "date": "2017.05.09", "title": "С НОВИ СИЛИ! Томислав Дончев е категоричен! Пари от Европа няма да бъдат спирани, не ми е известно Лиляна Павлова да е клиент на прокуратурата"}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B2%D0%B4%D0%B8%D0%B3%D0%B0-%D1%81%D1%82%D0%B5%D0%BD%D0%B0-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%B8%D1%80%D0%B0%D0%BD-news656168.html", "text": "Турция се подготвя за издигането на защитна стена по границата си с Иран като тази, която вече е построена на границата със Сирия като част от новите мерки за сигурност срещу незаконното навлизане в страната, съобщава вестник \"Сабах\" , като се позовава на медийни доклади, базирани на източници сред кръговете по сигурността. Според Анкара в близост до турската граница в Иран има няколко лагера, които принадлежат на „Работническата партия на Кюрдистан“ (ПКК). Това позволява на членовете на организацията, която Анкара третира като терористична, да влизат лесно на територията на Турция и да извършват нападения, съобщава \"Фокус\". За да се предотвратят подобни пресичания, е изготвен план за изграждането на стена по протежение на иранската граница.", "date": "2017.05.09", "title": "Турция вдига стена по границата с Иран"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BB%D1%8E%D0%BB%D0%B8%D0%BD-%D0%BE%D1%81%D1%82%D0%B0%D0%B2%D0%B0-%D0%B1%D0%B5%D0%B7-%D1%82%D0%BE%D0%BF%D0%BB%D0%B0-%D0%B2%D0%BE%D0%B4%D0%B0-%D0%B7%D0%B0%D1%80%D0%B0%D0%B4%D0%B8-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D0%BA%D0%B0%D0%B1%D0%B5%D0%BB-%D0%B8-%D0%BF%D0%BE%D0%B6%D0%B0%D1%80-news656161.html", "text": "При опит за кражба в кабелна шахта е предизвикан пожар снощи около 22 часа е прекъснато електрозахранването за отоплителна централа „Люлин“. В резултат на посегателството са засегнати два кабела 20kV. В момента отоплителната централа е на резервно захранване и при авария по нея има опасност съоръжението да остане без алтернативно захранване, а жителите на района – без топла вода, съобщават от пресцентъра на дружеството. Екипите на ЧЕЗ Разпределение ще работят до пълното възстановяване на пораженията. Посегателствата на съоръжения от електроразпределителната мрежа са проблем не само на ЧЕЗ, а проблем с обществена значимост. Кражбите и вандализмът над енергийни съоръжения ощетяват крайните потребители, тъй като причиняват прекъсвания на захранването, чести аварии и повреждане на електроуреди, а все по-често застрашават човешки живот и нормалното функциониране на държавата. През 2016 г. заради кражби на обслужваната от ЧЕЗ територия спокойствието на хората беше нарушено 191 пъти. В резултат общо 336 хиляди клиенти на ЧЕЗ в Западна България останаха без ток за сумарното време от 475 часа. С цел да противодейства на посегателствата ЧЕЗ предприема редица мерки– подменя медните кабели с алуминиеви, които не представляват интерес за крадците, инвестира във физическа охрана на съоръженията, извършва редовни обходи на мрежата. Компанията не спира да призовава за по-строги и ефективни санкции за извършителите с цел запазване на инфраструктурата на България и защита на интересите на българските граждани.", "date": "2017.05.09", "title": "ИЗВЪНРЕДНО! \"Люлин\" остава без топла вода заради кражба на кабел и пожар"}
{"url": "http://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B2-%D1%80%D0%B5%D1%81%D0%BE%D1%80%D0%B0-%D0%BC%D0%B8-%D0%B2%D0%BB%D0%B8%D0%B7%D0%B0-%D0%B8-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%82%D1%83%D1%80%D0%B8%D0%B7%D0%BC%D0%B0-news656242.html", "text": "Все още ресорите в Министерския съвет по отношение на вицепремиерите не са конкретно разпределени. Смятам, че след утрешното заседание в моя ресор ще бъде Министерството на туризма. Но и да не е, това няма никакво значение, тъй като аз съм от район, в който основният поминък е туризмът и имам пряк ангажимент към избирателите, както и към всички, които се занимават с туризъм. Това каза вицепремиерът по демографска и икономическа политика Валери Симеонов на среща с представителите на туристическия бизнес. „По отношение на намирането на практическо решение с това уродливо явление, наречено „преместваеми обекти в национални курорти“, обещавам да отдам целия си опит и енергия. В това отношение ще помагам с каквото мога, както и във всички останали по отношение на обезпечаването с работна ръка, на инфраструктура и на промяната на нормативната база“, каза още Валери Симеонов. „Макар и с малка група от 27 народни представители, смятам, че можем да разчитаме на коалиционната подкрепа на нашия по-голям партньор - ГЕРБ“, допълни той.", "date": "2017.05.09", "title": "Валери Симеонов: В ресора ми влиза и министерството на туризма"}
{"url": "http://pik.bg/%D1%87%D0%B5%D0%BB%D0%B5%D0%BD-%D1%81%D0%B1%D0%BB%D1%8A%D1%81%D1%8A%D0%BA-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BD%D0%B8%D0%BC%D0%BA%D0%B8-news656245.html", "text": "Два автомобила - нисан и голф, се сблъскаха преди минути в Пловдив, съобщава \"Трафик Нюз\". При челния сблъсък са пострадали мъж и жена в нисана, които са откарани за преглед в болница от дошлата на мястото на произшествието линейка. Според очевидци голфът не е спрял на знак Стоп, след като е излизал от паркинага на Кауфланд. А нисанът се е движел по ул. \"Владивосток\" в посока Пещерско шосе, когато голфът го е връхлетял. В момента има екип на полицията. Щетите и по двата автомобила са сериозни.", "date": "2017.05.09", "title": "Челен сблъсък в центъра на Пловдив! Двама души са в болница (СНИМКИ)"}
{"url": "http://pik.bg/14-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8-%D0%BD%D0%B5%D1%89%D0%B0-%D1%81-%D0%BA%D0%BE%D0%B8%D1%82%D0%BE-%D1%82%D0%BE%D0%B9-%D1%81%D0%B5-%D0%B3%D0%BE%D1%80%D0%B4%D0%B5%D0%B5-%D0%B0-%D0%BD%D0%B5-%D1%82%D1%80%D1%8F%D0%B1%D0%B2%D0%B0-news656192.html", "text": "Заради факта, че летвата е свалена толкова ниско, мъжете очакват да им ръкопляскаме всеки път, когато правят нещо в леглото, което не е 100% егоистично. Похвално е, че най-накрая е разбрал колко много жените харесват оралния секс. Но не бива да се смята за подарък, пратен от небесата, само защото е направил абсолютния орален минимум. Ако ще правиш нещо, направи го докрай, пич. Ха-ха, поздравления. Вие правите секс за 14-и път, откакто сте се запознали и той най-накрая те е накара да свършиш. Няма нужда да се извиняваш, че няма да му пееш химна на радостта заради това. Човече, буквално всеки от нас извлича някаква полза, когато достави удоволствие на партньора си. Ти не си изобретил оргазмения алтруизм и всяка жена ще откаже да ти даде Нобелова награда за секс по случая. Разбираме, че мъжете вече се опитват да се правят на готини и „отворени“ към решенията на жените, но трябва да разберат, че интимната ти прическа си е твоя работа и нейният избор няма нищо общо с него и мнението му. Естествено, че е окей да правиш това, което си си наумила, но добре че е той да ти каже. А най-великият отговор е „Харесва ми, когато те възбуждам“. Това само по себе си не е никакъв отговор! Налага се изрично да го помолиш да му каже конкретни неща, за да задвижите процеса. Ясно е, че мъжете смятат подобни лигави действия за романтични – все пак ги виждат в повечето филми. Но в реалния живот, директният контакт очи в очи не кара жените да се разтапят и да се влюбват на секундата. Не знаем защо е така, но мъжете сякаш са убедени, че ако кажат вълшебната реплика „Харесвам те прекалено много, за да правя секс с теб на първата среща“ и всички жени ще им се изтръшкат в краката от умиление. Това, което те наистина казват с тази реплика е, че няма да те уважава, ако си легнеш веднага с него, просто завоалирано. Жените са готови на абсолютно всичко, за да са сигурни, че няма да забременеят (когато не искат да забременяват, разбира се), за това не е учудващо, че няма да приемат за огромна услуга, ако мъжът си е направил труда да купи кутия презервативи. Кой е разпространил мълвата, че всички жени обожават мъжете да смучат гърдите им като сукалчета по пет минути на зърно? Всеки мъж, който го прави мисли, че е открил топлата вода, сякаш е Индиана Джоунс на гърдите. Най-яко е, когато те погледнат право в очите и искат да видят лицето ти да се разлива в благодарствена усмивка за всичкото това смучене на зърната ти, за което ти даже не си помолила. Честно ли? Особено много се кефят на онази поза, при която вдигат краката ти над раменете и ти се увиваш като претцел, докато те са отгоре. Нека сме наясно – жените обичат ентусиазма и експериментите в леглото, но предпочитат мъжете да ги питат, преди да се гордеят, че са измислили някаква невероятна иновация. Така де, той е там от 20 и повече минути, а ти си повече от готова да преминеш на следващия етап. Но той настоява, ама много настоява да те накара да свършиш първа. Сега ти се налага да измисляш как любезно да кажеш „Моля те спри, вагината ми е загубила всякаква чувствителност“. Когато е минал повече от час, на теб почва да ти става физически неприятно. Не ти пука колко дълго още може да остане твърд. Най-добрият секс трае около 15 минути, като изключим предиграта. Всичко останало е просто излишна хвалба. Източник:cosmopolitan.bg", "date": "2017.05.09", "title": "14 сексуални неща, с които той се гордее, а не трябва"}
{"url": "http://pik.bg/%D1%81%D0%BB%D0%B0%D0%B2%D0%B8-%D0%BA%D1%80%D0%B5%D1%82%D0%B0-%D1%81%D0%BB%D0%B5%D0%B4-%D1%88%D0%B5%D1%81%D1%82%D0%B2%D0%B8%D0%B5%D1%82%D0%BE-%D0%BD%D0%B0-%D0%B2%D0%BB%D0%B0%D1%81%D1%82%D1%82%D0%B0-%D0%BA%D0%B0%D1%82%D0%BE-%D1%86%D0%B0%D1%80%D1%81%D0%BA%D0%B8-%D1%88%D1%83%D1%82---%D1%81%D0%B5%D0%B4%D1%8F%D0%BD%D0%BA%D0%B0%D1%82%D0%B0-%D0%BC%D1%83-%D0%B5-%D1%81%D1%8E%D0%B6%D0%B5%D1%82-%D0%BE%D1%82-%D0%BF%D0%BE%D0%B3%D0%B8%D0%BD%D0%B0%D0%BB%D0%BE%D1%82%D0%BE-news656201.html", "text": "На всяко царско шествие отпред върви коронованата особа, а най-отзад подскача шутът, който го пародира. Такива са били законите в старите времена, защото или управниците са били умни, или по-добре са познавали настроенията на народа си. Ей такива асоциации неволвно навява и седящият протест на шоумена Слави Трифонов пред Народното събрание, с който иска да принуди депутатите да разгледат решението на референдума за въвеждането на мажоритарни избори уж на ползу роди. Нищо, че всички анализатори обясняват, че само аятулаха в Иран е въвел такава система, за да преповтаря едноличното си управление без опозиция и други демократични несгоди, както и тираничните особи в Киргизстан и Узбекистан. Шоуменът обаче не ще да е така само в Иран и още една-две ислямски държави, а и у нас. Седна пред парламента в края на шествието на новото правителство, което пое към Министерския съвет да управлява държавата. И се явява там с дружинката си всеки ден, докато се нижат нови участници във властта като зам.-министри, областни управители, покрай тях и нови шефове на агенции, а тепърва – и шефове на парламентарни комисии и друга по-дребна чиновническа цаца по ведомствата. Т.е. шествието към властта продължава всеки ден, а в края му се появява шоуменът и антуражът му, за да клеймосва цялата политическа система, институции, старите и новите политици, като че ли не са влезли в политиката от съседната улица или съседния вход на блока ни, а са някакви катапултирали и злостни извънземни. Да ги обвинява и осмива, да радва нарочно присъстващите, случайните минувачи и нарасналия брой туристи у нас в почивните дни. Включително и конституцията – нещо, което за добро или за зло крепи една модерна държава. Всъщност, пак за добро или зло, има само една политическа сила, която застава зад бленувания от Трифонов, макар и подкрепен от 2,5 милиона души, мажоритарен избор и това е печелещата вече 4-ти мандат и управляваща 3-ти мандат партия – ГЕРБ. Тя има и най-голяма полза от него, защото при влашкия синдром на БСП, която на тези избори се удави накрая на Дунав, ако бъде въведена тази система, на следващите червените едва ли ще вкарат повече от 30-тина депутати. А ГЕРБ ще си набере пълно, че дори и конституционно мнозинство, с което спокойно може да подхване и омразния на Слави основен закон. Хем и броят депутати вече ще е по-малък, и партийните субсидии – по-ниски и изобщо всичко ще е така, както настоява шоуменът. Защо пък и мандатите да не станат по 10 години – по-евтино ще ни излезе, вместо да правим на всеки 4 избори. Как ли не го е предложил досега? Може би просто не се е сетил... И през това време Слави ще продължи да громи противниците на всякакви ширпотреби, с които да се слагат юзди на демократичните процедури, ще осмива и клейми противниците на тезите си, ще пародира властимащите, разбира се. Но там - в тронната зала... Е, дали ще е в краката на венценосния, на масата му или на съседния стол, няма значение. За шута е важно само едно – винаги да бъде близо до него. Припознат и любим. Най-далеч – на едно шествие разстояние. Тъй че Слави Трифонов да се определи. Ако е шут, шествието към властта свърши, тъй че да става от столчето и да се прибира при нея. А ако е шоумен – да си върви в шоуто си и да ни весели, ако може. Всичко друго е сюжет за погиналото предаване \"Искрено и лично\". Може пък да му липсва Миглена Ангелова. Но тъй или иначе е твърде частен проблем, за да се представя като народен трибун и да ангажира цялото общество.", "date": "2017.05.09", "title": "Слави крета след шествието на властта като царски шут - седянката му е сюжет от погиналото шоу \"Искрено и лично\""}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D1%81%D0%BF%D0%BE%D1%80%D1%82%D0%B0-%D0%BB%D1%83%D0%B4-%D1%84%D0%B5%D0%BD-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%BF%D0%BB%D0%B5%D0%BD%D0%B8-%D1%81%D1%8A%D1%80%D1%86%D0%B5%D1%82%D0%BE-%D0%BD%D0%B0-%D0%B7%D0%BB%D0%B0%D1%82%D0%BD%D0%B0%D1%82%D0%B0-%D0%BD%D0%B5%D0%B2%D1%8F%D0%BD%D0%B0---%D0%B2%D0%B4%D0%B8%D0%B3%D0%B0%D1%82-%D1%81%D0%B2%D0%B0%D1%82%D0%B1%D0%B0-%D1%81%D0%BD%D0%B8%D0%BC%D0%BA%D0%B8-news656185.html", "text": "Кралицата на Световната купа по художествена гимнастика в София, златната Невяна Владинова, която спечели три титли на последната световна купа, ще вдига сватба в най-скоро време, твърди роден ежедневник. 23-годишната плевенчанка се сгоди още през миналата година за своето гадже Веселин Манолов. Двамата направиха символична церемония непосредствено след олимпиадата през 2016 г. Неви, както е позната най-добрата българска индивидуална гимнастичка през последните години, зае седмо място в многобоя на Игрите в Рио де Жанейро. Младата двойка живее заедно от доста време. Тяхната любов пламва на стадион \"Герена\". Владинова израства в залата по художествена гимнастика под зоркия поглед на легендарната треньорка Нешка Робева и нейната лична наставничка Бранимира Маркова. От сутрин до вечер златната Неви хвърля уреди и реди от сложни по-сложни съчетания.В непосредствена близост до мястото, откъдето са тръгнали голяма част от най-добрите български грации, тренирал и Веско. Той е част от популярната брейк група. Кармата също го свързва с Нешка Робева, която вижда таланта на танцьора и го кани в своите шоу спектакли \"Споменът\", \"Готови ли сте\", \"Купона\" и \"Мистерията Еньовден\". Гаджето на Владинова е бил част от балетните формации за концертите на Дженифър Лопес и Снуп Дог, а през 2012-а участва в \"България търси таланти\". \"Много сме щастливи\", признава в свое интервю за сайта cultinterview Владинова. \"Запознахме се в залата, където Веско тренира брейк. Иначе работи като счетоводител\". Манолов е луд запалянко на \"Левски\" и редовно ходи по мачове. Той беше и сред феновете в зала \"Арена Армеец\", когато Невяна Владинова обра титлите миналата неделя. Невяна спечели състезанието в многобоя. Освен това взе допълнително три златни медала и един сребърен на отделните уреди. Неви спечели още един приз. Тя беше обявена за Кралица на Световната купа в специална анкета между акредитирните представители на медиите. Допитването беше организирано от федерацията по гимнастика и от Асоциацията на спортните журналисти. Самата Невяна е изключително скромна и дори се притеснява, когато получи похвала колко е красива. \"Често се случва и аз все отричам\", добавя Владинова. \"Хората си мислят, че се преструвам, а всъщност мен наистина ме е срам. Дори и когато моят приятелят ми го каже, и пред него отричам. И той се сърди\". Чаровницата е една от най-обичаните грации от малките си последователки. Тя е готова да раздава автографи в продължение на час и да зарадва бъдещите звезди. Малко известен факт е, че тя никога не пропуска да уважи коледното тържество на клуба, от който е тръгнала за голямата гимнастика. Владинова задно с другата рожба на \"синята\" школа - Катрин Тасева, показаха своите съчетания пред малките гимнастички от клуба на Нешка Робева и през тази година. Невяна Владинова започва да тренира художествена гимнастика, когато е на пет години. Решава да се посвети на спорта съвсем случайно. По време на разходка с нейната майка в центъра на Плевен се разминават с отбора по гимнастика. Тогава Неви се вдъхновява и решава да се запише за грациозния спорт. Напредва много бързо, а за да продължи нейното развитие, решава да замине за София. Още на 11 години е приета в спортното училище на \"Левски\". След своето завършване записва да учи в НСА, но се наложи да прекъсне, след като нямаше време да посещава лекции заради участия в състезания. През 2013-а Владинова се утвърди в националния отбор, а четири години по-късно вече е сред световния елит.", "date": "2017.05.09", "title": "БОМБА В СПОРТА! \"Луд\" фен на \"Левски\" плени сърцето на Златната Невяна - вдигат сватба (СНИМКИ)"}
{"url": "http://pik.bg/%D0%B4%D0%B0%D0%BD%D0%B8%D0%B5%D0%BB-%D0%BC%D0%B8%D1%82%D0%BE%D0%B2-%D0%BD%D0%B5-%D0%BC%D0%BE%D0%B3%D0%B0-%D0%B4%D0%B0-%D1%80%D0%B0%D0%B7%D0%B1%D0%B5%D1%80%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5%D1%82%D0%BE-%D1%81%D1%80%D0%B5%D1%89%D1%83-%D0%BC%D0%B5%D0%BD-news656246.html", "text": "„Изненадва ме цялата тази работа. Знаете, че обществените поръчки, поради обжалвания и други причини, се бавят дълго време\", каза Даниел Митов по повод повдигнатото \"Министерство на земеделието си е провело негова обществена поръчка, практически ние сме защитили обществения интерес, като сме подписали споразумение с тях. Не мога да разбера изобщо обвинението, при положение че ако има нарушение, то е при фирмата, която може би в един момент е взела повече от Министерство на земеделието и от МВнР, но след проверка е върнала определени суми. МВнР има такова споразумение и с Министерството на образованието впоследствие, докато тече нашата обществена поръчка. Това е практика във всички български институции“, обясни на излизане от следствието Митов. Според него той е „поредният в редичката министри, които трябва да дойдем до тук да си се видим“, поясни Митов.", "date": "2017.05.09", "title": "Даниел Митов: Не мога да разбера обвинението срещу мен"}
{"url": "http://pik.bg/%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D0%B8%D1%80%D0%B0%D0%BD%D0%B5%D1%86-%D1%81%D0%BA%D1%80%D0%B8%D0%BB-%D1%85%D0%B5%D1%80%D0%BE%D0%B8%D0%BD-%D0%B2-%D0%BA%D1%83%D1%82%D0%B8%D0%B8-%D0%B7%D0%B0-%D0%BF%D0%BE%D0%B4%D0%BF%D1%80%D0%B0%D0%B2%D0%BA%D0%B8-news656251.html", "text": "Апелативен съд – Пловдив отказа да уважи жалбата на иранец, поискал да бъде освободен от ареста.  Вахид Д. е обвинен за това, че е пренасял през границата 240,70 кг хероин. Наркотикът бил скрит в 468 консервени кутии за подправки – панировка за пиле, в товарен автомобил марка „Сканиа“ с прикачено към него ремарке. Общата стойност на дрогата е 13 915 000 лв. Окръжен съд - Хасково е определил на мъжа мярка за неотклонение \"задържане под стража\". Съдът в Пловдив остави иранския гражданин в ареста, защото намери, че срещу него е повдигнато обвинение за извършено тежко умишлено престъпление, за което се предвижда наказание „лишаване от свобода“ за срок от 15 до 20 години и друго по-леко наказание. От данните по делото може да се направи обосновано предположение за извършено от обвиняемия престъпление. Налице е и реална опасност обвиняемият да се укрие, която опасност следва от тежестта на санкцията, предвидена за престъплението, за което Вахид е обвинен. Касае се за голямо количество хероин, на изключително висока стойност, внесено в страната ни след един предварително прецизно организиран трафик, с участието на лица от Иран, през Турция и България, който наркотик е бил предназначен за разпространение на територията на друга държава – членка на ЕС. Отделно от това обвиняемият е чужд гражданин, няма адрес в страната, липсва каквато и да било възможност той да се установи в България. Определението на съда в Пловдив е окончателно е окончателно.", "date": "2017.05.09", "title": "Заловиха иранец, скрил хероин в кутии за подправки"}
{"url": "http://pik.bg/%D0%BA%D0%BE%D0%B9-%D0%B8-%D0%B7%D0%B0%D1%89%D0%BE-%D0%B2-%D0%BD%D0%B8%D0%BA%D0%B0%D0%BA%D1%8A%D0%B2-%D1%81%D0%BB%D1%83%D1%87%D0%B0%D0%B9-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D1%82%D0%B0%D0%BD%D0%B5-%D0%BA%D1%80%D1%8A%D1%81%D1%82%D0%BD%D0%B8%D0%BA-%D0%BD%D0%B0-%D0%B4%D0%B5%D1%82%D0%B5%D1%82%D0%BE-%D0%BF%D1%80%D0%B0%D0%B2%D0%B8%D0%BB%D0%B0-%D0%B8-%D1%82%D1%80%D0%B0%D0%B4%D0%B8%D1%86%D0%B8%D0%B8-%D0%BF%D1%80%D0%B8-%D0%BA%D1%80%D1%8A-news656248.html", "text": "Кръщене, всеки знае какво е това, но малко хора знаят наистина какво представлява светото кръщене, а именно първата човешка стъпка по пътя към Бога. Кръщенето е светъл празник за цялото семейство, важна част от него са кръстниците на бебето. За тях се говори, че са земните ангели – пазители, които помагат на малкия човек, да започне духовен живот, те го пазят от изкушенията в живота. Счита се, че изборът на кръстници влияе на бъдещето на детето и е те остават завинаги свързани с него. КОЙ НЕ МОЖЕ ДА БЪДЕ КРЪСТНИК НА ДЕТЕТО Хора, които нямат навършени 14 години не могат да бъдат кръстници на детето. Монаси и монахини също не могат да бъдат кръстници, както и хора, които имат някакви психични заболявания. Кръстници не могат да бъдат и хора, които имат само един родител жив, или чиито родители са починали, носи лоша карма. КОЙ МОЖЕ ДА КРЪСТИ ДЕТЕТО ВЪПРЕКИ СУЕВЕРИЯТА Хората вярват, че не е хубаво да се вземат за кръстници за момичетата – неомъжена жена, а за момчетата – ерген. Това щяло да отнеме щастието на детето. Разбира се, хората в днешно време са широко скроени и считат това за глупаво суеверие. Църквата не може да приеме тези доводи насериозно, основното нещо е хората да бъдат добри и вярващи. Също така самите те трябва да бъдат кръстени. За да се осъществи кръщене и родителите на детето трябва да са покръстени. Друго популярно суеверие е, че бременни жени не могат да бъдат кръстници или жени по време на цикъл. Разбира се, това църквата не го забранява. Друго суеверие - Бременни жени не могат да бъдат взети за кръстници . Какво е саможертвена любов, какви са границите между добро и зло, какво е вяра, съвест, търпение и милост: всичко това трябва да го казва кръщелника и духовните родители на всяка среща. Това е техният основен подарък. Трудно е да се разбере и приеме такова изявление. Обикновено, е прието кръстниците на детето да му носят подаръци, играчки, дрехи и нещо за забавление, като гледат само материалната страна и задоволеност на кръщелника си. Това е добре, разбира се! Но много хора забравят, че кръстниците преди всичко са духовните водачи и учители на детето. Младата, незряла душа е толкова сложно нещо! За да не се правят грешки в младостта, за да се превърне детето в успешен възрастен, да не съжалява за нищо, затова ще трябва да получи нормално детство духовно и морално образование. Тайнството на кръщението на детето се извършва веднъж. Във всеки случай детето не може да се прекръства втори път, без значение какво се случва! Църквата забранява този свят ритуал да се извършва втори път с един и същи човек. Родителите избират за кръстници на децата си хора, които ще останат до края на живота им такива.", "date": "2017.05.09", "title": "Кой и защо в никакъв случай не може да стане кръстник на детето? Правила и традиции при кръщене!"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B1%D0%B0%D0%B1%D0%B0%D0%B8%D1%82%D0%B8-%D0%BF%D1%80%D0%B5%D0%B1%D0%B8%D1%85%D0%B0-16-%D0%B3%D0%BE%D0%B4%D0%B8%D1%88%D0%B5%D0%BD-%D0%BA%D1%80%D0%B0%D0%B9-%D0%B1%D1%83%D1%80%D0%B3%D0%B0%D1%81-news656249.html", "text": "Четирима души са нанесли побой над 16-годишно момче в гориста местност кв. „Банево“ в Бургас. Това обяви на брифинг ст. комисар Калоян Калоянов, директор на ОДМВР-Бургас, съобщава \"Фокус\" . Момчето е с телесни увреждания, но състоянието му е добро и е изписано от болницата. Извършители са криминално проявени. Имат и присъди, една от които - за кражби. Лицата имат и прояви, свързани с притежание на наркотични вещества. Към момента няма повдигнати обвинения, няма и свидетели на случая. “Доказателствата на този етап са противоречиви. Няма повдигнати обвинения, но се работи много активно по делото. Установява се това дали потърпевшият и самите извършители са имали някакви контакти преди това. Мотивите са в процес на изясняване, които са разнопосочни“, коментира административният ръководител на Апелативна прокуратура – Бургас Любомир Петров. „Това насилие към непълнолетни или сред непълнолетни и подрастващи би следвало да бъде обект на цялостен ангажимент на различни институции. Много активно, ОДМВР в Бургас и Ямбол, работим в тази посока. Редовно се комуникира, както с учениците, така и с преподавателите, за да се идентифицират дадени конфликти, които във времето тлеят и евентуално могат да стигнат до някакъв по-тежък изход. Трудно е да се работи с подрастващи, но това е наш ангажимент. Смятаме да продължим да работим и да засилим нашата работа в тази посока“, заяви ст. комисар Калоян Калоянов.", "date": "2017.05.09", "title": "Четирима бабаити пребиха 16-годишен край Бургас "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D1%89%D0%B5-%D0%BC%D1%83-%D0%B4%D0%B0%D0%B4%D0%B5-%D0%BB%D0%B8-%D0%BD%D0%B0%D1%82%D0%BE-%D0%B4%D0%BE%D1%81%D1%82%D1%8A%D0%BF-%D0%B4%D0%BE-%D1%82%D0%B0%D0%B9%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-news656284.html", "text": "\"Втората световна война е най-жестоката война в историята на света. Не виждам логика да се вкарва излишно разделение между деня на победата и деня на Европа. Изкуственото разделение на проруски и неруски настроения е излишно\", каза в предаването  \"Лице в Лице\" на Би Ти Ви военният министър Красимир Каракачанов. Каракачанов изрази надежда, че няма да има проблем с това дали НАТО ще му даде достъп до тайна информация. Той попита докога ще се вадят списъци на бившите служби на сигурност. \"Всяка нормална държава има такива служби. Ако някой ми каже, че някоя служба за сигурност, дори американската, е действала само демократично, значи че не познава историята\", попита Каракачанов. Каракачанов уточни, че всички държави имат и ще имат служби за сигурност и се усъмни, че някой ще иска да сътрудничи при положение, че може някой ден пак да започнат досиетата да се разсекретяват. Не бих искал да казвам такова нещо, но има какво да се желае. Но през последните години на армията се гледаше пренебрежително\", така Каракачанов отговори на въпрос какво мисли по изказването на президента Радев, че армията ни е небоеспособна. Според него хронично се подценяват сухопътните войски, които са изключително важни. Още в училище децата трябвало да познават оръжието и как да реагират при терористични ситуации, според Красимир Каракачанов. Той припомни как преди години имало обезопасени оръжия, които да бъдат показвани на младите хора. Военният министър припомни, че трябва да има доброволна наборна военна служба. Каква е разликата между българските патриоти и Марин льо Пен - на този въпрос Каракачанов отговори, че нашите не против ЕС за разлика от френските. \"Ние не сме разпускане на съюза, а за реформирането му\", поясни той.", "date": "2017.05.09", "title": "ИЗВЪНРЕДНО! Красимир Каракачанов проговори ще му даде ли НАТО достъп до тайна информация"}
{"url": "http://pik.bg/%D0%B1%D0%B0%D0%BD%D0%B4%D0%B8%D1%82%D0%B8-%D0%BE%D0%B3%D1%80%D0%B0%D0%B1%D0%B8%D1%85%D0%B0-%D0%B1%D0%B8%D0%B6%D1%83%D1%82%D0%B5%D1%80%D1%81%D0%BA%D0%B8-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2-%D0%BF%D0%B0%D1%80%D0%B8%D0%B6-%D0%BF%D0%BB%D1%8F%D1%87%D0%BA%D0%B0%D1%82%D0%B0-%D0%B5-%D0%B1%D0%BB%D0%B8%D0%B7%D0%BE-1-%D0%BC%D0%B8%D0%BB%D0%B8%D0%BE%D0%BD-%D0%B5%D0%B2%D1%80%D0%BE-news656252.html", "text": "Около 11 часа тази сутрин в Париж бе извършен дързък обир на бижутерски магазин, съобщи телевизия BFM. Атаката е станала в центъра на френската столица, близо до „Шанз Елизе”. Според първите информаци, добре облечен мъж в сив костюм е влязъл в магазина, без да събуди подозрение. След като затворил вратата обаче, той извадил пистолет и с ритници проснал на земята двамата продавачи. След това той изпразнил витрините със скъпи часовници и бижута в сак и напуснал магазина. Отвън го чакал негов съучастник с мотор, двамата веднага отпрашили в неизвестна посока. Полицията ги издирва по описанието на продавачите от магазина. Според непотвърдени информации, задигната стока е на стойност между 800 и 900 хиляди евро.", "date": "2017.05.09", "title": "Бандити ограбиха бижутерски магазин в Париж, плячката е близо 1 милион евро"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B2%D1%8A%D0%B2-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-%D1%83%D0%BB%D0%BE%D0%B2%D0%B8%D1%85%D0%B0-%D1%80%D0%B8%D0%B1%D0%B0-%D1%81-%D0%BF%D0%BE%D1%81%D0%BB%D0%B0%D0%BD%D0%B8%D0%B5-%D0%BE%D1%82-%D0%B4%D1%8A%D0%BB%D0%B1%D0%B8%D0%BD%D0%B8%D1%82%D0%B5-%D0%BD%D0%B0-%D0%BE%D0%BA%D0%B5%D0%B0%D0%BD%D0%B0-news656280.html", "text": "Странна риба, чието тяло е обсипано със странни и загадъчни символи и знаци, бе уловена в мрежите на рибари от Миндао, Филипините. Рибата изглежда като татуирана, но това на практика е невъзможно да се случи в океана. Специалисти от Природо-научния музей във Филипините разгледали внимателно уловената риба и смятат, че мистериозните рисунки и символи са се появили след като върху тялото на рибата е използван неизвестен досега способ за отпечатване. Но какво означават тези символи от дълбините на океана, засега никой не е успял да разгадае.", "date": "2017.05.09", "title": "МИСТЕРИЯ: Във Филипините уловиха риба с послание от дълбините на океана"}
{"url": "http://pik.bg/%D0%BA%D1%80%D1%8A%D0%B2-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-14-%D0%B4%D1%83%D1%88%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%B2-%D1%81%D0%BA%D0%BB%D0%B0%D0%B4-%D0%B7%D0%B0-%D0%BF%D0%B8%D1%80%D0%BE%D1%82%D0%B5%D1%85%D0%BD%D0%B8%D0%BA%D0%B0-news656254.html", "text": "AFP, цитирана от \"Фокус\". Експлозия в склад за пиротехника в Мексико отне живота на най-малко 14 души и рани други 22-ма, предава Инцидентът се е случил в нощта на понеделник срещу вторник в централния щат Пуебла, се казва в изявление на местните власти.", "date": "2017.05.09", "title": "КРЪВ В МЕКСИКО! 14 души загинаха при експлозия в склад за пиротехника"}
{"url": "http://pik.bg/%D0%B2%D0%B8%D1%81%D1%88%D0%B8%D1%8F%D1%82-%D1%81%D1%8A%D0%B4%D0%B5%D0%B1%D0%B5%D0%BD-%D1%81%D1%8A%D0%B2%D0%B5%D1%82-%D0%BE%D0%B1%D1%80%D0%B0%D0%B7%D1%83%D0%B2%D0%B0-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%B7%D0%B0-%D1%86%D1%83%D0%BC-%D0%B3%D0%B5%D0%B9%D1%82---%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D1%86%D0%B0%D1%86%D0%B0%D1%80%D0%BE%D0%B2-%D0%B3%D0%B5%D1%80%D0%B3%D0%BE%D0%B2-%D0%B4%D0%BE%D0%BD%D1%87%D0%B5%D0%B2-news656238.html", "text": "Инспектората към Висшия съдебен съвет Предвид засиления обществен интерес към станалата публично известна среща на главния прокурор Сотир Цацаров с бизнесмена Сашо Дончев в кабинета на бизнесмена Георги Гергов, Инспекторатът към Висшия съдебен съвет (ВСС) съобщава, че е образувано производство по случая. Това съобщиха от пресцентъра на . Административното производство е по реда на глава девета, раздел I „б” от Закона за съдебната власт (ЗСВ) - Проверки за почтеност и конфликт на интереси и за установяване на действия, които накърняват престижа на съдебната власт, и проверки, свързани с нарушаване независимостта на съдиите, прокурорите и следователите. Образувано е по постъпил в Инспектората към ВСС сигнал и производството е на етап отстраняване на нередовности по сигнала. Законът за съдебната власт не допуска оповестяване на повече подробности извън наличието на образувано производство. Чл. 175р, ал. 2 от ЗСВ задължава лицата, на които е възложено разглеждането на сигнала, да не разкриват самоличността на лицето, подало сигнала, и да не разгласяват фактите и данните, които са им станали известни във връзка с разглеждането му. Тази информация е служебна тайна (чл. 175р, ал. 3 ЗСВ). Процедурата, по която се извършва проверка на сигнал по чл. 175л, ал. 5 ЗСВ , е регламентирана в глава девета, раздел I „б” от ЗСВ и във Вътрешните правила за извършване на проверки по глава девета, раздел I „б” от ЗСВ от екипи на Инспектората към ВСС, приети с решение от 6 януари 2017 г. и публикувани на интернет страницата на институцията. Законът за съдебната власт (чл. 175л, ал. 2) и цитираните Вътрешни правила предвиждат възможност освен по сигнал Инспекторатът към ВСС да се самосезира, включително и по публикация в средствата за масово осведомяване, ако тя отговаря на изброените в чл.175л, ал. 5, т. 2-4 условия - съдържа имената на лицето, срещу което се подава сигнала, заеманата от него длъжност, конкретни данни за твърдяното нарушение, в това число място и период на извършване на нарушението, описание на деянието и други обстоятелства, при които е било извършено, позоваване на документи или други източници, които съдържат информация, подкрепяща изложеното, в това число посочване на данни на лица, които биха могли да потвърдят съобщените данни или да предоставят допълнителна информация. Наличието на образувано производство по сигнал не налага образуването на проверка по самосезиране.", "date": "2017.05.09", "title": "Висшият съдебен съвет образува производство за \"ЦУМ гейт\" - проверяват Цацаров-Гергов-Дончев за конфликт на интереси"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%BF%D1%80%D0%BE%D0%B2%D0%B5%D0%B6%D0%B4%D0%B0-%D0%B2%D0%BE%D0%B5%D0%BD%D0%BD%D0%B8-%D1%82%D1%80%D0%B5%D0%BD%D0%B8%D1%80%D0%BE%D0%B2%D0%BA%D0%B8-%D0%B8-%D0%BE%D1%80%D1%8A%D0%B6%D0%B5%D0%B9%D0%BD%D0%B8-%D1%82%D0%B5%D1%81%D1%82%D0%BE%D0%B2%D0%B5-%D0%B4%D0%BE-%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2-news656277.html", "text": "В свое изявление министерството заявява, че на Народната освободителна армия \"през последните дни\". Предназначени са за В изявлението не са посочват допълнителни подробности. Китайският президент Си Дзинпин ръководи . Стремежа е за увеличаване на силата в спорното Южнокитайско море. , а Китай изразява и своето недоволство от разполагането на американската противоракетна отбранителна система THAAD в Южна Корея, миналия месец. На редовен информационен брифинг миналия месец, китайското министерство на отбраната отговоря на въпроси относно разгръщането на THAAD, оповестявайки бъдещи оръжейни тестове и заявявайки, че те са необходими за защита на националната сигурност. Китай проведe военни тренировки и оръжейни тестове на североизточното крайбрежие на Бохай, близо до Корейския полуостров, съобщава министерството на отбраната на страната, цитирано от Ройтерс. тестовете на нови ракети и оръжия са извършени от ракетните сили повишаване оперативните възможности и ефективно справяне с национални заплахи за сигурността. мащабна модернизация на въоръжените сили на страната, с акцент върху технологичните иновации и военноморските способности Тренировките и тестовете се случват при засилено напрежение на Корейския полуостров", "date": "2017.05.09", "title": "Китай провежда военни тренировки и оръжейни тестове до Корейския полуостров"}
{"url": "http://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%B2%D0%B0%D0%B6%D0%BD%D0%B8%D1%82%D0%B5-%D0%B7%D0%B0%D0%B4%D0%B0%D1%87%D0%B8-%D0%BF%D0%BE-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD-news656316.html", "text": "„Фокус“ Възлагане на обществените поръчки за логистиката и подготвянето на официалната сграда, която е НДК, са едни от най-важните задачи в момента, свързани с председателството на Съвета на ЕС. Това каза пред Лиляна Павлова, министър за Българското председателство на Съвета на ЕС през 2018 година. По думите й има леко изоставане в подготовката и трябва да се предприемат спешни мерки по тези въпроси. „България ще бъде домакин на над 300 срещи, хиляди хора ще бъдат наши гости и наистина са много допълнителните, съпътстващите логистични дейности, които тепърва трябва да бъдат подготвени – обществени поръчки, обявени и възложени, и до края на годината всичко това да бъде синхронизирано. Не по-малка задача е това, че страшно много хора и екипи ще трябва да бъдат назначени да работят по време на председателството, а преди това - и да бъдат обучени“, подчерта министър Павлова. „На нас ни трябват стотици доброволци, както и допълнителни екипи в администрациите на министерствата, които ще са домакини на отделните съвети, както и в екипа на националното министерство за координацията“, каза тя. Лиляна Павлова посочи, че един от най-важните приоритети за България като председател на Съвета на ЕС е изграждането на обща, единна, ефективна и справедлива политика за сигурност и миграция.", "date": "2017.05.09", "title": "Лиляна Павлова разкри кои са най-важните задачи по подготовката на европредседателството ни"}
{"url": "http://pik.bg/%D1%81%D1%80%D0%B0%D0%BC%D0%BE%D1%82%D0%B0-%D1%82%D0%B0%D1%82%D1%8F%D0%BD%D0%B0-%D0%BB%D0%BE%D0%BB%D0%BE%D0%B2%D0%B0-%D0%BC%D0%B8%D0%B7%D0%B5%D1%80%D1%81%D1%82%D0%B2%D0%B0---%D0%B2%D0%B5%D0%BB%D0%B8%D0%BA%D0%B0%D1%82%D0%B0-%D0%B0%D0%BA%D1%82%D1%80%D0%B8%D1%81%D0%B0-%D1%81%D0%B8-%D0%B1%D1%80%D0%BE%D0%B8-%D0%B7%D0%B0%D0%BB%D1%8A%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D1%82%D0%BE%D0%BF%D0%BB%D0%BE%D1%84%D0%B8%D0%BA%D0%B0%D1%86%D0%B8%D1%8F-news656143.html", "text": "Великата Татяна Лолова няма пари за храна. От близо две години звездата на Сатиричния театър страда от сериозна липса на срдства, за да покрие най-елементарните си нужди. 83-годишната актриса едва свързва двата края с мизерната си пенсия. От жизненоважно значение е да бъде прието предложението на служебното правителство за пожизнена пенсия в размер на 700 лева за 14 творци, сред които и Лолова. Очаква се скоро Народното събрание да одобри списъка и интелектуалците да започнат да получават възнаграждението от лятото. От недоимъка в последните години Лолова и съпругът й Светослав Светославов, които живеят скромно в семейното си жилище в кв. \"Гео Милев\", натрупали големи сметки за парно, пише столичен таблоид. Двамата се принуждавали да ядат по къшей хляб, за да могат да се издължат на \"Топлофикация\" и да избегнат съдебни дела. През зимата често дори не пускали парното, а зъзнели, навлечени с по няколко пуловера. Пенсиите и на двамата били общо около 500 лева. Достолепната актриса играе в няколко представления, но въпреки хонорарите парите никак не стигали.", "date": "2017.05.09", "title": "СРАМОТА! Татяна Лолова мизерства - великата актриса си брои залъка заради \"Топлофикация\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%B7%D0%B0-%D0%B1%D0%B8%D0%B2%D1%88-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D1%80%D0%B5%D1%84%D0%BE%D1%80%D0%BC%D0%B0%D1%82%D0%BE%D1%80%D1%81%D0%BA%D0%B8%D1%8F-%D0%B1%D0%BB%D0%BE%D0%BA-%D1%81%D0%BF%D0%B5%D1%86%D0%B7%D0%B2%D0%B5%D0%BD%D0%BE%D1%82%D0%BE-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D1%8F-%D1%83%D0%B4%D0%B0%D1%80%D0%B8-news656241.html", "text": "Под ръководството на Специализирано звено „Антикорупция“ – СГП се провежда разследване за престъпления против собствеността, свързани с източването на „Теленор“, съобщават от прокуратурата. Разследването е стартирало по сигнал на „Теленор България“ ЕАД от 27.04.2016 г. През месец май 2013 г. „Теленор“ е придобило всички акции на мобилния оператор „Космо България Мобайл“ ЕАД Глобул“ от гръцката компания „ОТЕ“. През 2014 г. „Глобул“ е променило наименованието си на „Теленор България“ЕАД. В сигнала е посочен, че новото ръководство на „Теленор България“ ЕАД е извършило вътрешен одит и собствено разследване, при което са установили 21 компании, издали фактури към „Глобул“ за предполагаеми фиктивно извършени доставки на стоки и услуги на обща стойност 48 млн. лева. В сигнала са посочени всички 21 компании, както и лицата, свързани с тях, за които са установени съмнителни сделки. В хода на извършения вътрешен одит от „Теленор България“ ЕАД е изготвен доклад, представен на прокуратурата, в който подробно са описани множество договори за консултантски и маркетингови услуги, договори за доставяне на софтуер и лицензии за него, договори за използване на интернет честоти, сключени преди „Теленор“ да придобие „Глобул“. Установено е при вътрешния одит, че описаните в договорите доставки не са били заявени за необходими от съответните технически отдели, не са били доставени, инсталирани и поддържани и изброените доставчици според тях не са имали капацитет да доставят активите. В хода на разследването по делото от СЗ “Антикорупция“ са събрани доказателства за това, че в периода 2011 г. - 2012 г. Гроздан Караджов, като собственик и управител на търговско дружество, е сключил три договора с „Космо България Мобайл” ЕАД на обща стойност 5 545 660,51 лева. На 14.03.2011 г. сключил договор с предмет: „Предоставяне от Доставчика на Клиента на правото на ползване на честотна лента, заедно с услуги за техническо обслужване” за сумата от 2 133 689,26 лева. На 01.09.2011 г. сключил и подписал договор с „Космо България Мобайл” ЕАД с предмет: „Предоставяне от Доставчика на Клиента на Софтуер INR тяло и лицензи INR модули” за сумата от 1 421 282,11 лева. На 02.03.2012 г. сключил и подписал договор с предмет: „Предоставяне от Доставчика на Клиента на честотна лента” за сумата от 1 990 689,14 лева. Разследването на СЗА е установило, че по тези договори няма изпълнение. Сключвайки тези договори Гроздан Караджов умишлено е улеснил главния изпълнителен директор на „Космо България Мобайл” ЕАД да присвои сумата от 5 545 660,51 лв. и присвоените средства са в големи размери. На Караджов е предявено обвинение за длъжностно присвояване, при условията на продължавано престъпление, в съучастие с главния изпълнителен директор на „Космо България Мобайл” ЕАД, като Караджов действа като помагач /престъпление по чл. 203, ал. 1, вр. чл. 201, вр. чл. 20, ал. 4, вр. ал. 1, вр. чл. 26, ал. 1 от НК/. Гроздан Караджов е с мярка за неотклонение „Подписка“. Прокурорите от СЗ “Антикорупция“ са предприели действия по призоваването по реда на международната правна помощ, на гръцките граждани, управляващи „Космо България Мобайл” ЕАД към инкриминирания период за привличането им като обвиняеми по същото наказателно производство. Разследването продължава.", "date": "2017.05.09", "title": "ИЗВЪНРЕДНО! ОБВИНЕНИЕ ЗА БИВШ ДЕПУТАТ ОТ РЕФОРМАТОРСКИЯ БЛОК! Спецзвеното \"Антикорупция\" удари Гроздан Караджов за присвояване!"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BD%D0%B0-%D1%82%D0%B8%D1%87%D0%B0-%D0%BA%D1%80%D0%B0%D1%81%D0%B5%D0%BD-%D0%BA%D1%80%D0%B0%D0%BB%D0%B5%D0%B2-%D1%81%D1%8A%D1%81-%D1%81%D0%B2%D0%B5%D1%82%D0%BA%D0%B0%D0%B2%D0%B8%D1%87%D0%BD%D0%B0-%D1%80%D0%B5%D0%B0%D0%BA%D1%86%D0%B8%D1%8F-news656215.html", "text": "Шефът на \"Националния фен клуб на Черно море\" Иван Михайлов коментира, че според информация на привържениците ремонтът на стадион \"Тича\" няма да завърши до 15 юли и отборът ще продължи да домакинства в Каварна и през следващото първенство. \"Моряците\" са притеснение, а министър Красен Кралев реагира мигновено, успокоявайки публиката. Кралев лично е позвънил на Иван Михайлов, а лидерът на феновете на елитния отбор споделя следното: \"Г-н Кралев ми се обади и увери, че ремонтът на нашия стадион ще приключи в срок и през новия сезон ще се завърнем у дома. Днес е първият му работен ден като спортен министър в новия кабинет, а още утре той ще има среща с подизпълнителя за ремонтните дейности на \"Тича\". Ние, феновете на Черно море, вярваме на думата на г-н Кралев и се надяваме този път всичко да бъде наред\", заявява Михайлов пред \"Спортал\". Както е известно ремонтът на съоръжението бе временно спрян, което породи притеснения сред привържениците.", "date": "2017.05.09", "title": "Скандал на \"Тича\"! Красен Кралев със светкавична реакция"}
{"url": "http://pik.bg/%D1%85%D0%BE%D0%BB%D0%B0%D0%BD%D0%B4%D1%81%D0%BA%D0%B8-%D1%81%D1%8A%D0%B4-%D0%BC%D0%BE%D1%81%D0%BA%D0%B2%D0%B0-%D1%83%D0%BC%D0%B8%D1%88%D0%BB%D0%B5%D0%BD%D0%BE-%D0%B5-%D0%B4%D0%BE%D0%B2%D0%B5%D0%BB%D0%B0-%D0%B4%D0%BE-%D1%84%D0%B0%D0%BB%D0%B8%D1%82-%D0%BF%D0%B5%D1%82%D1%80%D0%BE%D0%BB%D0%BD%D0%B8%D1%8F-%D0%B3%D0%B8%D0%B3%D0%B0%D0%BD%D1%82-%D1%8E%D0%BA%D0%BE%D1%81-%D0%BD%D0%B0-%D1%85%D0%BE%D0%B4%D0%BE%D1%80%D0%BA%D0%BE%D0%B2%D1%81%D0%BA%D0%B8-news656289.html", "text": "Холандски апелативен съд постанови, че руските власти умишлено са довели до фалит през 2006 г. петролния гигант Юкос, нареждайки на компанията да плати огромни данъци, предаде Асошиейтед прес. Според решението на Амстердамския апелативен съд фалитът на Юкос не може да бъде признат според холандския закон, а попечителят, назначен през 2007 г. да разпродаде части от компанията, не е имал право да продава акции от холандското подразделение Юкос файненс (Yukos Finance BV). Група, представляваща бившите акционери на Юкос, приветства решението.", "date": "2017.05.09", "title": "Холандски съд: Москва умишлено е довела до фалит петролния гигант ЮКОС на Ходорковски"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B4%D1%8A%D1%80%D0%B6%D0%B0%D0%B2%D0%BD%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%B1%D0%B0%D0%BD%D0%BA%D0%B0-%D0%B7%D0%B0-%D1%80%D0%B0%D0%B7%D0%B2%D0%B8%D1%82%D0%B8%D0%B5-%D0%B4%D0%B0%D0%BB%D0%B0-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D0%B3%D0%B5%D1%80%D0%B3%D0%BE%D0%B2-31-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-%D0%BA%D1%80%D0%B5-news656317.html", "text": "Появиха се съмнения за скрита държавна помощ на бизнесмена Георги Гергов. Държавната Българска банка за развитие е отпуснала заем от 31 милиона евро на  Международния пловдивски панаир и неговата дъщерна компания „Слънчев ден резиденс” между двата тура на президентските избори. Заложено е цялото предприятие, съобщи Би Ти Ви. Парадоксът е, че Министерството на икономиката като акционер в Панаира се съгласява да стане „съдлъжник” месеци по-късно.  В суматохата около прехвърлянето на дялове от и към държавата Панаирът и „Слънчев ден” усвояват 62 милиона лева. Втората компания е създадена само 30-ина дни по-рано. Там се прехвърлят основни активи на Панаира. Георги Гергов отказал да отговори как е убедил банката. Според устава на Панаира, за да се заложи предприятието в полза на трето лице, трябва съгласие на 2/3 от акционерите. Такова Общо събрание не е провеждано. При отпускането на заема свързваното с Георги Гергов дружество „Пълдин” контролира почти 51%, а остатъкът е на държавата в лицето на икономическото министерство и община Варна. Министерството на икономиката гласува „за” заема постфактум по време на служебния кабинет. В писмо от ведомството обявиха, че закъснялото одобрение е заради промяна в закона. И още - ставало въпрос просто за покриване на стар заем. След погасяването на старите заеми обаче остават над 13 милиона лева. И по старите кредити залогът е бил целият Панаир, но като плюс сега се отчита, че той вече е заложен пред държавата, а не пред частна банка. Община Варна, която тогава се явява втори по големина акционер, дори не е чувала за макар закъснялото Общо събрание. „Нещо не са наред взаимоотношенията”, посочи зам.-кметът на Варна Пенчо Пенчев. Неяснота съществува и относно документите, въз основа на които е отпуснат заемът от държавната Банка за развитие. По данни на Агенцията по вписванията тогава последният заверен и одобрен отчет за приходи и разходи на Панаира е от 2012 г. Може би най-важният въпрос е дали банката не е нарушила собствените си правила, в които е записано, че не финансира политически партии и свързани с тях лица. В онзи момент Георги Гергов все още е в ръководството на БСП. От банката отказаха коментар. Според юристи кредитирането на свързани фирми напомня за порочни практики. „Действията, така насложени, напомнят на схемата в КТБ, когато с новоучредени дружества се източваха огромни капитали”, коментира адвокат Грета Ганева. Ако се окаже, че става въпрос за нерегламентирана държавна помощ, може да се стигне дори до санкции от Европейската комисия, предупреждават адвокатите.", "date": "2017.05.09", "title": "СКАНДАЛНО! Държавната Българска банка за развитие дала на Георги Гергов 31 милиона евро кредит за Панаира и \"Слънчев ден резиденс\""}
{"url": "http://pik.bg/%D1%81%D0%B0%D0%BB%D0%B0%D1%82%D0%B0-%D1%81-%D0%B1%D1%83%D0%B1%D0%BE%D0%BB%D0%B5%D1%87%D0%BA%D0%B0-%D0%B4%D0%BE%D0%BA%D0%B0%D1%80%D0%B0-%D0%BF%D0%B0%D1%80%D0%B0%D0%BB%D0%B8%D0%B7%D0%B0-%D0%BD%D0%B0-%D0%BB%D0%B8%D1%86%D0%B5%D1%82%D0%BE-%D0%BD%D0%B0-%D0%BA%D0%BB%D0%B8%D0%B5%D0%BD%D1%82-%D0%BD%D0%B0-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-news656286.html", "text": "Буболечка в салатата развали празничния уикенд на пловдивско семейство. За инцидента съобщи потърпевшата Весела Танчева, информира „Марица”. В неделя тя, съпругът й и двете им деца седнали да хапнат в известно заведение на Главната. Поръчали си две салати, едната от които Цезар с хрупкави калмари. От зеленчука обаче ненадейно изскочил бонус - гнусна буболечка с вид на хлебарка. Мъжът вече бил хапнал половината салата, когато забелязал насекомото. Той повикал сервитьора, който веднага сменил чинията с друга. Накрая семейството си платило сметката и си тръгнало. Два дни по-късно мъжът получил парализа на дясната половина на лицето. Съпругата му подозира, че е възможно това да се дължи на бактериите и вирусите, които бубата е разнесла в сервираната в заведението салата. Пострадалото семейство направило и снимка на буболечката в чинията.", "date": "2017.05.09", "title": "Салата с буболечка докара парализа на лицето на клиент на заведение"}
{"url": "http://pik.bg/%D0%BE%D0%B1%D1%8F%D0%B2%D0%B8%D1%85%D0%B0-%D1%82%D1%80%D0%B5%D0%B2%D0%BE%D0%B3%D0%B0-%D0%B2-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE-%D1%8F%D0%B4%D1%80%D0%B5%D0%BD%D0%BE-%D1%85%D1%80%D0%B0%D0%BD%D0%B8%D0%BB%D0%B8%D1%89%D0%B5-news656323.html", "text": "AFP, цитирана от \"Фокус\". На стотици работници на ядрен обект в американския щат Вашингтон е наредено да се скрият, след като тунел, пълен със ядрени отпадъци, се срути в близост до съоръжението, предава За служителите на ядреното хранилище, разположено на около 275 км югоизточно от центъра на Сиатъл, е обявена тревога с указания да си „осигурят вентилация“ и да се въздържат да се хранят и пият.", "date": "2017.05.09", "title": "Обявиха тревога в американско ядрено хранилище"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0-%D0%BD%D0%B0-%D0%BF%D1%8A%D1%82%D1%8F-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BC%D0%B5%D0%B6%D0%B4%D1%83-%D0%BF%D0%BE%D0%BF%D0%BE%D0%B2%D0%B8%D1%86%D0%B0-%D0%B8-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D0%BF%D1%80%D0%B8-%D0%B8%D0%B7%D0%BB%D0%B8%D1%82%D0%B0%D0%BD%D0%B5-%D0%BD%D0%B0-%D0%BC%D0%B5-news656296.html", "text": "МВР Тежка катастрофа е станала на пътя между Поповица и Асеновград,в района на разклона за село Богданица, съобщават от пресцентъра на . Сигналът е подаден около 16.20 часа на телефон 112. Незабавно към мястото са насочени екипи на полицията и Спешна помощ. Според първоначалните данни, при десен завой лек автомобил „Мерцедес“ преминал през лентата за насрещно движение и попаднал в крайпътна нива. Загинали са четирима души, които пътували в колата - двама мъже и две жени. Предстои да бъде установена самоличността им. Дежурна оперативна група от РУ – Асеновград извършва оглед за изясняване на причините и обстоятелствата, довели до тежкия инцидент. Районът е затворен за движение и полицейски служители пренасочат автомобилите по обходни маршрути.", "date": "2017.05.09", "title": "СТРАШНА КАСАПНИЦА НА ПЪТЯ! Четирима загинаха между Поповица и Асеновград при излитане на \"Мерцедес\" от пътя"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4%D0%B5%D0%BD-%D0%B1%D1%80%D0%BE%D0%B9-%D1%83%D1%87%D0%B0%D1%81%D1%82%D0%BD%D0%B8%D1%86%D0%B8-%D1%81%D1%8A%D0%B1%D1%80%D0%B0-%D0%B1%D0%B5%D0%B7%D1%81%D0%BC%D1%8A%D1%80%D1%82%D0%BD%D0%B8%D1%8F%D1%82-%D0%BF%D0%BE%D0%BB%D0%BA-%D0%B2-%D0%BC%D0%BE%D1%81%D0%BA%D0%B2%D0%B0-%D0%BD%D0%B0%D0%B4-800-%D1%85%D0%B8%D0%BB-%D0%B4%D1%83%D1%88%D0%B8-%D1%88%D0%B5%D1%81%D1%82%D0%B2%D0%B0%D1%85%D0%B0-%D1%81-%D0%BF%D1%80%D0%BE%D1%82%D1%80-news656321.html", "text": "Безсмъртният полк\" днес в Москва събра рекорден брой участници, предаде ТАСС, като се позова на пресцентъра на руското министерство на вътрешните работи. Над 800 000 човека вече са се включили в акцията в руската столица по случай Деня на победата. Миналата година в \"Безсмъртния полк\" в руската столица се включиха рекордните тогава 700 000 души. Акцията в Санкт Петербург събра днес над 700 000 участници.", "date": "2017.05.09", "title": "Рекорден брой участници събра \"Безсмъртният полк\" в Москва! Над 800 хил. души шестваха с протретите на близките си"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2-%D1%82%D1%83%D1%80%D1%86%D0%B8%D1%8F-%D0%BF%D0%BE%D0%B8%D1%81%D0%BA%D0%B0-40-%D0%B4%D0%BE%D0%B6%D0%B8%D0%B2%D0%BE%D1%82%D0%BD%D0%B8-%D0%BF%D1%80%D0%B8%D1%81%D1%8A%D0%B4%D0%B8-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%BE%D1%80%D0%B0-%D0%B2-%D0%BA%D0%BB%D1%83%D0%B1-%D1%80%D0%B5%D0%B9%D0%BD%D0%B0-news656278.html", "text": "Прокуратурата в Турция поиска 1555 години затвор за Абдулкадир Машарипов, обвинен за терористичното нападение в Истанбул в новогодишната нощ, предаде агенция „Доган“. Обвинението поиска 40 доживотни присъди за узбекистанеца, който застреля 39 души в нощния клуб „Рейна“ в турския метрополис. Няколко седмици по-късно нападателят беше арестуван от турските сили за сигурност при мащабна спецоперация. Джихадистката групировка „Ислямска държава“ пое отговорност за атентата, при който освен 39 убити, над 70 души бяха ранени. Терористът откри огън по празнуващите около 01:15 часа след полунощ с автомат Калашников. Сред жертвите имаше хора от 14 националности, включително седмина саудитци и един руски гражданин. по обвинения в опит за смяна на конституционния ред, както и за всяко от 39-те убийства. Абдулкадир Машарипов беше заловен на 16 януари, Обвинителният акт трябва да бъде одобрен от съда, преди процесът да започне.", "date": "2017.05.09", "title": "Прокуратурата в Турция поиска 40 доживотни присъди за атентатора в клуб \"Рейна\""}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B8%D0%B7%D1%80%D0%B8%D1%82%D0%B0%D1%85%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%BA%D0%B0%D1%82%D0%B0-%D0%BD%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D0%BE%D1%82-%D0%BC%D0%BE%D0%B4%D0%BD%D0%B0-%D0%B0%D0%B3%D0%B5%D0%BD%D1%86%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BF%D0%B8%D0%BA-tv-%D0%B2%D0%B8%D0%B6%D1%82%D0%B5-%D0%B5%D1%80%D0%BE%D1%82%D0%B8%D1%87%D0%BD%D0%B8%D1%82-news656206.html", "text": "Варненската модна агенция \"ВИП Фешън\" заличи от архивите си новата депутатката от партията на Веселин Марешки - Боряна Георгиева. Преди да бъде избрана от народа да защитава интересите му в Парламента, красавицата трупаше стаж като манекенка и фотомодел. Миналата събота светското предаване на ПИК TV \"Жълтите новини\" излъчи пикантни снимки на фаворитка на лидера на \"Воля\". На някои от кадрите Георгиева е чисто гола, а формите й покрива само гъстата пяна - реквизит от рекламна фотосесия за СПА-център от Морската столица. До края на работния ден в петък, профилът на депутатката и всички снимки от професионалните й ангажименти като модел в миналото й, бяха достъпни на сайта на агенцията. След последното издание на \"Жълтите новини\" и публикацията в Агенция ПИК, която генерира над 70 хиляди прочита, скандалните фотоси на Боряна Георгиева вече са изтрити.", "date": "2017.05.09", "title": "ПЪРВО В ПИК! Изритаха депутатката на Марешки от модна агенция заради ПИК TV! (ВИЖТЕ ЕРОТИЧНИТЕ Й СНИМКИ)"}
{"url": "http://pik.bg/%D1%82%D1%80%D1%8A%D0%BC%D0%BF-%D1%83%D0%B4%D1%8A%D0%BB%D0%B6%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B8%D1%80%D0%B8%D1%8F-news656334.html", "text": "Washington Examiner, цитиран от \"Фокус\". Доналд Тръмп, президентът на Съединените американски щати официално разшири националната извънредна декларация в Сирия. По този начин той продължи американската политика спрямо сирийското правителство, започната през 2014 г., когато държавен глава на САЩ беше Джордж Буш, пише Декларацията бива използвана за налагане на санкции срещу Сирия заради продължаващото насилие от страна на режима президента Башар ал-Асад срещу цивилни. Бившият американски президент Барак Обама удължи санкциите срещу страната от Близкия Изток през 2011 и 2012 г.", "date": "2017.05.09", "title": "Тръмп удължи санкции срещу правителството на Сирия"}
{"url": "http://pik.bg/%D1%85%D0%B2%D0%B0%D0%BD%D0%B0%D1%85%D0%B0-%D0%BA%D1%80%D0%B0%D0%B4%D0%BB%D0%B8%D0%B2%D0%B0-%D1%80%D0%BE%D0%BC%D0%BA%D0%B0-%D0%B4%D0%B0-%D0%B7%D0%B0%D0%B4%D0%B8%D0%B3%D0%B0-%D0%B4%D1%80%D0%B5%D1%85%D0%B8-%D0%BE%D1%82-%D0%B4%D1%80%D0%B8%D0%BF%D1%88%D0%BE%D0%BF-%D0%B2-%D0%B1%D1%83%D1%80%D0%B3%D0%B0%D1%81-%D0%B2%D0%B8%D0%B4%D0%B5%D0%BE-news656333.html", "text": "„Всеки ден ще ми крадеш дрехи за по 50 лева!” Крадливо 17-годишно момиче от ромски произход бе спипано в бургаски магазин за дрехи втора употреба. Тя е сгащена от магазинерки в момент, в който се опитва да открадне поредната дрешка от парцалшоп, намиращ се в центъра на града, пише Флагман. Побеснелите продавачки я атакуват бясно: крещи една от жените срещу момичето. Ромското девойче изглежда изплашено, но по твърденията на жените, работещи в магазина, редовно ги е тарашила. Момичето само проплаква, че повече това няма да се повтори. Дали е така – времето ще покаже, но от магазина разпространиха в социалните мрежи клипа за назидание. Дрехи втора употреба се крадат най-лесно особено през зимата. Те нямат самостоятелни марки и съвсем спокойно могат да се изнесат от магазините, скрити под якета или в дамски чанти. Заради това и продавачките стриктно наблюдават с колко парцалчета влизат в съблекалните хората и какво точно оставят.", "date": "2017.05.09", "title": "Хванаха крадлива ромка да задига дрехи от дрипшоп в Бургас (ВИДЕО)"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D0%B1%D1%8A%D1%80%D0%BD%D0%B0-%D0%BF%D0%B0%D0%BB%D0%B0%D1%87%D0%B8%D0%BD%D0%BA%D0%B0%D1%82%D0%B0-%D0%BF%D1%80%D0%B8%D0%B5%D0%BC%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B2-%D0%B5%D1%81-%D0%B5-%D0%BD%D0%B0%D1%88%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B0-%D1%86%D0%B5%D0%BB-news656331.html", "text": "Членството на Турция в Европейския съюз е стратегическа цел за страната. Това каза турският държавен глава Реджеп Ердоган. Той подчерта, че Турция винаги е била исторически, географски и културно част от Европа и има желание да продължи процеса на интеграция в евроструктурите. „Имаме желание да доведем до край нашето сътрудничество с Европейския съюз в такива области като миграцията, икономиката, енергетиката, митническия съюз и преговорите за членство”, каза президентът на Турция. Той обвини европейски „политици-популисти”, които са попречили на сътрудничеството между неговата страна и Европа. Към тях добави и прояви на ксенофобия и ислямофобия в европейските общества. Но накрая отново посочи, че интеграцията на Турция в ЕС е „взаимно печеливша стратегия”, от която и двете страни ще спечелят.", "date": "2017.05.09", "title": "Ердоган обърна палачинката: Приемането на Турция в ЕС е наша стратегическа цел"}
{"url": "http://pik.bg/%D0%B2%D0%B8%D0%B6%D1%82%D0%B5-%D1%81%D1%83%D0%BF%D0%B5%D1%80%D1%85%D1%80%D0%B0%D0%BD%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D1%81%D0%BF%D0%B8%D1%80%D0%B0%D1%82-%D1%81%D1%82%D0%B0%D1%80%D0%B5%D0%B5%D0%BD%D0%B5%D1%82%D0%BE-news656311.html", "text": "Има храни, които ефективно се борят с процесите на стареене, като ги забавят и ни карат да се чувстваме млади, свежи и красиви. Експертна международна група диетолози обяви актуален списък на подмладяващите храни. Сред тях, на първо място е поставено АВОКАДОТО, което е богато на мононенаситени мастни киселини. Те проникват през клетъчните мембрани и защитават клетките от вредното действие на свободните радикали. Общият положителен ефект е повишаване на жизнеспособността, изостряне на ума и подобряване на текстурата на кожата, казват специалистите. С изключително противостареещо действие е и подправката КУРКУМА. Тя съдържа пигменти, които повишават синтеза на естествените антиоксиданти като по този начин защитава клетките на мозъка и на кожата от увреждащото действие на свободните радикали, повишава способността за концентрация на ментално ниво и забавя образуването на бръчки. Топ продукт от този списък са и прясно изцедените сокове от ЗЕЛЕНИ ЗЕЛЕНЧУЦИ. Те осигуряват бързо усвояване на съдържащите се в тях полезни вещества като антиоксиданти, фитонутриенти, кислород, хлорофил, витамини и минерали. Кафявите морски водорасли ХИДЖИКИ, които са традиционна храна в Япония също са сред хитовите продукти за младост и дълголетие. Те са богати на йод, който стимулира производството на хормона тироксин с определящо значение за бърз и качествен метаболизъм. Освен това 40% от състава на хиджики е специфичен вид целулоза, която подпомага регулирането на хормоните и детоксикацията на черния дроб.", "date": "2017.05.09", "title": "Вижте суперхраните, които спират стареенето"}
{"url": "http://pik.bg/%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%82%D0%B0%D0%BB%D0%B0%D1%82-%D0%B4%D0%B6%D0%B0%D1%84%D0%B5%D1%80%D0%B8-%D0%B5-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news656297.html", "text": "Талат Джафери от днес официално е председател на македонския парламент след като решението за избора му бе публикувано в държавен вестник в Скопие, съобщи МК Нюз. Точно изборът му предизвика безредиците в парламента на 27 април, когато група привърженици на ВМРО-ДПМНЕ нахлуха вътре и се опитаха да линчуват представители на партията на Зоран Заев и албански депутати. Сега се очаква и президентът на страната Георге Иванов най-после да връчи мандат за съставяне на правителство на Зоран Заев, лидер на Социалдемократическия съюз, който има мнозинство в коалиция с албанските партии.", "date": "2017.05.09", "title": "КРИЗАТА В МАКЕДОНИЯ: Официално Талат Джафери е председател на парламента"}
{"url": "http://pik.bg/3d-%D1%81%D0%B2%D0%B5%D1%82%D0%BB%D0%B8%D0%BD%D0%BD%D0%BE-%D1%88%D0%BE%D1%83-%D0%BE%D0%B7%D0%B0%D1%80%D1%8F%D0%B2%D0%B0-%D1%81%D0%BE%D1%84%D0%B8%D1%8F-%D0%B2-%D0%B4%D0%B5%D0%BD%D1%8F-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%B2%D0%B8%D0%B4%D0%B5%D0%BE-news656302.html", "text": "Информационното бюро на Европейския парламент и Представителството на Европейската комисия в България организираха 3D мапинг шоу по случай Деня на Европа и 10 години от членството на България в Европейския съюз. 3D мапинг спектакълът започна в 21:30 часа върху фасадата на Националната художествена галерия (бившия Царски дворец) на площад „Княз Александър I“ и се излъчва 3 пъти – в 21:30, 21:50 и 22:15 ч. Специалното събитие е разработено съвместно с българското студио mp-studio.eu, носител на множество европейски награди за осветяване на знакови сгради в Европа и по света. Филмът е с продължителност от 13 минути. Проектът „Европа – твоят дом“ се осъществява в партньорство със Столичната община.", "date": "2017.05.09", "title": "3D светлинно шоу озарява София в Деня на Европа (ВИДЕО)"}
{"url": "http://pik.bg/%D0%B3%D1%83%D0%B3%D1%8A%D0%BB-%D0%BF%D1%80%D0%BE%D0%B3%D0%BD%D0%BE%D0%B7%D0%B8%D1%80%D0%B0-%D0%BA%D1%80%D0%B8%D1%81%D1%82%D0%B8%D0%B0%D0%BD-%D0%BA%D0%BE%D1%81%D1%82%D0%BE%D0%B2-%D1%89%D0%B5-%D0%B5-%D1%82%D1%80%D0%B5%D1%82%D0%B8-%D0%BD%D0%B0-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-news656298.html", "text": "Българският представител на „Евровизия“ Кристиан Костов има шанс да попадне в първата тройка, съобщи БГНЕС, като се позова на  прогнозата на Гугъл за победителите на тазгодишното издание на песенния конкурс. На първо място се нарежда песента „Requiem\" на Алма от Франция с 266 точки. Освен певица красивата французойка е още композитор и текстописец. Втори с 257 е победителят от Сан Ремо италианецът Франческо Габани с „Occidentali's Karma\". Според класацията на Гугъл „бронзът“ ще отиде при Кристиан Костов, който ще ни представи с песента „Beautiful Mess\". Тя е събрала 240 точки. Ако Кристиан наистина се класира трети, тогава той ще подобри резултата на Поли Генова от миналата година, когато тя зае четвъртото място.", "date": "2017.05.09", "title": "Гугъл прогнозира: Кристиан Костов ще е трети на Евровизия"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%81-%D0%B6%D0%B5%D1%81%D1%82-%D0%BA%D1%8A%D0%BC-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%BD%D0%B5-%D1%81%D0%BF%D0%BE%D0%BC%D0%B5%D0%BD%D0%B0-%D0%BD%D0%B8%D1%82%D0%BE-%D0%B2%D0%B5%D0%B4%D0%BD%D1%8A%D0%B6-%E2%80%9E%D0%BD%D0%B5%D0%BC%D1%81%D0%BA%D0%B8%E2%80%9D-%D0%B8%D0%BB%D0%B8-%E2%80%9E%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%E2%80%9D-%D1%84%D0%B0-news656291.html", "text": "В своята реч днес по време на честването на Деня на победата в Москва Владимир Путин не използва нито веднъж понятията „немски” или „германски” фашизъм за характеристиката на врага на СССР в годините на Втората световна война. Той говореше само за нацисти и нацизъм. Тази „дегерманизация” и „дефашизация” на хитлеровските агресори изглежда доста необичайно в контекста на официалната история на войната, която се използва в Русия. Според експерти, това се дължи на желанието на руския президент да направи жест към Ангела Меркел, която е ключовата фигура на европейската санкционна политика срещу Русия. От друга страна, понятието „нацисти” се употребява много напоследък от руската пропаганда спрямо украинските политици.", "date": "2017.05.09", "title": "Владимир Путин с жест към Ангела Меркел: Не спомена нито веднъж  „немски” или „германски” фашизъм в словото си"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B7%D0%B0%D1%85%D0%B0%D1%80%D0%BE%D0%B2%D0%B0-%D0%B8%D0%B7%D0%BC%D0%B8%D1%81%D0%BB%D0%B8-%D1%81%D0%BB%D0%BE%D0%B3%D0%B0%D0%BD-%D0%B7%D0%B0-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-%D0%B7%D0%B0-%D0%BD%D0%B5-%D0%B3%D0%BE%D0%B2%D0%BE%D1%80%D0%B5%D1%89%D0%B8%D1%82%D0%B5-%D0%BF%D0%BE-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8-%D0%B4%D0%B5%D0%B1%D0%B8%D0%BB%D0%B8-news656295.html", "text": "Говорителят на руското Министерство на външните работи Мария Захарова отговори на думите на лидера на групата «Вопли Видоплясова» за създаването на гето за \"дебилите, които не знаят украински език\". \"Това ще трябва да се оформи като транспарант и да се закачи от летище «Бориспол» до Кресчатик: \"Приветстваме участниците в \"Евровизия\"! Чувствайте се като в Европа: ние строим гето за дебилите, които не говорят по украински. Welcome to Ukraine!\". А пък се обиждаха на Кучма за заглавието на книгата \"Украйна - това не е Русия\". Та той милион пъти е прав! И слава Богу\", написа Захарова на страницата си във Фейсбук. Според данни, цитирани от РЕН.тв, почти три четвърти от жителите на Украйна смятат руския за свой роден език.", "date": "2017.05.09", "title": "Мария Захарова измисли слоган за \"Евровизия\" за \"не говорещите по украински дебили\" "}
{"url": "http://pik.bg/%D0%B1%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BD%D0%BE%D0%B2%D0%BE%D0%B8%D0%B7%D0%B1%D1%80%D0%B0%D0%BD%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news656336.html", "text": "AFP, цитирана от \"Фокус\". От Белия дом в Съединените американски щати поздравиха Мун Джей-ин за победата му на президентските избори в Южна Корея, предава Изборите в Сеул обаче могат да усложнят твърдата позиция на американския президент Доналд Тръмп по отношение на Северна Корея. Говорителят на Белия дом Шон Спайсър заяви, че администрацията на американския президент очаква да подсили съюза между Вашингтон и Сеул. Изявлението, за което е донякъде необичайно, че не беше направено от самия Тръмп, идва на фона на опасения във Вашингтон относно това каква позиция ще заеме Джей-ин спрямо икономическите санкции срещу Пхенян.", "date": "2017.05.09", "title": "Белият дом поздрави новоизбрания президент на Южна Корея"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%B8%D0%B7%D1%81%D1%82%D1%80%D0%B5%D0%BB%D1%8F-%D0%BD%D0%BE%D0%B2-%D0%B2%D0%B8%D0%B4-%D1%80%D0%B0%D0%BA%D0%B5%D1%82%D0%B0-%D0%B2-%D0%BC%D0%BE%D1%80%D0%B5%D1%82%D0%BE-%D0%BA%D1%80%D0%B0%D0%B9-%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2-news656290.html", "text": "AFP, цитирана от \"Фокус\". Китай изпробва нов вид ракета с насочване в морето край Корейския полуостров, заявиха от Министерството на отбраната в Пекин, предава . Информацията и идна часове след президентските избори в Южна Корея и на фона на напрежението в региона. Ракетното изпитание беше проведено, за да „повиши оперативната способност на въоръжените сили и ефективно да отговори на заплахите за националната сигурност“, обясниха от китайското министерство.", "date": "2017.05.09", "title": "Китай изстреля нов вид ракета в морето край Корейския полуостров"}
{"url": "http://pik.bg/%D0%BC%D0%B0%D1%80%D1%82%D0%B8%D0%BD-%D0%BE%D1%82-%D0%BA%D0%B0%D1%80%D0%BB%D0%BE%D0%B2%D0%BE-%D1%81%D0%BF%D0%B0%D1%81%D0%B8-%D0%B1%D0%B0%D0%B1%D0%B0-%D1%81%D1%8A%D0%BF%D1%83%D0%B3%D1%8A%D1%82-%D0%B9-%D1%8F-%D0%B3%D0%BE%D0%BD%D0%B8%D0%BB-%D1%81-%D1%82%D1%80%D1%8A%D0%B1%D0%B0-%D1%81%D1%8A%D1%81-%D0%B7%D0%B0%D0%BA%D0%B0%D0%BD%D0%B0-%D0%B4%D0%B0-%D1%8F-%D1%83%D0%B1%D0%B8%D0%B5-news656301.html", "text": "18-годишният Мартин Стойков от Карлово спаси животът на възрастна жена, докато съпругът и я преследвал с желязна тръба, заканвайки се да я убие. Младежът не само се намесил и защитил жената, но повикал полиция, а после оказал пълно съдействие на разследването. Той бил свидетелят, благодарение на когото Района прокуратура - Карлово изградила обвинението срещу нападателя, а по-късно Районният съд го осъдил, съобщава \"Марица\". За доблестната си постъпка Мартин получи грамота от ръководителя на Районна прокуратура - Карлово Димитрина Шекерева. Тя оцени високо поведението на младежа. Не са много на брой случаите като този, когато гражданин се намесва по най-добрия начин в предотвратяване на престъпление и оказване на съдействие на разследването заяви тя. Районният прокурор Димитрина Шекерева връчи грамотата на Мартин по време на деня на отворени врати на Карловската прокуратура в присъствието на ученици и учители от Професионална гимназия по жп транспорт \"Христо Смирненски\" и Средно училище \"Васил Левски\". Беше истински екшън, разказва пред \"Марица\" младежът. Той се разиграл на 29 октомври 2016 година на улица \"Криволак\" в Карлово. Вървях по улицата, когато срещу мен изскочи възрастна жена. Тя тичаше, беше много уплашена. След нея тичаше мъж, който бе на около нейната възраст, над 70 години. Той носеше в ръката си парче желязна тръба и крещеше, заканваше се, че ще я убие, скубеше косата й, когато успяваше да се доближи до нея, обяснява Мартин. Той се намесил, застанал между дядото и жена му, разтървал ги и веднага извикал полиция. Схватката между тримата продължила докато дойде полиция. Не ме е страх, заяви Мартин. Не мислех за себе си, бях уверен, че ще се справя, заяви Мартин. Не мога да стоя безучастно в такива случаи, допълни той. Мартин извършил още доблестни постъпки - помогнал при разкриването на кражба на портфейл, извикал линейка за припаднала възрастна жена в Карлово. Сега младежът е в 12 клас на Професионална гимназия по жп транспорт \"Христо Смирненски\" в Карлово. Неговата мечта е да стане полицай. Само след броени седмици той ще кандидатства за студент в Полицейската академия в Симеоново.", "date": "2017.05.09", "title": "Мартин от Карлово спаси баба, съпугът й я гонил с тръба със закана да я убие"}
{"url": "http://pik.bg/%D1%88%D0%BE%D0%BA-17-%D0%B3%D0%BE%D0%B4%D0%B8%D1%88%D0%BD%D0%B8-%D0%BC%D0%BE%D0%BC%D1%87%D0%B5-%D0%B8-%D0%BC%D0%BE%D0%BC%D0%B8%D1%87%D0%B5-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D0%B0%D0%B4%D0%B0%D0%B9%D0%BA%D0%B8-%D0%BE%D1%82-9-%D0%B8%D1%8F-%D0%B5%D1%82%D0%B0%D0%B6-%D0%B2-%D0%B0%D1%81%D0%B0%D0%BD%D1%81%D1%8C%D0%BE%D1%80%D0%BD%D0%B0-%D1%88%D0%B0%D1%85%D1%82%D0%B0-news656319.html", "text": "Двама тийнейджъри - момче и момиче загинаха в престижен район на Мадрид, падайки в асансьорна шахта, съобщава \"Ел Паис\". Инцидентът е станал около 16,45 ч. местно време на 9-ия етаж в сграда в Саламанка. 17-годишните тийнейджъри били в асансьора, когато внезапно полетели към шахтата. От получените травми учениците починали на място. Изясняват се причините за трагичния инцидент.", "date": "2017.05.09", "title": "ШОК! 17-годишни момче и момиче загинаха, падайки от 9-ия етаж в асансьорна шахта "}
{"url": "http://pik.bg/%D0%BF%D0%BB%D0%B5%D0%BC%D0%B5%D0%BD%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D0%BC%D0%B0%D1%80%D0%B8%D0%BD-%D0%BB%D1%8C%D0%BE-%D0%BF%D0%B5%D0%BD-%D0%BD%D0%B0%D0%BF%D1%83%D1%81%D0%BA%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-news656340.html", "text": "BBC, цитиран от \"Фокус\". Марион Мерешал льо Пен, племенницата на Марин льо Пен, ще напусне политиката, предава Марион Мерешал льо Пен, която е депутат от „Националния фронт“, беше приемана от някои като бъдещ лидер на партията. Анализатори твърдят, че нейните позиции са дори по-крайни от тези на Марин льо Пен. Според Le Figaro в сряда Марион Мерешал льо Пен ще обяви своето намерение да не се кандидатира за нов мандат в парламентарните избори през юни. Вестникът отбелязва, че тя иска да прекара повече време с малката си дъщеря. Партията все още не е потвърдила информацията.", "date": "2017.05.09", "title": "Племенницата на Марин льо Пен напуска политиката"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%B3%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80-%D0%BD%D0%B0-%D0%B2%D0%B8%D1%80%D0%B4%D0%B6%D0%B8%D0%BD%D0%B8%D1%8F-%D0%B4%D0%B6%D0%BE%D1%80%D0%B4%D0%B6-%D0%B0%D0%BB%D1%8A%D0%BD-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BE%D1%82%D0%BA%D1%80%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D0%BA%D0%B0-%D0%BD%D0%B0-%D1%80%D0%BE%D0%BD%D0%B0%D0%BB-news656328.html", "text": "​На 10 май от 11:30 часа ще се проведе церемонията по официалното откриване на паметника на Роналд Рейгън в София. Културната забележителност с бюста на 40-тия президент на САЩ (1981 – 1989) ще бъде открита на едноименната алея „Роналд Рейгън\" (централната алея на Южния парк, съобщи председателят на инициативния комитет Владимир Кисьов. ​Специални гости на събитието ще бъдат бившият губернатор на Вирджиния Джорд Алън и посленикът на САЩ у нас Ерик Рубин. ​Роналд Рейгън печели изборите през 1980 г., като популярността му води и до спечелването на контрола в Сената от републиканската партия, за първи път от 26 години. Администрацията му предприема много инициативи в националната политика като намаляване на данъците, намаляване на инфлацията, реформиране на данъчните закони, намаляване на държавната намеса спрямо бизнеса и извеждане на националната сигурност като приоритет. ​Той е преизбран убедително по време на изборите през 1984 г. и напуска длъжността с още по–голяма популярност. Обявен от медиите за „Великия комуникатор\" той е толкова доминираща фигура, че десетилетието на 80 – те години често бива наричано „Рейгъновите осемдесет\". ​По време на управлението си Роналд Рейгън работиосвен за интересите на САЩ, така също и заразпространяване ценностите на свободата и демокрацията в световен мащаб. Благодарение на решителните му усилия без нито един изстрел е спечелена Студената война.", "date": "2017.05.09", "title": "Бившият губернатор на Вирджиния Джордж Алън ще участва в откриването на паметника на Роналд Рейгън в София"}
{"url": "http://pik.bg/%D1%82%D0%B0%D0%BD%D1%86%D1%83%D0%B2%D0%B0%D1%89%D0%B8%D1%8F%D1%82-%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%B2%D0%B8%D0%B4%D0%B5%D0%BE-news656313.html", "text": "Покорилият интернет с пластичните си танци италиански милионер Джанлука Ваки този път шокира с откровеното си признание за бъдещето на Европа. Богатият чаровник сравнява стария континент с болен човек, когото никой не иска да лекува. \"Европа е като болен човек, който трябва непрекъснато да взима лекарства\", заявява 49-годишният милионер пред \"Хагън.аз\" и добавя: \"Никой не мисли за нейното оздравяване. Дават й само лекарства, за да я успокоят за известно време. Но този организъм няма да издържи дълго\". Коментарът си Ваки прави пред азербайджанското издание, докато е на пътешествие из страната и столицата Баку. Италианецът признава още, че не вярва в бъдещето на такава Европа. Единственият изход според него е в единна фискална политика: \"И тъй като най-мощната страна е Германия, то именно тя влива най-много в европейската икономика и контролира процесите в европейските страни, колкото и да не се харесва това на някои\". \"Докато Европейската банка печата пари, Германия ръководи европейската икономика. Но в момента, в който тя спре да прави това, кризата в ЕС ще се задълбочи\", заявява Ваки и уточнява, че самият той не вярва в бъдещето на такава Европа. Джанлука Ваки ръководи престижната компания SEA Societa Europea Autocaravan SpA, която произвежда каравани. Той също притежава акции в компанията Eurotech и часовниците Toy Watch. Световна известност обаче Ваки получи, след като стана популярно видеото с неговия танц на една от яхтите му.", "date": "2017.05.09", "title": "Танцуващият милионер с шокираща прогноза за бъдещето на Европа (ВИДЕО)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BB%D0%B8%D0%BD%D0%B8%D1%8F-%D1%81%D0%B5%D0%BA%D1%81-%D1%82%D0%B5%D0%BB%D0%B5%D1%84%D0%BE%D0%BD%D0%B8%D1%82%D0%B5-%D0%B7%D0%B0%D0%BC%D0%BB%D1%8A%D0%BA%D0%BD%D0%B0%D1%85%D0%B0-%D0%BD%D0%B0-%D0%BC%D0%BE%D0%B4%D0%B0-%D0%B8%D0%B4%D0%B2%D0%B0%D1%82-%D0%B2%D0%B8%D0%B4%D0%B5%D0%BE-%D1%87%D0%B0%D1%82%D0%BE%D0%B2%D0%B5%D1%82%D0%B5-news656337.html", "text": "Модата на телефонния секс остава в миналото, постепенно секстелефоните и пъшкащите по линията женски гласове заглъхват и остават в миналото, пише „Телеграф”. Класическите и много популярни допреди десетина години еротични линии заглъхват за сметка на набиращите все по-голяма популярност видеочатове с голи мацки на живо. От около година спадът на розовите телефони е очевиден, напоследък дори цената на минута пъшкане падна до 60 стотинки. Само преди година тарифата бе между 96 стотинки и лев и 98 стотинки на минута. Операторите регистрират все по-малко обаждания на импулсните телефони, където невидима леличка изграе ролята на невинна 18 годишна ученичка, с много добри дадености под формата на едри бомби и желание да говори мръсни фрази, придружени със стенания в слушалката. Новите технологии обаче изместиха класиката. Всеки по-запознат с интернет и видеочатовете любител на женски ласки вече вижда на живо богинята и може да си фантазира на воля. Днес привлекателни българки изкарват до 200 евро на час при платените видеочатове. Онлайн мацките напълно убиха пъшкащите бамбини и стават все по-търсени. Номерът е много елементарен. Всичко започва с безплатен чат.ц Когато мъжкарят налапа въдицата следва предложение за сваляне на част от оскъдното облекло, но срещу заплащане. Така докато гледа момичето, клиентът неусетно се набутва.", "date": "2017.05.09", "title": "ГОРЕЩА ЛИНИЯ! Секс телефоните замлъкнаха, на мода идват видео чатовете!"}
{"url": "http://pik.bg/%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%B1%D0%B8%D1%82%D0%BE%D1%82%D0%BE-%D0%BA%D1%80%D0%B0%D0%B9-%D0%B1%D1%83%D1%80%D0%B3%D0%B0%D1%81-%D0%BC%D0%BE%D0%BC%D1%87%D0%B5-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BE%D0%BF%D0%B8%D1%82%D0%B0%D1%85%D0%B0-%D0%B4%D0%B0-%D1%83%D0%B1%D0%B8%D1%8F%D1%82-%D1%81%D0%B8%D0%BD%D0%B0-news656306.html", "text": "Бургазлийката Марияна Николова разкри ужасяващи подробности за зверския побой, който е извършен над 16-годишния й син тази неделя в кв. „Банево”. За случая съобщи днес директорът на ОДМВР старши комисар Калоян Калоянов на брифинг в Апелативна прокуратура. Марияна недоумява как след толкова жестоко престъпление извършителите са задържани само за 24 часа и вече са на свобода. По думите й Златин първо е бил отвлечен от четиримата криминално проявени мъже, които после се опитали да убият детето й. „Добре, че е минала някаква кола и са се уплашили. Иначе не ми се мисли какво щеше да стане. Нямате представа в какво състояние заварих детето ми. Открих го захвърлен във вилна зона „Боровете”. Завързали са го с въже за врата и са започнали да го бият, докато не е припаднал. Това е отвличане и опит за убийство”, каза пред \"Флагман\" Марияна Николова. Бургазлийката Марияна Николова разкри пред Флагман.б ужасяващи подробности за зверския побой, който е извършен над 16-годишния й син тази неделя в кв. „Банево”. За случая съобщи днес директорът на ОДМВР старши комисар Калоян Калоянов на брифинг в Апелативна прокуратура. ь Марияна недоумява как след толкова жестоко престъпление извършителите са задържани само за 24 часа и вече са на свобода. По думите й Златин първо е бил отвлечен от четиримата криминално проявени мъже, които после се опитали да убият детето й. „Добре, че е минала някаква кола и са се уплашили. Иначе не ми се мисли какво щеше да стане. Нямате представа в какво състояние заварих детето ми. Открих го захвърлен във вилна зона „Боровете”. Завързали са го с въже за врата и са започнали да го бият, докато не е припаднал. Това е отвличане и опит за убийство”, каза пред Флагман.бг Марияна Николова.", "date": "2017.05.09", "title": "Майката на пребитото край Бургас момче с шокиращи разкрития: Четирима опитаха да убият сина ми, защо са на свобода?!"}
{"url": "http://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D0%B1%D0%B5%D0%B7-%D0%BF%D0%BE%D0%BC%D0%BE%D1%89%D1%82%D0%B0-%D0%BD%D0%B0-%D1%81%D1%81%D1%81%D1%80-%D0%BD%D1%8F%D0%BC%D0%B0%D1%88%D0%B5-%D0%B4%D0%B0-%D1%81%D0%BC%D0%B5-%D0%BF%D0%BE%D0%B1%D0%B5%D0%B4%D0%B8%D1%82%D0%B5%D0%BB%D0%B8-%D0%B2%D1%8A%D0%B2-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-news656303.html", "text": "Sputnik, цитиран от \"Фокус\". Сръбският министър-председател и новоизбран президент Александър Вучич заяви, че Руската федерация от самото начало се е борела за свобода и срещу фашизма, предава руската агенция Според Вучич, Сърбия не би била сред победителите от Втората световна война без помощ и от Съветския съюз.", "date": "2017.05.09", "title": "Александър Вучич: Без помощта на СССР нямаше да сме победители във Втората световна война"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B4%D0%BE%D0%B1%D1%80%D0%B8-%D0%BF%D0%BB%D0%B0%D0%BD-%D0%B7%D0%B0-%D0%B2%D1%8A%D0%BE%D1%80%D1%8A%D0%B6%D0%B0%D0%B2%D0%B0%D0%BD%D0%B5-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%BA%D1%8E%D1%80%D0%B4%D0%B8-news656324.html", "text": "NBC News Двама представители на американската отбрана заявиха за телевизионния канал , че президентът Доналд Тръмп е одобрил план за въоръжаване на сирийските кюрди, които са важен съюзник на Съединените американски щати в борбата срещу терористичната групировка „Ислямска държава“ в Сирия, пише \"Фокус\". Един от представителите коментира, че ходът е значим, тъй като е в подкрепа на идеята, че Сирийските демократични сили е бойната сила, която вероятно ще участва в офанзивата за град Ракка. Решението на Тръмп също подсилва идеята, че Сирийските демократични сили, сирийските кюрди и Сирийската арабска коалиция имат подкрепата на САЩ. Заповедта е подписана и това „позволява процесът да започне да действа“. Когато заповедта стигне до Министерството на отбраната на САЩ, страната може да започне да осигурява на сирийските кюрди оръжия и оборудване, част от което е вече предварително доставена.", "date": "2017.05.09", "title": "Доналд Тръмп одобри план за въоръжаване на сирийските кюрди"}
{"url": "http://pik.bg/8-%D0%BC%D0%BB%D0%BD-%D0%B4%D1%83%D1%88%D0%B8-%D1%83%D1%87%D0%B0%D1%81%D1%82%D0%B2%D0%B0%D1%85%D0%B0-%D0%B2-%D1%88%D0%B5%D1%81%D1%82%D0%B2%D0%B8%D1%8F%D1%82%D0%B0-%D0%B1%D0%B5%D0%B7%D1%81%D0%BC%D1%8A%D1%80%D1%82%D0%B5%D0%BD-%D0%BF%D0%BE%D0%BB%D0%BA-%D0%B2-%D1%80%D1%83%D1%81%D0%B8%D1%8F-news656339.html", "text": "В шествията \"Безсмъртен полк\" в Деня на победата се включиха около 8 милиона души в Русия, два милиона повече от миналата година. Както посочи говорителят на Министерството на вътрешните работи Ирина Волк, \"в руските градове в рамките на акцията \"Безсмъртен полк\" се проведоха повече от две хиляди мероприятаия. В редиците на \"Безсмъртен полк\" се наредиха 7,8 милиона души в цялата страна\". Миналата година в шествието \"Безсмъртен полк\" са взели участие 6,2 милиона души. Както вече ПИК съобщи, в Москва в шествието участваха 850 000 души, чупейки миналогодишния рекорд.", "date": "2017.05.09", "title": "8 млн. души участваха в шествията \"Безсмъртен полк\"  в Русия"}
{"url": "http://pik.bg/%D0%B4%D1%8A%D1%89%D0%B5%D1%80%D0%B8%D1%87%D0%BA%D0%B0%D1%82%D0%B0-%D0%BD%D0%B0-%D1%84%D0%B8%D0%BB%D0%B8%D0%BF-%D0%BA%D0%B8%D1%80%D0%BA%D0%BE%D1%80%D0%BE%D0%B2-%D1%82%D1%80%D0%BE%D0%B3%D0%BD%D0%B0-%D0%B2%D0%B5%D1%82%D0%B5%D1%80%D0%B0%D0%BD%D0%B8%D1%82%D0%B5-%D0%B7%D0%B0-%D0%B4%D0%B5%D0%BD%D1%8F-%D0%BD%D0%B0-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%B2%D0%B8%D0%B4%D0%B5%D0%BE-news656320.html", "text": "Видеоклип, публикуван на страницата във Фейсбук на дъщеричката на поп легендата Филип Киркоров - Алла-Виктория, трогна всички потребители на социалната мрежа. За минути клипчето, в което момиченцето рецитира стихотворение за Втората световна война, събра стотици харесвания и коментари. Хората са очаровани от изпълнението на Алла-Виктория, посветено на ветераните от Втората световна война и качено специално за днешния Ден на победата, празнуван официално и тържествено в Русия. \"Златно детенце\", възхищават й се те.", "date": "2017.05.09", "title": "Дъщеричката на Филип Киркоров трогна ветераните за Деня на победата (ВИДЕО)"}
{"url": "http://pik.bg/%D0%BD%D0%B0%D0%B9-%D0%B2%D0%BB%D0%B8%D1%8F%D1%82%D0%B5%D0%BB%D0%BD%D0%B0%D1%82%D0%B0-%D0%BC%D0%BE%D0%B4%D0%BD%D0%B0-%D1%80%D0%B5%D0%B4%D0%B0%D0%BA%D1%82%D0%BE%D1%80%D0%BA%D0%B0-%D0%B2-%D1%81%D0%B2%D0%B5%D1%82%D0%B0-%D0%B2%D0%B7%D0%B8%D0%BC%D0%B0%D0%BB%D0%B0-%D0%BF%D0%BE-2-%D0%BC%D0%BB%D0%BD-%D0%B5%D0%B2%D1%80%D0%BE-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-news656318.html", "text": "Уинтур става главен редактор на Vogue през 1988 г. Високата ѝ позиция бързо я превръща в една от най-влиятелните личности в света на модата. Няма да сгрешим, ако си представим, че нейната сила е съизмерима с тази на героинята от \"Дяволът носи Прада\" Миранда Прийстли. Водещи дизайнери вземат под внимание мнението на Уинтур, тя е гост-организатор на гигантски модни партита, а проявата на класа за нея е на първо място. Смята се, че годишното й трудово възнаграждение е $2 милиона. Въпреки че е на 67 фигурата и походката на Ана все още напомнят на младо момиче, жадно за нови приключения. Избира собствения си гардероб по стриктни правила - винаги трябва да е себе си, да бъде муза, създавайки собствен стил, винаги да носи всяка дреха, допринасяйки към нея с елегантно и дамско излъчване. Ана има 2 деца - Би Шефър и Чарли Шефър, от брака си с Дейвид Шeфър (ж. 1984-1999). От 2004 г. е омъжена за футуролога Шелби Брайън. 67-годишната Ана Уинтур близо 30 години е главен редактор на най-голямото модно списание в света - американското Vogue. Преди броени дни британската кралица Елизабет II лично връчи на Ана Уинтур титлата дама за заслугите ѝ в областта на модата и журналистиката.", "date": "2017.05.09", "title": "Най-влиятелната модна редакторка в света взимала по 2 млн. евро на година"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D1%81-%D0%BA%D1%80%D0%B0%D0%BD%D1%87%D0%B5%D1%82%D0%B0%D1%82%D0%B0-%D0%BD%D0%BE%D0%B2-%D0%BF%D0%B0%D1%80%D0%B0%D0%B4%D0%BE%D0%BA%D1%81-%D1%81-%D1%82%D0%BE%D0%BF%D0%BB%D0%B0%D1%82%D0%B0-%D0%B2%D0%BE%D0%B4%D0%B0-%D0%B2-%D1%81%D0%BE%D1%84%D0%B8%D1%8F-%D1%81%D0%BF%D0%B8%D1%80%D0%B0%D1%82-%D1%82%D0%B5%D1%86-%D1%81%D0%BE%D1%84%D0%B8%D1%8F-%D0%B8%D0%B7-news656126.html", "text": "Нова голяма тесла лети със страшна сила откъм столичната \"Топлофикация\". Внимавайте в картинката, уважаеми жители на някои квартали, за да не ви цапардоса право в десетката. От 8 до 19 май спират ТЕЦ \"София-Изток\", но броячът на \"Топлофикация\" - не. Той продължава да върти и а посегнете към кранчето за топлата вода, която няма да я има, а се опарихте със сметката. Експерти предупреждават и дано ги чуят повече хора. По време на планирания ремонт топла вода няма да има. Ако завъртите кранчето, тя ще е хладка, но няма да става за къпане. Просто ще е с една идея по-поносима от студената. Ако се изкушите да я пуснете обаче, ще ви се отчита от водомера за топла вода и \"Топлофикация\" веднага ще я впише в месечната ви сметка. Така че, включвайте бойлери и бързовари, бързо се къпете и кой колкото свари.", "date": "2017.05.09", "title": "САМО В ПИК! ВНИМАВАЙТЕ С КРАНЧЕТАТА! Нов парадокс с топлата вода в София! Спират ТЕЦ \"София-Изток\" до 19 май, но броячът навърта сметка"}
{"url": "http://pik.bg/%D1%8E%D0%B2%D0%B5%D0%BD%D1%82%D1%83%D1%81-%D1%81%D0%B5-%D0%BA%D0%BB%D0%B0%D1%81%D0%B8%D1%80%D0%B0-%D0%B7%D0%B0-%D1%84%D0%B8%D0%BD%D0%B0%D0%BB%D0%B0-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-news656348.html", "text": "Шампионът и носител на Купата на Италия Ювентус е първият финалист в настящото издание на Шампионска лига. В реванш от полуфиналите на най-престижния клубен турнир в света Ювентус победи като домакин Монако с 2:1. В първия мач тимът от Торино спечели с 2:0 и с общ резултат от двата мача 4:1 се класира за финала в Кардиф. Марио Манджукич в 33-ата минута и Дани Алвеш с бомбен шут от 30-ина метра в 45-ата минута вкараха головете за Ювентус на мача в Торино. Алвеш асистира за попадението на Манджукич, като той изработи и двата гола за Ювентус във вратата на Монако в първия мач. Килиан Мбапе върна едно попадение в 69-ата минута, като успя да „разпечата“ най-накрая вратата на Джанлуиджи Буфон след серия от \"сухи\" мрежи за вратаря. Това бе едва трети допуснат гол от Ювентус от началото на кампанията на тима в настоящото издание на турнира. Съперникът на Ювентус в мача за трофея ще определят испанските Реал (Мадрид) и Атлетико (Мадрид). В първия вмач, който бе на „Сантяго Бернабеу“, Реал победи с 3:0.", "date": "2017.05.09", "title": "Ювентус се класира за финала в Шампионска лига"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-2017-%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D1%88%D0%BE%D1%83%D1%82%D0%BE-%D0%BD%D0%B0-%D0%B6%D0%B8%D0%B2%D0%BE-news656341.html", "text": "В Киев започна един от най-вълнуващите конкурси - \"Евровизия 2017\". Тази вечер в украинската столица е първият полуфинал. Сили тази вечер ще премерят:", "date": "2017.05.09", "title": "Започна \"Евровизия 2017\"! ГЛЕДАЙТЕ ШОУТО НА ЖИВО"}
{"url": "http://pik.bg/%D0%B0%D0%BD%D0%BE%D0%BD%D0%B8%D0%BC%D0%BD%D0%B8%D1%82%D0%B5-%D1%81%D0%B2%D0%B5%D1%82%D1%8A%D1%82-%D0%B4%D0%B0-%D1%81%D0%B5-%D0%B3%D0%BE%D1%82%D0%B2%D0%B8-%D0%B7%D0%B0-%D1%82%D1%80%D0%B5%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-%D0%B2%D0%B8%D0%B4%D0%B5%D0%BE-news656207.html", "text": "Хакерите правят няколко твърдения за скорошните военни движения в региона - както и предупрежденията, направени от Япония и Южна Корея за предстоящи ядрени атаки от север, когато огласиха страшното си пророчество за войната. \"Гледайте как всяка страна придвижва стратегически парчета на място\", казва организацията с прословутия роботизиран глас. \"Но за разлика от миналите световни войни, макар че ще има наземни войски, битката вероятно ще бъде жестока, брутална и бърза. Тя също така ще бъде глобално опустошителна, както на екологично, така и на икономическо ниво.\" Според „Анонимните“ тестът миналата седмица на междуконтинентална балистична ракета „Минитмън 3“ от страна на Тръмп , съчетан с неотдавнашно предупреждение от страна на японски служители към гражданите, които им казаха да се подготвят за евентуална ядрена атака, са в крайна сметка доказателство за конфликт между САЩ и Северна Корея. „Това е реална война с реални глобални последствия. “ „Анонимните“, които са определяни като глобална мрежа от хакери, имат намерение да разпространят „факти, които правителството не желае вие да знаете\". Групата твърди, че САЩ и Южна Корея работят заедно за запазване на мира в региона, заедно с Китай и Филипините, но техните опити достигат „до ушите на глухия“, пише БГНЕС. Те твърдят също така, че Вашингтон работи заедно с Австралия, изпращайки на ротационен принцип 1000 американски войници в страната, заедно с бойна група на един самолетоносач. Според групата друг явен знак за предстоящата война са проведените наскоро разговори между президента на САЩ и президента на Филипините. „Подгответе се за това, което следва“, предупреждават „Анонимните“. Известната потайна групировка „Анонимните“ разпространи видео, с което призовава хората по света да се „подготвят“ за Трета световна война. „Налице са всички признаци за предстоящата война на Корейския полуостров\", казва групата в зловещия шестминутен клип, публикуван в \"Ю Туб\".", "date": "2017.05.09", "title": "\"Анонимните\": Светът да се готви за Трета световна война (ВИДЕО)"}
{"url": "http://pik.bg/%D0%B2-%D1%82%D1%83%D1%80%D1%86%D0%B8%D1%8F-%D0%BE%D1%81%D1%8A%D0%B4%D0%B8%D1%85%D0%B0-%D0%B1%D1%80%D0%B8%D1%82%D0%B0%D0%BD%D0%B5%D1%86-%D0%B1%D0%BB%D0%B8%D0%B7%D1%8A%D0%BA-%D0%B4%D0%BE-%D0%BF%D0%B0%D0%BB%D0%B0%D1%87%D0%B0-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B4%D0%B6%D0%B8%D1%85%D0%B0%D0%B4%D0%B8-%D0%B4%D0%B6%D0%BE%D0%BD-news656325.html", "text": "33-годишният британски гражданин Лесли Дейвис получи присъда от 7 години и половина затвор от турски съд заради участието си във войната в Сирия на страната на „Ислямска държава”, съобщи Би Би Си. Той бе арестуван през 2015 година в град близо до Истанбул. Съдът е установил, че Дейвис е бил командир на група терористи и близък до убития по-рано палач на „Ислямска държава” Джихади Джон. Преди да се присъедини към терористите дейвис е бил служител на Лондонското метро. Той е известен на британските служби, бил е осъждан за наркотици и незаконно притежание на оръжие.", "date": "2017.05.09", "title": "В Турция осъдиха британец, близък до палача на \"Ислямска държава\" Джихади Джон"}
{"url": "http://pik.bg/%D0%BA%D0%B0%D0%BA%D0%B2%D0%B0-%D0%BF%D0%B5%D0%BD%D1%81%D0%B8%D1%8F-%D1%89%D0%B5-%D0%BF%D0%BE%D0%BB%D1%83%D1%87%D0%B0%D0%B2%D0%B0-%D1%84%D1%80%D0%B0%D0%BD%D1%81%D0%BE%D0%B0-%D0%BE%D0%BB%D0%B0%D0%BD%D0%B4-news656329.html", "text": "В понеделник Франсоа Оланд се присъединява към компанията на бившите френски президенти Валери Жискар д'Естен, Жак Ширак и Никола Саркози и като тях ще получава внушителна пенсия, пише вестник \"Фигаро\", цитиран от БТА. Съгласно закон от 1955 г. бившите президенти на Франция получават заплащане, равняващо се на това на държавен съветник, или 5164 евро месечно след удръжки. Към тази първа пенсия може да се прибавят 14 000 евро на месец преди удръжки, ако Оланд реши да е член на Конституционния съд, както и различните пенсии от предишни заемани длъжности. В случая на Оланд той би трябвало да получава общо малко над 15 000 евро месечно след удръжки. Сумата е сбор от четири различни пенсии - като бивш президент на Републиката (5164 евро нетни), бивш депутат (6208 евро нетни), бивш съветник в Сметната палата (3473 евро нетни) и бивш председател на департаментален съвет (235 евро нетни). Освен това, като всички бивши президенти, Франсоа Оланд ще получи обзаведен и оборудван служебен апартамент, с двама души обслужващ персонал, както и служебна кола с двама шофьори. Към това се прибавят двама полицаи денонощна охрана и седем сътрудници за текущи дела. Все пак приет през октомври 2016 г. по инициатива на Оланд указ предвижда постепенно намаляване на броя на сътрудниците след петата година от напускането на Елисейския дворец. Тогава постоянните сътрудници намаляват от седем на трима, а охранителите от двама на един. Друга лоша новина за бъдещите бивши френски президенти - вече няма да могат да се возят безплатно с държавните железници. Поисканата от Оланд реформа е резултат от множеството полемики около огромните разходи за бивши президенти. По изчисления на депутата социалист Рене Дозиер годишната сума на материалните разходи за тримата живи бивши президенти Валери Жискар д'Естен (3,9 милиона евро), Жак Ширак (2,4 милиона евро) и Никола Саркози (3,3 милиона евро) достига общо близо 10 милиона евро. Като в тази сума не влизат месечната им пенсия на бивш президент, нито заплатата, която в момента получава Валери Жискар д'Естен като член на Конституционния съд.", "date": "2017.05.09", "title": "Каква пенсия ще получава Франсоа Оланд"}
