{"url": "http://pik.bg/%D1%83%D0%B6%D0%B0%D1%81-%D0%B6%D0%B5%D0%BD%D0%B8%D1%82%D0%B5-%D0%B2-%D1%82%D1%83%D1%80%D1%86%D0%B8%D1%8F-%D0%BF%D0%BE%D0%B4%D0%BB%D0%BE%D0%B6%D0%B5%D0%BD%D0%B8-%D0%BD%D0%B0-%D0%BD%D0%B5%D1%87%D0%BE%D0%B2%D0%B5%D1%88%D0%BA%D0%B8-%D1%82%D0%BE%D1%80%D0%BC%D0%BE%D0%B7-%D1%83%D0%B1%D0%B8%D0%B2%D0%B0%D1%82-%D0%B3%D0%B8-%D0%BA%D0%B0%D1%82%D0%BE-%D0%BA%D1%83%D1%87%D0%B5%D1%82%D0%B0-news680920.html", "text": "Само през юли т.г. в Турция са убити 28 жени, 27 деца са жертви на насилие, 23 жени – на сексуални жестокости, 8 пострадаха заради стила им на обличане, съобщава БГНЕС, позовавайки се на месечния доклад на турска неправителствена организация. Престъпленията са извършени от мъже. Нападенията върху жени заради облеклото им зачестиха, държавата си мълчи. Хиляди излязоха в Истанбул да протестират и скандираха „Не се намесвай за дрехите ми“. Осем жени бяха обект на агресия заради късите си панталони, деколтетата и дрехите без ръкави, както и за това, че пушат цигари. Таксиметров шофьор в Истанбул крещя обиди на жена в къси панталони, излизаща от хлебопекарна и обяви, че тя няма право да се разхожда така навън. Служител в общежитие в Измир заплаши момиче, също в шорти, че с този си вид буквално си проси изнасилването. В Анталия млада жена бе нападната заради това, че пуши цигара на улицата, сестра й отнесе юмруци, а цигарата бе изгасена на врата на дъщеря й. Нападателят им е на свобода. Млада жена в Истанбул бе пребита от 4-има съседи, тъй като с късите си панталони годеникът й омърсявал имиджа на квартала, а родителите й бяха настанени по спешност в болница с тежки наранявания, след като се опитаха да спасят дъщеря си от побойниците. В Трабзон граждани и търговци попречиха на мъж, който стовари словесната си агресия и опита да набие жена заради късите й панталони. Отново в Истанбул в един от парковете общински полицаи предизвикаха скандал и опитаха да изгонят момиче в къси панталони и блуза без ръкави. Тогава започнаха протестите на жените за ненамеса в стила им на обличане, а единият полицай бе отстранен от работа. Сред убитите през юли жени 5 са чужди гражданки. За пръв път мишена на мъжката жестокост се оказа сирийска бежанка, бременна в 9-ия месец – тя бе отвлечена, изнасилвана и изтезавана, а накрая я убиха с камъни по главата заедно с 10-месечното й бебе. Истанбул, Кайсери, Шанлъурфа, Адана, Чорум и Маниса са градовете с най-голяма концентрация на престъпления срещу жени. Жертвите на сексуално насилие и жестокост само за един месец са 23, една от тях е инвалид и е на 17 години. В Турция жените могат да бъдат изнасилени на публични места и дори в автобусите от градския транспорт. През юли 11 жени станаха обект на насилие на улицата, в автобуса, в парка, а една чужденка бе изнасилена от трима мъже. Сред убитите през юли жени 5 са чужди гражданки. В доклада на неправителствената организация „Стоп на насилието върху жени“ е коментирано и предложението религиозният брак да стане задължителен и церемонията да може да се провежда от най-нископоставените джамийски служители. Това предложение е внесено за обсъждане в парламента и ако бъде подкрепено, ще се отвори пътят на „малките булки“. В Кахраманмараш 16-годишната Т.Е. разстреля с пистолет съпруга си, с когото има религиозен брак, не и граждански. Децата също не са пощадени, 27 момичета и момчета бяха обект на насилие през този юли, като 6 от тях пострадаха по време на курсовете по Коран. През лятната ваканция много деца посещават тези курсове, но духовниците-лектори не се спират пред невръстните – 4 момчета на възраст между 6 и 11 г. в Айдън, момиче на 11 г. в Кония, в Аръ момче на 9 г. бяха изнасилени от имамите. И това е само по съобщения в пресата. Има случаи, при които насилниците буквално са закриляни от правосъдието. Момиче на 12 г., отишло на сезонна работа в Диарбекир с майка си, бе изнасилено от 35-годишен мъж. Същият уби майката и собствения си баща, за него е известно, че е извършил множество сексуални нападения, но е на свобода. Безнаказан и също на свобода е оставен и мъж на 54 г., изнасилил дете с аутизъм. Домашното насилие добива все по-опасни форми, две жени се борят за живота си в болници. Майка на две деца в Самсун бе прободена с нож в главата от съпруга си, който е пенсиониран офицер. В Адана мъж, заподозрял жена си в изневяра, заби ножа на три места в тялото й, тя също е в тежко състояние в болница. С всеки изминал месец се увеличава броят на жените, починали при съмнителни обстоятелства, през юли те вече са 46%. Престъпленията се прикриват като злополука или катастрофа, но извършителите им са свободни. На 15 юли в Синоп бе намерена мъртва жена на 70 г., но след свидетелства на очевидци се наложи ексхумация. Аутопсията показа, че тя е била убита с ловна пушка. Мъжете убиват съпругите си, когато поискат развод или настояват сами да вземат решенията за живота си – юлският дял на тези жертви е 36%. Жените с къси панталонки са обект на нападения. Увеличават се убийствата на жени с огнестрелно оръжие – 35% от статистиката за юли, 41% умират от жесток побой, удушаване, клане с нож. Стремително пада и възрастовата граница на убитите, 29% са под 25 години, 35% са между 25 и 35 г., а 19 деца останаха без майки. Екзекутори са съпрузи, бивши такива, роднини и бащи.", "date": "2017.08.05", "title": "УЖАС! Жените в Турция подложени на нечовешки тормоз, убиват ги като кучета"}
{"url": "http://pik.bg/%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D1%85%D0%B8%D0%BB%D1%8F%D0%B4%D0%B8-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%BD%D0%B8-%D0%B7%D0%BC%D0%B8%D0%B8-%D0%B8-%D0%BF%D0%B0%D0%BF%D0%B0%D0%B3%D0%B0%D0%BB%D0%B8-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-news680910.html", "text": "Американски следователи откриха вчера над 2000 змии, папагали, пилета и други екзотични животни, повече от половината вече мъртви, в индустриален парк след като се отзовали на сигнал за зловонна миризма. „Почти 2000 пилета, папагалчета и други екзотични птички бяха спасени от склад. Открити са и десетки екзотични рибки”, съобщава НПО за хуманно отношение към животните, цитирани от \"Франс прес\" и БГНЕС. Складът е на 48 км. източно от Лос Анджелис. Той е претърсен в рамките на отделно разследване на собственика. Полицаите усетили силната миризма, идваща отвътре и поискали заповед за обиск. Собственикът на имота е арестуван малко преди това по обвинения, които не са свързани със склада, но сега ще му бъдат повдигнати допълнителни обвинения за жестоко отношение към животните.", "date": "2017.08.05", "title": "Заловиха хиляди контрабандни змии и папагали в Калифорния"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BE%D1%82-%D0%B1%D1%83%D1%80%D0%B3%D0%B0%D1%81-%D0%BE%D0%B2%D0%BB%D0%B0%D0%B4%D1%8F%D1%85%D0%B0-%D0%BF%D0%BE%D0%B6%D0%B0%D1%80%D0%B0-%D0%BA%D1%80%D0%B0%D0%B9-%D0%B8%D0%B7%D0%B2%D0%BE%D1%80%D0%B8%D1%89%D0%B5-news680976.html", "text": "Овладян е пожарът край село Изворище, пожарникари остават на място през цялата нощ. Това съобщи областният управител на Бургас Вълчо Чолаков. На място е и началникът на Главна дирекция \"Пожарна безопасност и защита на населението“ главен комисар Николай Николов. По думите на областния управител хеликоптерът, за който премиерът Бойко Борисов разпореди да се включи в гасенето на пожара, си е тръгнал. Регионалната инспекция по околната среда и водите (РИОСВ) – Бургас е измерила параметрите на въздуха по отношение замърсяване в района на инцидента. Чолаков уточни, че окончателни резултати все още не са излезли, но по първи данни на директора на РИОСВ-Бургас - инж. Тонка Атанасова, става ясно, че първоначалните проби са отрицателни и няма опасност за здравето на хората. Заради дима пътят между селата Изворище и Миролюбово остава затворен. Чолаков уточни още, че на 6 август сутринта ще бъдат пуснати два багера, които да отсекат терен, така че да се възпрепятства евентуално бъдещо разпространение на пожара. Причините за огъня все още не са установени, но предвид труднодостъпните центрове на пожара вероятността да има човешка намеса не е голяма.", "date": "2017.08.05", "title": "Добра новина от Бургас! Овладяха пожара край Изворище"}
{"url": "http://pik.bg/%D0%BF%D0%B8%D1%8F%D0%B2%D0%B8%D1%86%D0%B8-%D0%BE%D0%BF%D1%8A%D0%B2%D0%B0%D1%82-%D0%BC%D0%B8%D1%80%D0%B0%D0%BD%D0%B4%D0%B0-%D0%BA%D0%B5%D1%80-news680906.html", "text": "Кръвосмучещи гадини изсмукват бръчките от лицето на манекенката Миранда Кер, след което тя ги осиновява. Терапията с пиявици е сред хилядите разкрасителни процедури, с които австралийската моделка поддържа идеалната си кожа. Лигавите твари се оставят по кожата, за да се насмучат с кръв. След това кръвта се изцежда от тях и се смесва с други съставки, за да се направи чудотворна маска за лице. Козметиците не позволяват една и съща пиявица да бъде използвана два пъти, затова ги убиват. Потресената Миранда не допуска това да се случи и грижливо прибира пиявиците в специално направено за целта басейнче в дома си и се грижи за тях. С времето съжалението към гадинките надделява и 34-годишният бивш ангел на \"Виктория сикрет\" се отказва изцяло от терапията. За сметка на това сега манекенката се опъва с кислородни маски, акупунктура на лицето, корейски мазила и много много масла. Въпреки съвременните процедури, които са неизменна част от грижите, Кер вади и прашни домашни рецепти от шкафа на баба и се маца с подръчно забъркани помади.", "date": "2017.08.05", "title": "Пиявици опъват Миранда Кер"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D1%81-%D0%BD%D0%BE%D0%B2%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D0%BA%D1%8A%D0%BC%D0%BF%D0%B8%D0%BD%D0%B3%D1%83%D0%B2%D0%B0%D0%BD%D0%B5%D1%82%D0%BE-news680911.html", "text": "Нова работна група ще изработи правила за регулирането на къмпингуването по Черноморието. Това заяви в Бургас министърът на туризма Николина Ангелкова. Сформирането на тази работна група се налага след постъпили сигнали за нерегламентирано поставяне на каравани и палатки на Корал и нерегламентираното ползване на ток там. Тази година се натъкваме на иновативни нарушения по морските плажове, които се различават от миналата година, но проверките ни съвместно с останалите компетентни и контролни органи показват, че нарушенията все пак намаляват, каза министър Ангелкова и добави, че са подадени сигнали до всички отговорни местни институции и до прокуратурата. Тя даде примери с морски плажове „Панорама\" и „Кабакум - централен\", където има избрани изпълнители, но те не влизат в правата си и плажовете трябва да се обявят за неохраняеми. \"На плажа на с. Лозенец предстои да прекратим договора с наемателя по взаимно съгласие, защото там се оказа разминаване на кадастралните карти, предстои ново заснемане\", заяви Ангелкова. Министерството следи ситуацията на плаж „Равда-ХТИ\", където е била поставена табела за частна собственост, което е недопустимо. Отново имаме сигнали и за Корал за нерегламентирано къмпингуване и ползване на електричество от съседни имоти за захранване на каравани и палатки. Въпросът за регулирането на къмпингуването е изключително належащ, подчерта министър Ангелкова. \"Ние изискваме къмпингуването да се осъществява само в регламентираните за това места, като за целта ще бъдат променени и Законът за устройство на територията, за да може къмпингуването да има по-лек разрешителен режим и по лесно да се изграждат къмпинги, за да може да се отговори на очакванията на хората, които искат да упражняват този вид туризъм\", допълни още тя. До 15 септември най-късно работната група трябва да е готова с предложенията, които да се включат в Закона за туризма, заяви министър Ангелкова. Нова работна група ще изработи правила за регулирането на къмпингуването по Черноморието. Това заяви в Бургас министърът на туризма Николина Ангелкова. Сформирането на тази работна група се налага след постъпили сигнали за нерегламентирано поставяне на каравани и палатки на Корал и нерегламентираното ползване на ток там. Тази година се натъкваме на иновативни нарушения по морските плажове, които се различават от миналата година, но проверките ни съвместно с останалите компетентни и контролни органи показват, че нарушенията все пак намаляват, каза министър Ангелкова и добави, че са подадени сигнали до всички отговорни местни институции и до прокуратурата. Тя даде примери с морски плажове „Панорама\" и „Кабакум - централен\", където има избрани изпълнители, но те не влизат в правата си и плажовете трябва да се обявят за неохраняеми. \"На плажа на с. Лозенец предстои да прекратим договора с наемателя по взаимно съгласие, защото там се оказа разминаване на кадастралните карти, предстои ново заснемане\", заяви Ангелкова. Министерството следи ситуацията на плаж „Равда-ХТИ\", където е била поставена табела за частна собственост, което е недопустимо. Отново имаме сигнали и за Корал за нерегламентирано къмпингуване и ползване на електричество от съседни имоти за захранване на каравани и палатки. Въпросът за регулирането на къмпингуването е изключително належащ, подчерта министър Ангелкова. \"Ние изискваме къмпингуването да се осъществява само в регламентираните за това места, като за целта ще бъдат променени и Законът за устройство на територията, за да може къмпингуването да има по-лек разрешителен режим и по лесно да се изграждат къмпинги, за да може да се отговори на очакванията на хората, които искат да упражняват този вид туризъм\", допълни още тя. До 15 септември най-късно работната група трябва да е готова с предложенията, които да се включат в Закона за туризма, заяви министър Ангелкова.", "date": "2017.08.05", "title": "Ангелкова с нови правила за къмпингуването"}
{"url": "http://pik.bg/%D0%BB%D0%B5%D1%82%D0%BD%D0%B8-%D1%81%D1%82%D1%80%D0%B0%D1%81%D1%82%D0%B8-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B3%D0%B5%D1%80%D0%B1-%D1%81-%D0%BC%D1%83%D1%86%D0%BA%D0%B0-%D0%BE%D1%82-%D0%BF%D0%BB%D0%B0%D0%B6%D0%B0-%D1%81%D0%BD%D0%B8%D0%BC%D0%BA%D0%B0-news680689.html", "text": "Перкусионистът и настоящ депутат от ГЕРБ Калин Вельов се пусна във \"Фейсбук\" с муцки от плажа. Вельов плажува в компанията на колегата си музикант Милен Кукошаров. Новопокръстеният политик е на почивка не в любимата на народните представители станция на МС на Слънчев бряг, а на къмпинг \"Градина\" до Черноморец.", "date": "2017.08.05", "title": "ЛЕТНИ СТРАСТИ! Депутат от ГЕРБ с муцка от плажа (СНИМКА)"}
{"url": "http://pik.bg/%D0%B8%D0%B7%D0%BB%D0%BE%D0%B2%D0%B8%D1%85%D0%B0-%D0%B3%D0%B8-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B7%D0%B0%D0%B2%D0%B5%D0%B4%D0%B5-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D1%81%D0%B8-%D0%B2-%D0%B0%D1%84%D1%80%D0%B8%D0%BA%D0%B0-news680913.html", "text": "Британският принц Хари е отпътувал със своята възлюбена, актрисата Меган Маркъл, на пътешествие в Африка, където заедно ще отпразнуват 36-ия й рожден ден, съобщи Контактмюзик. Звездата от сериала \"Костюмари\" стана на 36 години на 4 август. Маркъл обаче ще отбележи празника си със своя принц по време на романтичното им приключение в Африка. Източници от обкръжението на Хари разкриват за в. \"Сън\", че той дълго е подготвял почивката, изпипвайки я до най-дребния романтичен детайл. Влюбеният принц е планирал сафари, плаване с лодка по езеро, разходки призори и лагеруване под звездите. Старанието му е накарало приближените му да се питат дали Хари няма да падне на колене и да предложи брак на своята изгора, докато двамата наблюдават някой от удивителните африкански залези. Британският принц Хари е отпътувал със своята възлюбена, актрисата Меган Маркъл, на пътешествие в Африка, където заедно ще отпразнуват 36-ия й рожден ден, съобщи Контактмюзик. Звездата от сериала \"Костюмари\" стана на 36 години на 4 август. Маркъл обаче ще отбележи празника си със своя принц по време на романтичното им приключение в Африка. Източници от обкръжението на Хари разкриват за в. \"Сън\", че той дълго е подготвял почивката, изпипвайки я до най-дребния романтичен детайл. Влюбеният принц е планирал сафари, плаване с лодка по езеро, разходки призори и лагеруване под звездите. Старанието му е накарало приближените му да се питат дали Хари няма да падне на колене и да предложи брак на своята изгора, докато двамата наблюдават някой от удивителните африкански залези.", "date": "2017.08.05", "title": "Изловиха ги! Принц Хари заведе любимата си в Африка"}
{"url": "http://pik.bg/%D0%B8%D1%80%D0%BB%D0%B0%D0%BD%D0%B4%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D1%81%D0%B5-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D0%B8-%D0%BA%D1%8A%D0%BC-%D0%B3%D0%B5%D0%B9-%D0%BF%D0%B0%D1%80%D0%B0%D0%B4-%D0%BF%D1%80%D0%B8-%D0%BF%D1%8A%D1%80%D0%B2%D0%BE%D1%82%D0%BE-%D1%81%D0%B8-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%B8%D1%80%D0%BB%D0%B0%D0%BD%D0%B4%D0%B8-news680904.html", "text": "Ирландският премиер Лио Варадкар присъства днес на събитие, посветено на правата на гейовете, при първото си официално посещение в Северна Ирландия. Това внесе смут сред някои консерватори в единствения регион на Обединеното кралство, където еднополовите бракове все още са незаконни, предаде Ройтерс. Варадкар, първият открито хомосексуален лидер на някога ревностната католическа страна, се присъедини към активистите, подготвящи се най-големия гей парад в Северна Ирландия, на закуска в пъб в Белфаст. Той обясни, че няма как да присъства на самия парад поради неотложен ангажимент в Дъблин. Присъствието му бе критикувано от членове на най-голямата северноирландска партия - социално-консервативната Демократическа юнионистка партия (ДЮП), чиито 10 места в британския парламент крепят правителството на премиера Тереза Мей. \"Не съм тук, за да разстроя някого, а за да покажа подкрепата си и подкрепата на моето правителство за равенство пред закона за всички граждани, независимо къде живеят\", каза Варадкар пред журналисти. На въпрос какви са перспективите за легализиране на еднополовите бракове в Северна Ирландия той отговори, че това е само въпрос на време.", "date": "2017.08.05", "title": "Ирландският премиер се присъедини към гей парад при първото си посещение в Северна Ирландия"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B1%D0%B8%D0%B2%D1%88%D0%B5-%D1%87%D0%B5%D0%BD%D0%B3%D0%B5-%D0%B2%D1%8A%D1%80%D1%82%D1%8F%D0%BB%D0%BE-%D0%B0%D0%BF%D1%82%D0%B5%D0%BA%D0%B0%D1%82%D0%B0-%D1%81-%D0%B4%D1%80%D0%BE%D0%B3%D0%B0-%D0%B2-%D1%81%D0%BE%D1%84%D0%B8%D1%8F-news680896.html", "text": "Бивш полицаи от столичното 5-о РПУ бе арестуван при спецакцията в четвъртък заедно с жена му по подозрение, че продават наркотични лекарства в столична аптека. Заедно с ексуниформения и съпругата му белезниците щракнали и на ръцете на двама клиенти, пише в. Телеграф. Аптека \"Мартина фарм“ се намира на улица \"Габрово“. Хора разказаха, че целият квартал знаел за нелегалната продажба на забранени лекарства. Сред тях са ксанакс, морфон, лексотан и ривотрил. Криминалисти от 3-о РПУ получили оперативен сигнал, че в аптеката на Далин и Анастаска се продават свободно илачи, които се изписват само със специална рецепта от лекар. Ексуниформеният обаче не изисквал такива от клиентите и свободно въртял черния бизнес. Купувачите били предимно наркомани, които се дрогирали още в района на аптеката. \"Зад блока идете да видите какво е. Навсякъде спринцовки и опаковки от морфин, лексотан, после вървят като замаяни“, споделиха хора от блока, в който се намира аптеката. Ченгетата започнали да наблюдават аптеката е решили да атакуват в четвъртък точно когато вътре имало двама клиенти – Владимир Бонев и Валери Атанасов.При обиск у първия лъснали 7 ампули морфин, а у втория – 3 таблетки ривотрил. Те още в началото признали, че и друг път са купували наркотични илачи от Далин и Анастаска без рецепта. По време на разпитите пред прокурор бившият униформен и съпругата му признали за черната търговия. \"Далин работи при нас до 2008 година в Криминална полиция. Беше муден, бавен и отнесен от виръха. Сам напусна, чухме, че после работеше в кафе, а накрая отиде при жена си в аптеката, но нищо повече“, споделиха бивши колеги на Дилов. Срещу семейството свидетелствал и трети човек – Пламен Панев, който тъкмо влизал в аптеката, за да купи нелегално лекарство. Той също бил категоричен, че и преди е пазарувал забранени субстанции от въпросния обект. При претърсване на помещенията ченгетата се натъкнали на хапчета ксанакс, ампули морфин, таблетки ривотрил и лексотан.", "date": "2017.08.05", "title": "НОВИ РАЗКРИТИЯ! Бивше ченге въртяло аптеката с дрога в София"}
{"url": "http://pik.bg/%D1%81%D0%BC%D1%8F%D1%85-%D0%BE%D1%82-%D1%81%D0%BE%D1%86%D0%B0-%D0%B1%D0%B8%D1%80%D0%B0%D1%82%D0%B0---%D1%81%D0%B0%D0%BC%D0%BE-%D0%B7%D0%B0-%D0%BF%D1%80%D0%BE%D1%84%D1%81%D1%8A%D1%8E%D0%B7%D0%B0-news680914.html", "text": "За младите хора днес някои от разказите за времето на социализма звучат като виц. Такъв е например случаят с посрещането на Тодор Живков в град Батак през 1984 година. За да се натегнат на държавното и партийно ръководство, местните управници издигнали плакат, с който направо сащисали Тато и антуража му. На площада, където било посрещането на делегацията от София, бил разпънат плакат с текст „40 години социалистическа България, 40 години социалистически Батак“. Манията с табели, надписи и лозунги да се всява ред и дисциплина сред гражданството понякога предизвикваше смешни и даже абсурдни ситуации. Някои от надписите звучаха толкова двусмислено, че дори партийците едва сдържаха усмивката си. Обаче се стискаха, за да не обидят другаря, който е измислил текста. Така на табелка в мъжкото отделение на градската баня можеше да се прочете, че даването на бакшиш влошава качеството на теляшките услуги. А в женската баня табелка предупреждаваше, че дамските въшки са срам за комсомолките. За останалите не е ясно. И двата пола обаче се приканваха да се събличат бързо, защото следващите клиенти чакат. Куриозно звучаха и агитационни табели в мините, изпращащи всички комунисти под земята, или пък надписи на село, гласящи: „Във всяка къща - говедо“. И си беше жива дискриминация бира да се отпуска само на членовете на профсъюза. Но за да не останат табелките само като лафове, разнасящи се от уста на уста, вижте сами част от творчеството на агитаторите отпреди 28 и повече години.", "date": "2017.08.05", "title": "Смях от соца: Бирата - само за профсъюза"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B6%D1%80%D0%B5%D0%B1%D0%B8%D0%B9-%D0%B7%D0%B0-%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-news680952.html", "text": "Григор Димитров ще има много тежка задача още от старта на турнира от сериите Мастърс в Монреал, въпреки че е поставен под номер 7 в основната схема. Българинът пропуска първия кръг, но във втория ще се изправи срещу Миша Зверев (Германия) или квалификант. Евентуален съперник в третия кръг пък е чехът Томаш Бердих. В схемата на Григор са номер 3 в схемата Доминик Тийм, срещу когото може да се изправи на четвъртфиналите, и Роджър Федерер, акцентира \"Спортал\". Носителят на 19 титли от Големия шлем ще започне участието от втория кръг, където ще срещне победителя от канадския сблъсък между Вашек Поспишил и Петер Полански, като и двамата участват с “уайлд кард” в турнира. В другата част на схемата е Рафаел Надал, който е поставен под номер 1. Испанецът ще започне срещу Борна Чорич от Хърватия или квалификант. Още в третия кръг го учаква много тежка битка, като може да се изправи срещу Джон Иснър или Хуан Мартин дел Потро.", "date": "2017.08.05", "title": "Тежък жребий за Григор Димитров"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%B1%D1%8F%D0%B2%D0%B8%D1%85%D0%B0-%D1%87%D0%B0%D1%81%D1%82%D0%B8%D1%87%D0%BD%D0%BE-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D0%B1%D1%83%D1%80%D0%B3%D0%B0%D1%81-%D0%B7%D0%B0%D1%80%D0%B0%D0%B4%D0%B8-%D0%BE%D0%B3%D1%80%D0%BE%D0%BC%D0%BD%D0%B8%D1%8F-%D0%BF%D0%BE%D0%B6%D0%B0%D1%80-news680978.html", "text": "Частично бедствено положение е обявено в община Бургас заради пожара между селата Миролюбово, Банево и Изворище. Това съобщи за „Фокус“ кметът на общината Димитър Николов. Той е издал заповедта в 21.00 часа. Припомняме, че малко по-рано днес областният управител на Бургас Вълчо Чолаков обяви, че пожарът край село Изворище е овладян. По думите на областния управител хеликоптерът, за който премиерът Бойко Борисов разпореди да се включи в гасенето на пожара, си е тръгнал. Заради дима пътят между селата Изворище и Миролюбово остава затворен. ОЧАКВАЙТЕ ПОДРОБНОСТИ!", "date": "2017.08.05", "title": "ИЗВЪНРЕДНО! Обявиха частично бедствено положение в Бургас заради огромния пожар"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BE%D1%82-%D0%B0%D1%81%D0%B5%D0%B0%D0%BD-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B8-%D0%BE%D1%82-%D0%B7%D0%B0%D1%81%D0%B8%D0%BB%D0%B5%D0%BD%D0%BE%D1%82%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BD%D0%B0-%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2-news680915.html", "text": "Външните министри от Асоциацията на страните от Югоизточна Азия (АСЕАН) изразиха своите опасения относно засилването на напрежението на Корейския полуостров, предаде Войс ъф Америка. В общо свое изявление, издадено след края на срещата им в Манила, десетте страни членки сочат, че скорошните ракетни и ядрени изпитания на Северна Корея застрашават мира, сигурността и стабилността на региона и на света. „Ние подчертаваме подкрепата си за пълна, проверяема и необратима денуклеаризация на Корейския полуостров по мирен начин“, пише в съвместното изявление. Южнокорейският външен министър Кан Кюн-уа заяви, че приветства възможността да се срещне със севернокорейския си колега Ри Хон-йо по време на Регионалния форум на АСЕАН, започващ в понеделник и на който ще присъстват освен регионалните държави и Русия и САЩ.", "date": "2017.08.05", "title": "Външните министри от АСЕАН притеснени от засиленото напрежение на Корейския полуостров"}
{"url": "http://pik.bg/%D0%BD%D0%B0%D1%82%D0%BE%D0%B2%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8%D1%85%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news680921.html", "text": "Румънските войници от мисията на НАТО в Афганистан са ликвидирали афганистански полицай, който се е опитвал да извърши нападение отвътре по време на обучение в южната провинция Кандахар, предаде Ройтерс. „Един от румънските войници е ранен по време на нападението, както и втори афгански полицай, попаднал случайно в престрелката“, пише в официално заявление от щаба на мисията на НАТО „Решителна подкрепа“. „Съветниците е трябвало да проведат обучение на полицията, когато са нападнати от служител на силите на реда на Афганистан“. „Румънските войници са отговорили на огъня и са убили нападателя“, пише още в заявлението. През юни трима американски войници бяха убити, а седем ранени при две отделни нападения седмица едно след друго от служители на афганистанските сили за сигурност.", "date": "2017.08.05", "title": "Натовски войници предотвратиха нападение в Афганистан"}
{"url": "http://pik.bg/%D0%BF%D0%BE%D0%B6%D0%B0%D1%80%D1%8A%D1%82-%D0%BD%D0%B0-%D0%BA%D1%80%D0%B0%D0%B2%D0%B5%D1%84%D0%B5%D1%80%D0%BC%D0%B0%D1%82%D0%B0-%D0%BA%D1%80%D0%B0%D0%B9-%D0%BF%D0%BE%D0%BF%D0%BE%D0%B2%D0%B8%D1%86%D0%B0-%D0%BD%D0%B5-%D0%B5-%D1%83%D0%BC%D0%B8%D1%88%D0%BB%D0%B5%D0%BD-news680918.html", "text": "Няма данни за умишлен палеж при пожара край пловдивското село Поповица. Това съобщи старши комисар Атанас Илков, директор на Областната дирекция на МВР. По думите му най-вероятно става дума за разпалване от искра произведена от многобройната селскостопанска техника, движеща се на територията на кравефермата край Поповица. „Няма данни за умишлен палеж, но все пак работим и по тази версия“, посочи старши комисар Илков, цитиран от Фокус. По думите му пожарът край село Поповица е изцяло потушен. Продължават да се извършват действия по категорично установяване на причините за възникването му.", "date": "2017.08.05", "title": "Пожарът на кравефермата край Поповица не е умишлен"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%85%D0%B0%D1%81%D0%B0%D0%BD-%D1%80%D1%83%D1%85%D0%B0%D0%BD%D0%B8-%D0%BE%D1%82%D0%BD%D0%BE%D0%B2%D0%BE-%D0%BE%D0%B3%D0%BB%D0%B0%D0%B2%D0%B8-%D0%B8%D1%80%D0%B0%D0%BD-news680923.html", "text": "Президентът на ислямска република Иран Хасан Рухани, който беше преизбран, встъпи в длъжност като държавен глава. Церемонията в сградата на меджлиса (парламента) беше предавана по телевизия „Прес ТВ”. Рухани прочете и подписа текста на президентската клетва. На събитието присъстваха депутати, висши военни, ръководители на чуждестранни дипломатически мисии и общественици. Делегациите от чужбина бяха 100, между които от Великобритания, Германия, Франция, Русия. 68-годишният Рухани беше избран на 19 май с гласовете на 57% от избирателите при 73 на сто избирателна активност. В четвъртък върховният лидер на Иран аятолах Али Хаменей утвърди Рухани на поста и от този момент започна да тече четиригодишният му мандат. По закон в срок от 2 седмици президентът трябва да представи пред парламента новия състав на правителството.", "date": "2017.08.05", "title": "Официално! Хасан Рухани отново оглави Иран"}
{"url": "http://pik.bg/%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%81%D1%8A%D0%BD-%D0%BD%D0%B0%D0%BA%D0%B0%D1%80%D0%B0%D0%BB-%D0%B1%D0%B0%D0%B9-%D1%81%D0%B8%D0%BC%D0%BE-%D0%B4%D0%B0-%D0%BF%D0%BE%D1%81%D0%B5%D0%B3%D0%BD%D0%B5-%D0%BD%D0%B0-%D0%BF%D0%B8%D1%81%D1%82%D0%BE%D0%BB%D0%B5%D1%82%D0%B0-%D0%BD%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%BB%D0%B8%D1%8F-%D1%81%D0%B5-%D0%B1%D0%BE%D0%B6%D0%B8%D0%BB%D0%BE%D0%B2-news680786.html", "text": "Сънувах един сън – трябва да намериш някой, който е по-добре разположен и ти вярва, и да направите някак си, по заобиколен начин, да не съм виновен, да го върна. Това обясни 74-годишният Симеон Статев, докато стоеше пред банката на обвиняемия в една от залите на пловдивския съд. Мъжът беше задържан след като стана ясно, че той е прибрал и задържал пистолета, с който се е самоубил бизнесмена Данаил Божилов. Вчера Районният съд му наложи мярка за неотклонение \"домашен арест\". Преди да се стигне до съня с насоките, бай Симо всъщност се уплашил да върне пистолета. Една от първоначалните версии за смъртта на Божилов беше, че става дума за убийство. Когато разбрал това, Стоев се уплашил, че ако върне пистолета, ще обвинят него за случая. Така обясни поведението на подзащитния си адвокатът на бай Симо Пламен Бонев. \"Аз не знам дали той е съзнавал точно какво върши, но за това нещо трябва да бъде изготвено съдебно-медицинска експертиза от вещи лица психиатър и психолог\", обясни защитникът, цитиран от \"Трафик Нюз\". Стоев твърди, че когато полицията дошла у тях, той им показал печката, където бил оставил оръжието. А защо го е взел? Защото в \"Лаута\" имало наркомани и ако попаднел в тях, щели \"да се избият\". Възрастният мъж е привлечен като обвиняем за държане на две огнестрелни оръжия без разрешение. За това престъпление се предвижда наказание от 2 до 8 години затвор.", "date": "2017.08.05", "title": "НОВИ РАЗКРИТИЯ! Сън накарал бай Симо да посегне на пистолета на самоубилия се Божилов"}
{"url": "http://pik.bg/%D0%BF%D0%B8%D1%8F%D0%BD-%D0%BC%D1%8A%D0%B6-%D1%81%D0%BF%D1%80%D0%B5%D1%82%D0%BD%D0%B0-%D0%B4%D0%B8%D0%B2-%D0%B5%D0%BA%D1%88%D1%8A%D0%BD-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%BE%D1%82%D0%BE-%D0%BC%D0%B5%D1%82%D1%80%D0%BE-%D1%81%D0%BA%D0%BE%D1%87%D0%B8-%D0%B4%D0%B0-%D0%B1%D0%B8%D0%B5-%D0%BF%D0%BE%D0%BB%D0%B8%D1%86%D0%B0%D0%B9-news680959.html", "text": "Пиян мъж се държа неадекватно в столичното метро, оказа съпротива на униформен и беше задържан в столично районно полицейско управление. Това съобщиха от пресцентъра на МВР. Ситуацията се развила към 17:30 ч. днес, когато служителка на касата на метростанция „Васил Левски“ подала сигнал, че мъж във видимо нетрезво състояние иска да си купи билет. На място веднага пристигнал полицай, който му направил предупреждение и го отпратил извън зоната на метростанцията. Минути по-късно обаче той се върнал, купил си билет от автомат и направил втори опит да премине през бариерата, вследствие на което полицаят го спрял отново. Пияният мъж опитал да осуети предприетата полицейска проверка, не носел документи за самоличност, оказал и съпротива. Последвало задържането му. Изяснена е и самоличността му - 41-годишен, регистриран за управление на моторно превозно средство след употреба на алкохол. Материалите по случая ще бъдат докладвани на прокуратурата.", "date": "2017.08.05", "title": "Пиян мъж спретна див екшън в столичното метро, скочи да бие полицай"}
{"url": "http://pik.bg/%D0%B1%D0%B0%D1%80%D1%81%D0%B0-%D0%BF%D1%80%D0%B8%D0%B2%D0%BB%D0%B5%D1%87%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%82%D0%B0%D0%BB%D0%B0%D0%BD%D1%82-news680919.html", "text": "Барселона привлече талантливия нападател на Славия Георги Ангелов, съобщава \"Проспорт\". Гого бе желан от всички школи с претенции у нас, но след двуседмични тестове в каталунската столица бе утвърден и от 12 септември стартира в школата на Барселона. Гого е зодия Овен, роден на 28 март 2008 г., а през последните две години бе дежурен голмайстор или най-добър нападател на турнирите, в които участваше. Любопитен факт е, че той не е от спортно семейство. Неговият баща е сред най-известните в света, в своята професия, но тя не е свързана по никакъв начин пряко със спорта. Доктор Александър Ангелов е един от най-уважаваните очни лекари на планетата, а заедно със своята съпруга - доктор Венелина Милева, създадоха авторитетна клиника в София. Гого има по-голяма сестра Александра. Заради огромния талант на малкия нападател семейството ще се наложи да фокусира усилия и да партнира с Барселона в неговото израстване, чрез специална програма. Това е второто голямо признание за работата в школата на Славия през последния месец. Както е известно преди двайсетина дни белите продадоха талантливия си централен защитник Петко Христов на Фиорентина.", "date": "2017.08.05", "title": "Барса привлече български талант"}
{"url": "http://pik.bg/%D1%87%D1%83%D0%B4%D0%BE-%D0%BC%D1%8A%D0%B6%D0%B5%D1%82%D0%B5-%D0%BF%D1%80%D0%B5%D0%B4%D0%BF%D0%BE%D1%87%D0%B8%D1%82%D0%B0%D1%82-%D1%81%D1%8A%D0%BD-%D0%BF%D1%80%D0%B5%D0%B4-%D1%81%D0%B5%D0%BA%D1%81-news680857.html", "text": "Сред женените двойки често се твърди, че жените отказват , защото са прекалено уморени. След безсънна нощ обаче мъжете са тези, които биха предпочели дрямката пред интимните ласки. Дори и когато са сънливи, обичайните движения не са проблем за жените. Това е заключение на американски професор по генетика, до което стига след проучване на навиците, свързани със съня при плодовата мушица. Експерти смятат, че мозъците на тези малки същества могат да работят по начин, подобен на нашите собствени, когато става дума за избор между секс и сън. Учените от Йейлския университет в САЩ са изследвали мозъчната активност на плодовите мушици по време на чифтосване и докато спят. Авторът на проучването – проф. Майкъл Нитабак, пояснява, че е установена невронна връзка, която регулира взаимодействието между ухажването и съня. Според проф. Нитабак поведението, което има най-високата биологична сила, потиска другото поведение. При мозъка на мъжете нуждата от сън е по-силна от нуждата да се сношават. При жените е обратното. Макар проучването да е само сред плодовите мушици, изследователите смятат, че хората биха могли да имат подобен механизъм, когато става дума за връзката между съня и секса. секс", "date": "2017.08.05", "title": "ЧУДО! Мъжете предпочитат сън пред секс"}
{"url": "http://pik.bg/150-%D0%B3%D1%80%D1%83%D0%B7%D0%B8%D0%BD%D1%81%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BE%D0%B1%D1%8F%D0%B2%D0%B8%D1%85%D0%B0-%D0%B3%D0%BB%D0%B0%D0%B4%D0%BD%D0%B0-%D1%81%D1%82%D0%B0%D1%87%D0%BA%D0%B0-%D0%B2-%D0%B7%D0%B0%D1%82%D0%B2%D0%BE%D1%80-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-news680859.html", "text": "150 граждани на Грузия, излежаващи присъди в Турция, са обявили гладна стачка, съобщава телевизионният канал Рустави 2, цитиран от РИА Новости. Отбелязва се, че гладната стачка продължава вече четвърти ден. По думите на роднини на арестуваните, причината за крайната мярка са непоносимите условия, при които грузинските затворници са принудени за излежават присъдите си в затвора в Истанбул. Близките на затворниците настояват грузинските власти да обърнат внимание на ситуацията и да помогнат за разрешаване на проблемите. Едно от исканията на стачкуващите е да им бъде осигурено място, където православни могат да се молят.", "date": "2017.08.05", "title": "150 грузински граждани обявиха гладна стачка в затвор в Истанбул"}
{"url": "http://pik.bg/%D0%BC%D0%B5%D1%81%D0%B8-%D1%81%D0%B8-%D0%B8%D0%B7%D0%B1%D1%80%D0%B0-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BD%D0%B0-%D0%BD%D0%B5%D0%B9%D0%BC%D0%B0%D1%80-news680895.html", "text": "Лионел Меси вече има идея как да замени Неймар, твърдят италиански медии. Аржентинецът настоявал в \"Барселона\" да пристигне неговия сънародник в аржентинския национален отбор Пауло Дибала. Играчът на \"Ювентус\" трябва да застане до Меси и Суарес начело на атаката на каталунците, след като Неймар напусна в посока \"Пари Сен Жермен\" за рекордната трансферна сума от 222 млн. евро и стана най-скъпият футболист в света. \"Кориере дела Сера\" обаче предупреждават, че ръководството на \"Ювентус\" ще направи всичко възможно да отклони оферта от Испания. Според изданието, от \"Барселона\" ще опитат да си осигурят услугите на Дибала срещу 120 млн. евро, които могат да нараснат до 140 млн. евро. Каталунците предлагат и друг вариант - 90 млн. евро и Андре Гомеш или Рафиня. Дибала пристигна на \"Камп Ноу\" през 2015 г. от \"Палермо\" за сумата от 40 млн. евро. За \"Ювентус\" той има 42 гола в 94 мача.", "date": "2017.08.05", "title": "Меси си избра заместник на Неймар"}
{"url": "http://pik.bg/%D0%BC%D0%BE%D0%BB%D0%B4%D0%BE%D0%B2%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BF%D0%BE%D0%BC%D0%BE%D0%BB%D0%B8-%D1%80%D1%83%D1%81%D0%B8%D1%8F-%D0%B4%D0%B0-%D0%BD%D0%B5-%D0%B2%D1%8A%D0%B2%D0%B5%D0%B6%D0%B4%D0%B0-%D1%81%D0%B0%D0%BD%D0%BA%D1%86%D0%B8%D0%B8-%D0%B7%D0%B0%D1%80%D0%B0%D0%B4%D0%B8-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D1%81-%D1%80%D0%BE%D0%B3%D0%BE%D0%B7%D0%B8%D0%BD-news680898.html", "text": "Президентът на Молдова Игор Додон се обърна към Москва с искане да не се отговаря със санкции на решението на правителството на Молдова да обяви за персона нон грата вицепремиера на Русия Дмитрий Рогозин, предаде Интерфакс. „Помолих от нашите руски партньори да се въздържат от мерки и санкции, които ще засегнат интересите на обикновените граждани и на икономическите субекти“, заяви Додон. „От възможните търговски и миграционни санкции ще страдат не министрите и депутатите от правителството, а обикновените граждани, които не са виновни за нищо“, подчерта президента. Според него решението на правителството на Молдова да обяви Рогозин за персона нон грата цели „подкопаването на усилията на президентите на Молдова и на Русия да върнат стратегическия диалог и партньорството между двете страни“.", "date": "2017.08.05", "title": "Молдовският президент помоли Русия да не въвежда санкции заради ситуацията с Рогозин"}
{"url": "http://pik.bg/%D1%81%D0%BB%D0%B5%D0%B4-%D1%80%D0%B0%D0%B7%D0%BF%D0%B0%D0%B4%D0%B0-%D0%BD%D0%B0-%D0%B8%D0%BC%D0%BF%D0%B5%D1%80%D0%B8%D1%8F%D1%82%D0%B0-%D0%B2%D0%B8%D0%B6%D1%82%D0%B5-%D0%BA%D0%B0%D0%BA%D0%B2%D0%B8-%D0%B3%D0%B8-%D0%B7%D0%B0%D0%B1%D1%8A%D1%80%D0%BA%D0%B0-%D0%BA%D1%83%D0%BC%D1%8A%D1%82-%D0%BD%D0%B0-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BD%D0%B8%D1%8F-%D0%B1%D0%BE%D1%81-%D0%BD%D0%B0-%D0%B2%D0%B8%D1%81-%D0%B2%D0%B0%D1%81%D0%B8%D0%BB-%D0%B8%D0%BB%D0%B8-news680559.html", "text": "39 708,22 лева дължи „Пауталия турс“ АД с изпълнителен директор Антон Боянов, кум на разстреляния бос на ВИС Васил Илиев, за такса битови отпадъци на община Кюстендил. Сумата е натрупана за периода 01.01.2012-31.12.2013 г. , като тя е начислена от Общинска администрация за двата хотела в центъра на града – „Пауталия“ и „Велбъжд“. Бизнесменът, който е родом от Перник, наследи имотите след разпада на ВАИ империята. Първоначално започна да прави планове да превърне „Пауталия“ в СПА комплекс, но това така и не се случи. Идеята беше да се създаде топла връзка с граничещото до хотела кино „Владимир Заимов“, то също не се ползва, пише СтрумаБГ. Хотел „Пауталия“ е неработещ от години и е опакован в зебло, докато при 13-етажния „Велбъжд“ се ползват само 2-3 етажа. Лихвата, която дължи фирмата, е в общ размер на 6889,40 лв. От „Пауталия турс“ направиха опит да обжалват начисления акт от „Местни приходи“ в Кюстендил, жалбата им обаче бе отхвърлена като неоснователна от състав на Административния съд под председателството на съдия Галина Стойчева. Това, че фирмата виси със задължения на общината, установила проверка от инспектори в „Местни приходи“. Юристите на Антон Боянов оспориха неуспешно предоставянето на услугата по сметосъбиране и сметоизвозване от община Кюстендил за хотел „Пауталия“. Според тях комплексът не се е ползвал през 2012-2013 г., което е обявено с декларации по утвърден от Общински съвет – Кюстендил образец. С декларация от 2010 година от „Пауталия турс“ АД са декларирали хотел „Велбъжд“ като недвижим имот – земя и сграда в гр. Кюстендил с облагаема основа – данъчна оценка общо 7 131 710,00 лв., в т.ч. земя – с данъчна оценка 33 611,00 лв., и сграда – с данъчна оценка 7 098 099,00 лв. Като документ за собственост е представен Акт за държавна частна собственост № 387/29.11.2001 г. В друга декларация от дружеството се декларира и хотел „Пауталия” като недвижим имот – земя и сграда с облагаема основа – данъчна оценка общо 6 936 218,20 лв., в т.ч. земя – с данъчна оценка 44 376,70 лв., и сграда – с данъчна оценка 6 891 841,50 лв. Като документ за собственост е представен нотариален акт от 30.10.2001 г. От общината обаче са категорични, че Боянов не може да се ползва от привилегията да не плаща данък смет заради това, че хотел „Пауталия” е неизползваем. Причината е, че по наредба такова облекчение могат да ползват само фирми и граждани, които са изрядни платци към общината. В общинската наредба е записано, че не се събира такса за сметосъбиране и сметоизвозване на нежилищни имоти на юридически лица, когато данъчно задълженото лице подаде декларация в общината до 31 декември за предходната година, че имотът няма да се ползва. Същевременно обаче собственикът не се освобождава от данъци, ако има задължения за местни данъци и такса битови отпадъци за предходни години. От общината представиха като доказателство и графиците на ОП „Чистота“, доказващи, че сметосъбирането в районите на двата хотела е ставало един път седмично. На комплексите са предоставени кофи и контейнери за битови отпадъци. Преди пет години кметът на община Кюстендил Петър Паунов поиска запор на всички сгради, собственост на бизнесмена Антон Боянов, заради дългове, натрупани вследствие на неплатени за години наред такса смет и данък сгради. Намеси се и държавен съдебен изпълнител, който обяви за публична продан една от централните сгради, собственост на бизнесмена – киното. То така и не бе продадено, първоначално заради липса на купувач, а по-късно Боянов се издължи на касата на общината, плащайки всичките си задължения. Решението на Административния съд в Кюстендил, с което отхвърлиха оспорването на дължимите данъци за смет и осъдиха „Пауталия турс”, може да се обжалва пред ВАС в 14-дневен срок.", "date": "2017.08.05", "title": "СЛЕД РАЗПАДА НА ИМПЕРИЯТА! Вижте какви ги забърка кумът на застреляния бос на ВИС Васил Илиев"}
{"url": "http://pik.bg/%D0%BD%D0%B0%D1%88%D0%B5%D1%81%D1%82%D0%B2%D0%B8%D0%B5-%D0%BD%D0%B0%D0%B4-3-%D0%BC%D0%BB%D0%BD-%D1%82%D1%83%D1%80%D0%B8%D1%81%D1%82%D0%B8-%D1%81%D0%B0-%D0%B8%D0%B7%D0%B1%D1%80%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0-%D0%BF%D0%BE%D1%87%D0%B8%D0%B2%D0%BA%D0%B0%D1%82%D0%B0-%D1%81%D0%B8-news680901.html", "text": "Над 3,3 милиона са чуждестранните туристи, посетили България от януари до юни месец тази година. Това прави около 8 процента ръст, каза в Бургас министърът на туризма Николина Ангелкова по време на дискусията \"По-чист морски туризъм\". Тя добави, че за област Бургас има положителен тренд в ръста както на туристите, така и на приходите. Морската област от януари до май са посетили 340 хиляди чужди туристи, което е с 3 процента повече от миналата година и над 20 милиона лева приходи само от нощувки. В изказването си министърът отбеляза още, че морският туризъм формира повече от 70 процента от приходите в туризма въобще. Пред журналисти министър Ангелкова заяви, че са подадени сигнали до прокуратурата за нарушенията по плажовете \"Панорама\", \"Кабакум – централен\" и \"Обзор – мотела\". Тя нарече нарушенията по тези плажове \"иновативни\". За пясъчните ивици \"Панорама\" и \"Кабакум – централен\" бе обявено, че са неохраняеми. Има проведени търгове за отдаване под наем, има вече избрани изпълнители, припомни Ангелкова. За плажа \"Панорама\" е избран старият изпълнител, но отказва да сключи договор, а същевременно използва плажа. Сигнализирана е прокуратурата, община Варна, РЗИ, за да могат да се премахнат обектите, както и \"Морска администрация\" за нерегламентирано ползване на водни коридори. Предстои прекратяването на договора за плажа в село Лозенец по взаимно съгласие. Там е установено разминаване на кадастралните карти, предстои ново заснемане, каза Ангелкова. Тя добави, че за плажа \"Обзор – мотела\" също има ситуация, в която предишни наематели не дават възможност на новоизбраните да го ползват, за което също са уведомени органите. Що се отнася до проверките по плажовете, министърът заяви, че те ще са през целия активен сезон. Като цяло нарушенията, които са най-чести, са свързани с недостатъчно спасители, съгласно изискванията. В Равда са установени пък обекти, които са поставени неправомерно и ще бъдат премахнати. На същото място е констатирано, че на една част от плажа се поставя табела за частна собственост, което също е нарушение. Според Ангелкова е належащо да се регулира къмпингуването. В тази връзка тя посочи новите сигнали за \"Корал\", където има нерегламентирано къмпингуване и нерегламентирано ползване на ток. Сформирана е работна група, която до 31 август или най-късно до 15 септември ще даде предложения как да се регламентират видовете къмпингуване и разрешителния режим. За \"Кабакум – централен\" министърът каза, че старият наемател не отстъпва владението на новия, независимо от сигналите, които се изпращали до институциите.", "date": "2017.08.05", "title": "Нашествие! Над 3 млн. туристи са избрали България за почивката си"}
{"url": "http://pik.bg/%D1%81%D1%82%D1%80%D0%BE%D0%B3%D0%B8-%D0%BC%D0%B5%D1%80%D0%BA%D0%B8-%D1%82%D1%83%D1%80%D1%86%D0%B8%D1%8F-%D1%83%D1%81%D0%B8%D0%BB%D0%B2%D0%B0-%D0%BE%D1%85%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81%D1%8A%D1%81-%D1%81%D0%B8%D1%80%D0%B8%D1%8F-news680903.html", "text": "Турция засилва военното си присъствие покрай южната си граница заради заплахи от кюрдски бунтовници в контролирания от тях район в Северна Сирия, предаде агенция Асошиейтед прес. Анадолската агенция информира, че Турция е разположила артилерия в турския окръг Килис, граничещ със Сирия. Според агенция Доган танкове и артилерия ще бъдат разположени в близост до граничния с Турция кантон Африн в Сирия, контролиран от кюрдите.", "date": "2017.08.05", "title": "СТРОГИ МЕРКИ! Турция усилва охраната на границата със Сирия "}
{"url": "http://pik.bg/%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D1%81%D0%B5%D0%BA%D1%81-%D0%B3%D1%83%D1%80%D1%83-%D1%82%D1%8A%D1%80%D1%81%D1%8F%D1%82-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B0-%D0%B7%D0%B0%D1%89%D0%B8%D1%82%D0%B0-%D1%87%D0%B5%D1%81%D1%82%D0%BE-%D0%B3%D0%B8-%D0%BD%D0%B0%D0%BF%D0%B0%D0%B4%D0%B0%D0%BB%D0%B8-news680865.html", "text": "Верните ученици на руския гуру Митрадеваванда Свами, които обявиха гладна стачка и опънаха палатки в градинката пред Съдебната палата в Бургас, търсят често полиция. Те се оплаквали, че били нападани от недоброжелателни минувачи, а били твърде слаби, за да се защитят. Момчетата и момичетата искали да бъдат с постоянна охрана, докато протестират в подкрепа на своя водач. Очаква се да останат в града поне до 18 август, съобщава \"Бургас Инфо\". Младежите в палатките привличат вниманието на минувачите с опънатите плакати, паравани, както и със стойките си. Лагерът им е повод за много коментари, като най-често хората се чудят как поддържат личната си хигиена и дали центърът на града е подходящ за живот на полеви условия. Припомняме, че последователите Митрадевананда Свами от различни страни окупираха бургаския съд от средата на юли. Те издигнаха плакати с лика му, искайки свободата му. Повод за сбора им е делата за есктрадицията в Русия както на Митрадевананда Свами, така и на приятелката му Татяна Северцова. Двамата бяха хванати в Бургас с европейска заповед за задържане, а руската власти ги искат обратно по обвинения в престъпления със сексуален оттенък.", "date": "2017.08.05", "title": "Учениците на руския секс гуру търсят полицейска защита, често ги нападали"}
{"url": "http://pik.bg/%D1%84%D0%B0%D0%BB%D0%B8%D1%80%D0%B0-%D0%B7%D0%B0%D0%B2%D0%BE%D0%B4%D1%8A%D1%82-%D0%BD%D0%B0-%D0%B1%D0%BE%D0%B3%D0%B0%D1%82-%D0%B0%D1%80%D0%BC%D0%B5%D0%BD%D0%B5%D1%86-%D0%B2-%D1%80%D1%83%D0%B5%D0%BD%D1%81%D0%BA%D0%BE-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%B3%D0%BE-%D0%B7%D0%B0%D1%80%D0%B0%D0%B4%D0%B8-%D0%B4%D1%8A%D0%BB%D0%B3%D0%BE%D0%B2%D0%B5-news680870.html", "text": "Заводът на арменския бизнесмен Степан Мкртчян в руенското село Просеник фалира и е изваден на публична продан за 1,2 млн.лева, показа проверка на \"Флагман\". 50-годишният арменец до преди няколко години живееше в Руенско, но по последна информация вече се е прибрал в родината си. Преди години Степан и съдружниците му Георги Мкртчян и Роланд Степанян откриха колбасарски цех в село Просеник. Изградиха модерна база, но бизнесът със саламите не им потръгна и през 2011 година те започнаха ново производство – на безалкохолни напитки. Тогава са сключили договор за оборудване със „АТМ Инженеринг” ООД, които са доставили модерната поточна линия за бутилиране на безалкохолно в стъклени бутилки. И този бизнес обаче не потръгва, защото през всичките години Степан Мкртчян регистрира загуби – 274 хил.лева за 2013 година, 35 хил.лева за 2014 г и т.нат. Заради необслужените плащания „АТМ Инженеринг” ООД се обръща към частния съдебен изпълнител Наско Георгиев и настоява за вземане на дълга от фирмата на Мкртчян – „С и Г груп БГ” ООД. Това е първа публична продан на имота, а за негов пазач е определен руенският политик Вежди Орманов, става ясно от обявлението на Наско Георгиев. Орманов е сред близките приятели на арменския бос. Интересна подробност е, че тази фирма на Мкртчян – „С и Груп БГ” ЕООД обжалва преди година търга за АМ „Струма”, без да има каквито и да интереси в сферата на строителството. Жалбата беше шокираща, защото спря търга за 250 млн.лева.", "date": "2017.08.05", "title": "Фалира заводът на богат арменец в Руенско, продават го заради дългове"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B7%D0%B0%D0%BB%D0%B0%D0%B3%D0%B0-%D0%BD%D0%B0-%D0%BC%D0%BB%D0%B0%D0%B4%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BE%D1%82-%D0%B5%D1%81-news680885.html", "text": "Британските власти планират да издават двегодишни работни визи на мигранти от ЕС на възраст до 30 години, съобщава местният \"Телеграф\" като се позовава на независимия консултативен комитет по миграцията. Според документа, експертите съветват британските власти да следват примера на Австралия, Нова Зеландия и Канада и да предоставят на мигранти на възраст от 18 до 30 години преференциален статут. \"За това има редица причини: младите мигранти имат пред себе си повече време, в което ще работят, затова е по-вероятно те да допринесат за доходите на държавата, освен това те по-успешно ще се интегрират\", смятат британските експерти.", "date": "2017.08.05", "title": "Великобритания залага на млади мигранти от ЕС"}
{"url": "http://pik.bg/50-%D1%82%D0%B0%D0%BB%D0%B8%D0%B1%D0%B0%D0%BD%D0%B8-%D1%81%D0%B0-%D0%B1%D0%B8%D0%BB%D0%B8-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BD%D0%B8-%D0%BF%D1%80%D0%B8-%D0%B2%D1%8A%D0%B7%D0%B4%D1%83%D1%88%D0%BD%D0%B8-%D1%83%D0%B4%D0%B0%D1%80%D0%B8-%D0%B2-%D0%B8%D0%B7%D1%82%D0%BE%D1%87%D0%B5%D0%BD-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news680874.html", "text": "50 талибани са били ликвидирани, а трима други са били ранени при въздушни удари в афганистанската провинция Хост, намираща се на 150 км югоизточно от Кабул, предава Xinhua, цитирана от Фокус. „Въздушните удари бяха извършени късно в петък вечерта“, уточняват в изявление местните власти. Съобщава се още, че операцията е била проведена от военни самолети на водената от САЩ коалиция в провинцията. При атаката са били унищожени скривалище, оръжия  и амунициите на талибаните.", "date": "2017.08.05", "title": "50 талибани са били ликвидирани при въздушни удари в Източен Афганистан"}
{"url": "http://pik.bg/%D1%82%D1%80%D0%B0%D0%B3%D0%B8%D1%87%D0%B5%D0%BD-%D0%BB%D0%B5%D0%B2%D1%81%D0%BA%D0%B8-%D1%81%D0%B5-%D1%81%D0%B3%D1%80%D0%BE%D0%BC%D0%BE%D0%BB%D1%8F%D1%81%D0%B0-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%81%D1%8A%D0%B4%D0%B8%D0%B9%D1%81%D1%82%D0%B2%D0%BE-%D0%B4%D0%BE%D0%B2%D1%8A%D1%80%D1%88%D0%B8-%D1%81%D0%B8%D0%BD%D0%B8%D1%82%D0%B5-news680963.html", "text": "Отборът на Верея победи Левски с 2:0 на \"Трейс Ареса\" в Стара Загора. Още в третата минута Георги Андонов вкара страхотен гол във вратата на Божидар Митрев. Той получи топката от Елиаш да Силва, който изпревари Димитър Пиргов и свали топката с гърди към седмицата на домакините, последният пък просто не остави шансове на Митрев, след като прати топката в горния десен ъгъл. Попадението обаче трябваше да бъде отменено, тъй като при подаването на Мехди Фенуш с глава към Елиаш бразилецът бе в положение на засада. В 16-ата минута Енчев изби топката пред Вутов, който чакаше центриране на Прохазка. Хубава атака на домакините в 29-ата минута доведе до втори гол във вратата на Митрев. Елиаш пусна топката между краката на Ангелов, като изведе Бенгюлзов, който не пропусна и удвои. Десет минути по-късно чист гол бе отменен на Димитър Пиргов заради несъществуваща засада. Централният бранител прати топката в мрежата. Преди това Георги Аргилашки с отличен рефлекс изби удар на Прохазка в горната греда, а бранителят бе най-бърз и реализира, но попадението му отменено несправедливо, тъй като бе покрит от защитата. На почивката Жуниор Мапуку влезе на мястото на Рошу. \"Сините\" започнаха да атакуват повече, като се опитваха да пробият защитата на Верея по крилата. Обертан няколко пъти центрира, Цветкович също, но голови положения и точни удари не се стигна. Станислав Иванов и Франсис Нар също влязоха в 66-ата минута, като замениха Обертан и Вутов, но Левски продължи да атакува, но без идея как да вкара гол. Седем минути преди края Димитър Пиргов бе изгонен. Бранителят получи втори жълт картон за нарушение срещу Фенуш, което още повече усложни ситуацията на гостите. Новата звезда на Левски Габриел Обертан дебютира като титуляр за \"сините\". Именно това е единствената промяна в стартовите 11 от успеха с 2:0 над Витоша (Бистрица). Бившият играч на Манчестър Юнайтед смени Васил Панайотов. Столичани не са водени от Николай Митов, а от асистента му Асен Букарев, след което от понеделник Делио Роси ще стане треньор. Атаката се води от Серджиу Буш, а Жуниор Мапуку отново е резерва. Двата тима са играли два пъти на ниво Първа лига, като Левски има две победи с голова разлика 5:0. Илиан Илиев направи две промени от победата с 1:0 над Етър в Ловеч. Салим Керкар и Валери Домовчийски са сменени от Мехди Фенуш и Илиян Йорданов. Собственикът на столичани Спас Русев пристигна на стадиона в Стара Загора с личния си автомобил и изпълнителния директор Красимир Иванов. ВЕРЕЯ - ЛЕВСКИ 2:0 1:0 Андонов (3) 2:0 Бенгюзов (29) ВЕРЕЯ: Георги Аргилашки, Здравко Илиев, Мирослав Енчев, Селим Бен Джемия, Костадин Слаев, Осман Балде, Венцислав Бенгюзов, Меди Фенуш, Елиаш да Силва, Илиян Йорданов, Георги Андонов ЛЕВСКИ: Божидар Митрев, Милош Цветкович, Димитър Пиргов, Георги Ангелов, Мики Орачев, Нелуц Рошу, Роман Прохазка, Габриел Обертан, Антонио Вутов, Жорди Гомес, Сержиу Буш Съдия: Владимир Вълков Стадион: \"Трейс Арена\"", "date": "2017.08.05", "title": "Трагичен Левски се сгромоляса в Стара Загора! Скандално съдийство довърши \"сините\""}
{"url": "http://pik.bg/%D1%81%D0%B0%D0%BC%D0%BE-%D0%BF%D0%BE-%D0%BF%D0%B8%D0%BA-tv-%D0%BA%D0%B0%D0%BA-%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D0%B2%D0%B8%D0%BE%D0%BB%D0%B5%D1%82%D0%B0-%D0%BC%D0%B0%D1%80%D0%BA%D0%BE%D0%B2%D1%81%D0%BA%D0%B0-%D1%81%D0%B5-%D0%B8%D0%B7%D0%B1%D0%B0%D0%B2%D0%B8-%D0%BE%D1%82-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F-%D1%81%D0%B8-%D0%BF%D0%BE%D1%80%D0%BE%D0%BA---%D1%86%D0%B8%D0%B3%D0%B0%D1%80%D0%B8%D1%82-news680822.html", "text": "Лекарство и здравословно при това, срещу най-големия си порок, с който дълги години не успява да се раздели, откри в йогата актрисата Виолета Марковка. Допреди няколко години тя бе сред най-заклетите пушачки в гилдията. \"Започнах сериозно да практикувам йога и отказах цигарите. После забременях, спрях през това време асаните, но вече нямаше как да пуша заради бебето. Но и след като родих не съм палила цигара, вече две години и половина, просто не изпитвам необходимост\", признава Марковска в \"Жълтите новини\". Сега през свободното си от театрални постановки и снимките в киното време, като професионален инструктор по йога звездата от \"Столичани в повече\" просвещава своите ученици в нейното тайнство. \"С времето човек осъзвана, че йога не е само физическата част, позите са само малък компонент. Йога е система за личностно усъвършенстване, път да намерим кои сме ние. Все повече хора се обръщат към йога, защото тя е начин човек да подобри здравето си, но също така да постигне физически и умествено равновесие\", добавя Марковска. Отслабва ли се с йога и влияе ли на плодовитостта при жените красивата актриса разказва още в светското предаване на ПИК TV. Марковска споделя също и за своите познания в нумерологията, за работата си с примата на театъра Стоянка Мутафова в \"Столичани в повече\", за майчинството и планира ли скоро второ дете.", "date": "2017.08.05", "title": "САМО ПО ПИК TV! Как актрисата Виолета Марковска се избави от най-големия си порок - цигарите?! Вижте тайната й в \"Жълтите новини\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%B7%D0%BF%D1%80%D0%B0%D1%89%D0%B0-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%B7%D0%B0-%D0%BE%D0%B3%D0%BD%D0%B5%D0%BD%D0%B8%D1%8F-%D0%B0%D0%B4-%D0%B2-%D0%B8%D0%B7%D0%B2%D0%BE%D1%80%D0%B8%D1%89%D0%B5-news680907.html", "text": "Министър-председателят Бойко Борисов разпореди военен вертолет да се включи в гасенето на пожара, избухнал в иглолистна гора между с. Изворище, Миролюбово и Батово, община Бургас. Това съобщиха от правителствената информационна служба. По първоначални данни огънят е обхванал площ от около 300 дка. Премиерът проведе разговор с началника на ГД „Пожарна безопасност и защита на населението“ главен комисар Николай Николов, който го информира за създадената организация за овладяване на стихията. На място са целият личен състав на бургаската пожарна и техниката на Югоизточното държавно предприятие. Действията им са затруднени от силната пресечна местност и силния вятър. Няма пострадали, по данни на пожарникарите няма опасност за жителите на близките села. Вертолетът от състава на ВВС ще излети всеки момент, за да се включи в гасенето и да подпомогне действията на огнеборците. Главен комисар Николов пътува към пожара и ще координира от място в действията на екипите.", "date": "2017.08.05", "title": "ИЗВЪНРЕДНО В ПИК! Борисов изпраща хеликоптер за огнения ад в Изворище"}
{"url": "http://pik.bg/%D1%80%D0%BE%D0%BC%D0%B8-%D0%BF%D1%80%D0%B5%D0%B2%D0%B7%D0%B5%D1%85%D0%B0-%D0%BF%D0%B5%D1%89%D0%B5%D1%80%D0%B0-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D0%BA%D0%BB%D0%B0%D1%82%D1%8F%D1%82-%D0%B2%D0%B5%D0%BA%D0%BE%D0%B2%D0%BD%D0%B8-%D1%81%D1%82%D0%B0%D0%BB%D0%B0%D0%BA%D1%82%D0%B8%D1%82%D0%B8-%D1%81%D0%BD%D0%B8%D0%BC%D0%BA%D0%B8-news680866.html", "text": "Група роми, тръгнала на пещерен туризъм, смая хората, които решиха да посетят пещера Снежанка. Тя се намира на около 35 километра от Пловдив – над град Пещера. „В пещерата влязоха бащата, майката, трите им деца. Освен, че постоянно говореха и прекъсваха екскурзовода, бащата правеше клипче на цялата обиколка, а в един момент започна да клати сталактите, които са на стотици години”. Това разказа пред \"Трафик Нюз\" очевидец на случилото се. Оказва се, че към пещерата интерес на жители от ромски произход има постоянно. „Почти всеки ден пещерата се посещава и от роми. Няма значение етническия им статус, но е важно да пазят природните феномени в нея”, разказва един от екскурзоводите в пещера „Снежанка”. Друго, което често прави впечатление, е облеклото на посетителите. „Видях деца и родители с къси панталони, потници и джапанки. Зъзнеха и псуваха, че в пещерата е студено. Чудя се защо не са се подготвили, след като е ясно, че целогодишно температурата в пещерата 9 градуса”, казва още възмутеният турист. Пещера „Снежанка” е открита през 1961 година случайно от пещерняци, които за първи път влезли в нея в 9 часа сутринта и излезли късно вечерта, запленени от красотата ѝ. Дължината ѝ е само 145 метра, с постоянна годишна температура 9 градуса. Образувана е от Новомахленската река през епохата на леванта и дооформена през кватернера. Богата е на сталагмити, сталактити, сталактони, драперии, синтрови езерца. Най-големият сталактит е дълъг 1,27 м. „Снежанка“ се състои от няколко красиви зали: Залата на виметата, Голямата зала, Музикалната зала, свързани със Срутището, над което минава мост. Във Вълшебната зала, покрита със снежнобял кристален синтър, природата е създала фигурка, оприличавана на приказната героиня. Името на пещерата идва от снежнобелия синтър. В средата на пещерата има кръгли огнища, до които са намерени предмети от ранножелязната епоха и кости на животни. Траките са я ползвали като убежище от врагове. Разположена в Баташката планина в Родопите и се намира на 5 км от град Пещера. След отклонението от главния път от град Пещера към град Батак, има около 2 км тесен асфалтиран път, по който трудно се разминават два автомобила. По асфалтирания път се стига до паркинг, където може да оставите автомобила си. Пещерата е труднодостъпна (около 25 минути нагоре по стръмна екопътека с дължина 830 метра).", "date": "2017.08.05", "title": "Роми превзеха пещера край Пловдив, клатят вековни сталактити (СНИМКИ)"}
{"url": "http://pik.bg/%D0%B3%D0%B0%D0%B1%D1%80%D0%B8%D0%B5%D0%BB%D0%B0-%D0%BF%D0%B5%D1%82%D1%80%D0%BE%D0%B2%D0%B0-%D0%BE%D1%81%D1%82%D0%B0%D0%BD%D0%B0-%D0%B8%D0%B7%D0%B2%D1%8A%D0%BD-%D1%84%D0%B8%D0%BD%D0%B0%D0%BB%D0%B0-%D0%B2-%D1%82%D1%80%D0%BE%D0%B9%D0%BD%D0%B8%D1%8F-%D1%81%D0%BA%D0%BE%D0%BA-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%B2-%D0%BB%D0%BE%D0%BD%D0%B4%D0%BE%D0%BD-news680871.html", "text": "Габриела Петрова не успя да се класира за финала в тройния скок при жените на Световното първенство по лека атлетика в Лондон, съобщава сайтът на шампионата. В квалификацията Спортист №1 на България за 2015 година завърши с резултат от  13,90 метра, което я остави на 17-о място в подреждането. Петрова регистрира и опити на 13,66 и на 13,62 метра. С първи резултат във финала влезе Олга Рипакова от Казахстан, която преодоля 14,57 метра. Финалът на дисциплината е на 7 август.", "date": "2017.08.05", "title": "Габриела Петрова остана извън финала в тройния скок на Световното първенство в Лондон"}
{"url": "http://pik.bg/%D0%BA%D0%BE%D0%BD%D0%B2%D0%B5%D1%80%D1%82%D0%BE%D0%BF%D0%BB%D0%B0%D0%BD-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D1%81-26-%D0%B4%D1%83%D1%88%D0%B8-%D0%BD%D0%B0-%D0%B1%D0%BE%D1%80%D0%B4%D0%B0-news680924.html", "text": "Конвертоплан Ем Ви-22 \"Оспри\" на корпуса на морската пехота на САЩ катастрофира край австралийското крайбрежие. На борда му е имало 26 души, от тях 23 са спасени, съобщи министерството на отбраната на САЩ, цитирано от телевизионният канал \"Фокс нюз\". Екипажът на конвертоплана е бил от четирима души. Провежда се издирвателно-спасителна операция, в която са включени катери и самолети.", "date": "2017.08.05", "title": "Конвертоплан на американската армия катастрофира с 26 души на борда"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BB%D0%BE%D0%BA%D0%B0%D0%BB%D0%B8%D0%B7%D0%B8%D1%80%D0%B0%D1%85%D0%B0-%D0%BF%D0%BE%D0%B6%D0%B0%D1%80%D0%B0-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-news680927.html", "text": "МВР. В резултат на предприетите бързи действия, пожарните екипи са локализирали пожара, възникнал днес в района на с. Славотин. Това съобщиха от пресцентъра на Сигналът за инцидента бе подаден към 14.30 часа. Поради силния вятър, огънят, тръгнал от стърнища и ниски треви, бе обхванал и част от намиращите се в близост няколко къщи, повечето от които безлюдни. Веднага на място бяха изпратени пожарникари, които успяха в рамките на няколко часа да овладеят ситуацията. След локализирането на огъня, пожарните екипи работят по погасяването само на отделни огнища. От инцидента няма пострадали хора.", "date": "2017.08.05", "title": "Добра новина! Локализираха пожара в Монтана"}
{"url": "http://pik.bg/%D1%81%D0%B0%D1%89-%D0%BD%D0%B0%D0%BF%D0%B0%D0%B4%D0%BD%D0%B0-%D1%81%D1%8A%D1%80%D1%86%D0%B5%D1%82%D0%BE-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-%D1%81-%D1%84%D0%BE%D1%81%D1%84%D0%BE%D1%80%D0%BD%D0%B8-%D0%B1%D0%BE%D0%BC%D0%B1%D0%B8-news680856.html", "text": "Водената от САЩ коалиция е , съобщава сирийската агенция САНА, позовавайки се на заместник-ръководителя на местния клон на Червения полумесец. Дина ал Асаад заяви, че бомбардирането на Болницата беше бомбардирана с повече от 20 снаряда, които бяха насочени към електрическите генератори, линейките и редица отделения в болницата, добави представителят. Бомбардираната болница е лекувала . Според Асаад джихадистите от ДАЕШ (\"Ислямска държава\") си имат свои болници и медицински центрове, така че в поразената болница не е имало джихадисти. Според руски медии при атаки в Ракка. През юни коалицията е обявила, че е използвала такъв тип снаряди, за да набележи В петък от САНА обявиха, че при въздушни удари в града са загинали една жена и седем деца. бомбардирала болница в сирийския град Ракка с фосфорни бомби националната болница в града е извършено в четвъртък вечерта. повече от 100 души не за първи път коалицията използва забранени фосфорни бомби цели в Ракка, които да бъдат освободени по време на операцията.", "date": "2017.08.05", "title": "САЩ нападна сърцето на терористите с фосфорни бомби"}
{"url": "http://pik.bg/%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D1%81%D0%B5-%D1%80%D0%B0%D0%B7%D0%B1%D0%B8-%D0%BF%D1%80%D0%B8-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-%D0%B0%D0%BB%D0%BF%D0%B8%D1%82%D0%B5-%D0%B2%D0%B8%D0%B4%D0%B5%D0%BE-news680892.html", "text": "Спасителен хеликоптер катастрофира докато се опитваше да излети след евакуацията на алпинист от най-високия връх в австрийските Алпи – Гросглокнер, информира в. „Дейли телеграф”, цитиран от БГНЕС. Инцидентът е заснет от катерач, който бил на съседния връх. На кадрите се вижда как пилотът губи управление, след като в него се качва човек. Машината започва да се върти като за малко не закача с витлото си спасител и накрая се разбива в скала. Въпреки катастрофата, никой на борда на хеликоптера не е сериозно пострадал. Леко ранен е само парамедик.", "date": "2017.08.05", "title": "Хеликоптер се разби при спасителна операция в Алпите (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D0%B3%D0%BD%D0%B5%D0%BD-%D0%B0%D0%B4-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-%D0%BF%D0%BE%D0%B6%D0%B0%D1%80-%D1%82%D1%80%D1%8A%D0%B3%D0%BD%D0%B0-%D0%BA%D1%8A%D0%BC-%D0%BA%D1%8A%D1%89%D0%B8%D1%82%D0%B5-news680894.html", "text": "Пожар гори в Монтанско. Днес към 14.30 часа бил подаден сигнал за възникнал пожар в района на село Савотин. Това съобщиха от пресцентъра на МВР. По първоначални данни огънят е тръгнал от стърнища и ниски треви, но поради силния вятър пламъците са обхванали и част от намиращите се в близост няколко къщи, повечето от които безлюдни. В една от тях имало живущи, които навреме са успели да излязат от сградата и не са пострадали. На място са пожарни екипи, които и в момента полагат всички усилия за погасяване на огъня.", "date": "2017.08.05", "title": "ИЗВЪНРЕДНО! Огнен ад в Монтанско, пожар тръгна към къщите"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D0%BE-%D0%BF%D0%B8%D0%BA-tv-%D0%BA%D0%BE%D0%BA%D0%BE-%D0%B4%D0%B8%D0%BD%D0%B5%D0%B2-%D1%81-%D0%BD%D0%BE%D0%B2-%D1%83%D0%B4%D0%B0%D1%80-%D0%BF%D0%BE-%D0%B5%D0%BC%D0%B8%D0%BB%D0%B8%D1%8F-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%B8-%D0%B4%D0%B5%D1%86%D0%B0%D1%82%D0%B0-%D0%B9-%D1%82%D1%80%D1%8A%D0%B3%D0%BD%D0%B0%D1%85%D0%B0-%D0%BF%D0%B5%D1%88-%D0%B7%D0%B0%D1%80-news680697.html", "text": "Жалки опити да отреже крилете, върху които лети Емилия, откакто престана да му бъде жена, прави Коко Динев. Колекционерът на фолк диви явно не може да се примири, че скоро след раздялата им звездата на \"Пайнер\" вече си има нов любов, който засега упорито пази в тайна, и действа с удари под кръста, само и само да помрачи комфорта й. Преди седмица бившата Коковица и децата й останали без лек автомобил, след като бизнесменът прибрал джипа, който бил на тяхно разположение. С возилото Емилия пътувала из страната за участия и возела сина си Иван на училище. В момента той е във ваканция и не се нуждае от превозно средство, но заради липсата на автомобил под ръка Емилия се принудила да пътува със самолет до Варна за чалга концерта на стадион \"Спартак\" миналия уикенд, става ясно в новото издание на \"Жълтите новини\". От светското предаване на ПИК TV, което всяка събота обобщава най-пикантните клюки и хайлайф събития от седмицата, ще научите още:", "date": "2017.08.05", "title": "ЕКСКЛУЗИВНО ПО ПИК TV! Коко Динев с нов удар по Емилия! Звездата и децата й тръгнаха пеш заради ревността на хазартния бос - плюс още сензации в \"Жълтите новини\""}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D0%B8%D1%82%D0%B0%D0%BB%D0%B8%D1%8F-%D0%BF%D0%BE%D0%B3%D1%83%D0%B1%D0%B8-%D0%B6%D0%B5%D0%BD%D0%B0-news680858.html", "text": "Една жена е загинала, след като автомобилът й е бил ударен от свлачище на кална маса в италианските Алпи, съобщиха в събота от полицията, предава AFP. Инцидентът се е случил през нощта край ски курорт в планинската верига Доломити, намираща се в североизточната част на Италия. Превозното средство е било извадено от речното корито, но от спешна помощ не са успели да спасят жената.", "date": "2017.08.05", "title": "Страшен инцидент в Италия погуби жена"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B5-%D0%B3%D0%BE%D1%82%D0%BE%D0%B2-%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81-%D0%BA%D0%BD%D0%B4%D1%80-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B0%D1%81%D0%B5%D0%B0%D0%BD-%D0%B2-%D0%BC%D0%B0%D0%BD%D0%B8%D0%BB%D0%B0-news680861.html", "text": "Външният министър на Южна Корея Чан Ген Хва обяви готовност да се срещне с представители на Северна Корея за преговори по време на  регионалния форум на Асоциацията на страните от Югоизточна Азия (АСЕАН) в Манила, съобщава агенция „Ренхап“. „Ако имаме и най-малката възможност за преговори със Северна Корея, ще я използваме“, заявява пред журналисти Хва. Ядрените проблеми, свързани със Северна Корея, се очаква да бъдат сред основните теми на дискусия по време на срещата. Външните министри на страните-членки на Асоциацията вече изразиха безпокойството си от напрежението на Корейския полуостров и призоваха за спешни мерки за потушаването му.", "date": "2017.08.05", "title": "Външният министър на Южна Корея е готов на преговори с КНДР на срещата на АСЕАН в Манила"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%B8%D1%82%D0%B5-%D1%81%D0%B8%D0%BB%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D1%81-%D0%BC%D0%B0%D1%89%D0%B0%D0%B1%D0%BD%D0%B0-%D0%B0%D0%BD%D1%82%D0%B8%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D1%81%D1%80%D0%B5%D1%89%D1%83-%D0%B1%D0%B0%D0%BD%D0%B4%D0%B8%D1%82%D0%B5-%D0%B2-%D1%80%D0%B8-news680863.html", "text": "Бразилските сили за сигурност и полицейски служители са провели мащабна операция срещу бандите в гетата на Рио де Жанейро, съобщава AFP, цитирана от Фокус. Според информацията на силите за сигурност на Рио де Жанейро операцията е стартирала в малките часове на нощта и е обхванала общо шест фавели. Основна цел на акцията е била разбиване на бандите, стоящи зад увеличения брой грабежи на търговски камиони.", "date": "2017.08.05", "title": "Акция! Бразилските сили за сигурност с мащабна антитерористична операция срещу бандите в Рио де Жанейро"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B2-%D0%BD%D0%B5%D0%B0%D0%BF%D0%BE%D0%BB-%D0%B1%D1%8A%D0%BB%D0%B3%D0%B0%D1%80%D0%B8-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B8-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B4%D1%80%D0%BE%D0%B3%D0%B0-%D0%B8-%D0%B8%D0%B7%D0%BD%D1%83%D0%B4%D0%B2%D0%B0%D0%BD%D0%B5-news680900.html", "text": "В Неапол задържаха двама българи, издирвани с европейска заповед за арест, издадена от холандските власти, информира БНР.в е са издирвани за извършено убийство в Холандия, разпространяване на дрога и изнудване. Имената на двамата българи не се споменават, но някои медии поместват тяхна снимка. Предполагаемите извършители на престъпните деяния са ползвали фалшиви документи, за да не бъдат разкрити. Според холандските полицейски служби с българите е свързано убийство на 65-годишен мъж в селището Риланд в Холандия през месец март тази година и се смята, че те са част от престъпна група, разпространявала наркотици предимно в Белгия. През месец май, при блиц акция на полицията в апартамент в Eтен-лур в Белгия бе намерена дрога. Тогава бяха задържани девет българи и един холандец, но въпросните двама издирвани успели заедно със свой сънародник да избягат. След този епизод, холандските власти поискали европейско съдействие за тримата бегълци. Единият е задържан в България в края на юни, а сега и двамата му съмишленици в Неапол. Те са в местния затвор. Разследването по случая продължава.", "date": "2017.08.05", "title": "ИЗВЪНРЕДНО! Арестуваха в Неапол българи, издирвани за убийство, дрога и изнудване"}
{"url": "http://pik.bg/%D0%B1%D1%83%D1%80%D0%B3%D0%B0%D0%B7%D0%BB%D0%B8%D1%8F-%D1%81-%D0%BB%D1%8A%D1%81%D0%BA%D0%B0%D0%B2%D0%BE-%D0%B1%D0%BC%D0%B2-%D0%BF%D0%BE%D0%BC%D0%B5%D1%82%D0%B5-%D1%80%D0%BE%D0%BC-%D1%81-%D0%BA%D0%BE%D0%BB%D0%B5%D0%BB%D0%BE-news680902.html", "text": "Бургазлия с луксозно БМВ помете ром на колело на бул.\"Иван Вазов\", пише Флагман.бг. Катастрофата станала около 17 часа днес, а колоездачът веднага е откаран в болницата. Има съмнения за счупвания. Най-вероятно ромският велосипедист е сякъл пътя на БМВ-то, слизайки от тротоара без да се огледа. Щетите по БМВ-о са съвсем леки, но бургазлията, който пътуваше днес със семейството си - съпругата и дъщеричката си и очевидно са били на плаж извън града, бе много изплашен. В момента той дава обяснения пред полицаите за ПТП-то.", "date": "2017.08.05", "title": "Бургазлия с лъскаво БМВ помете ром с колело"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%BF%D0%B5%D1%82%D1%80%D0%BE-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D0%BB%D0%B5%D1%82%D1%8F-%D1%81-%D0%B1%D0%BE%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D0%BC%D0%B8%D0%B3-29-news680869.html", "text": "Президентът на Украйна Петро Порошенко се появи във Военновъздушната база край Винница на боен самолет МиГ-29 за да се включи в тържествата за деня на Военновъздушните сили на Украйна. Порошенко се похвали за това в личния си профил във „Фейсбук“. Самолетът, с който летеше държавният глава на Украйна, бе придружен от още един изтребител, който направи и демонстрация в небето, изпълнявайки фигури от висшия пилотаж. В тържествата за деня на Военновъздушните сили на Украйна освен президента Порошенко се включиха и министърът на отбраната на Украйна Полторак и ръководителят на генералния щаб на армията на страната Муженко.", "date": "2017.08.05", "title": "Президентът на Украйна Петро Порошенко летя с боен самолет МиГ-29"}
{"url": "http://pik.bg/%D1%83%D0%B6%D0%B0%D1%81-%D0%B2-%D0%B1%D0%BE%D0%BB%D0%B8%D0%B2%D0%B8%D1%8F-%D0%B0%D0%B2%D1%82%D0%BE%D0%B1%D1%83%D1%81-%D0%BF%D0%B0%D0%B4%D0%BD%D0%B0-%D0%BE%D1%82-150-%D0%BC-%D0%B8%D0%BC%D0%B0-%D0%BC%D0%BD%D0%BE%D0%B3%D0%BE-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news680905.html", "text": "Най-малко 8 души са загинали при катастрофа на автобус в Боливия, съобщава РИА \"Новости\". 31 души са пострадали при инцидента. Катастрофата е станала вследствие на механичен проблем на автобуса. Превозното средство е паднало от 150 метра.", "date": "2017.08.05", "title": "УЖАС В БОЛИВИЯ! Автобус падна от 150 м, има много загинали"}
{"url": "http://pik.bg/%D0%B3%D1%8A%D0%B1%D0%B0%D1%82%D0%B0-%D0%B2-%D0%BA%D1%83%D1%85%D0%BD%D1%8F%D1%82%D0%B0---%D0%BF%D0%BE-%D0%BC%D1%80%D1%8A%D1%81%D0%BD%D0%B0-%D0%BE%D1%82-%D1%82%D0%BE%D0%B0%D0%BB%D0%B5%D1%82%D0%BD%D0%B0%D1%82%D0%B0-news680873.html", "text": "Кухненската гъба може да бъде идеалното място за отглеждане на бактерии, алармират учени, цитирани от NDTV. Колкото и да се опитваме да запазим кухнята си чиста, винаги остават по-рискови в хигиеничен аспект обекти и най-често това е именно гъбата. Според проучване, проведено от немски изследователи, те ни свързват с микроорганизми като Moraxella osloensis и Gammaproteobacteria, които включват редица човешки патогени, включително такива, причиняващи тиф, холера и хранително отравяне. \"Въпреки често срещаното погрешно схващане, беше доказано, че в кухнята има повече микроби, отколкото в тоалетните\", пишат изследователите. \"Това се дължи главно на приноса на кухненски гъби, които са доказали, че са най-големите резервоари на активни бактерии в цялата къща.\" Дори да сте положили допълнително усилие да почистите гъбата за кухня, тези методи може да не са достатъчни, за да унищожат патогените, предупреждават специалистите пред сп. „Scientific Reports”. Всъщност, редовно почистваните гъби дори не са по-чисти от тези, които никога не се почистват, съобщава БГНЕС. Изследователите заявяват, че \"гъбите в кухнята не само действат като резервоар за микроорганизми, но и като техни разпространители, което може да доведе до кръстосано замърсяване на ръцете и храната -основна причина за появата на болести, свързани с храните.\" Експертите са наясно, че няма как да се откажем от кухненските гъби, но и че ги правим по-опасни, когато ги почистваме. Ето защо те дават оптималния съвет – гъбите да бъдат сменяни всяка седмица.", "date": "2017.08.05", "title": "Гъбата в кухнята - по-мръсна от тоалетната"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%B1%D0%BE%D1%82%D0%B5%D0%B2%D0%B3%D1%80%D0%B0%D0%B4-%D1%83%D1%87%D0%B5%D0%BD%D0%B8%D0%BA-%D0%BF%D0%B0%D0%B4%D0%BD%D0%B0-%D0%BE%D1%82-%D0%BF%D0%B5%D1%82%D0%B8%D1%8F-%D0%B5%D1%82%D0%B0%D0%B6-%D0%B8-%D0%BF%D0%BE%D1%87%D0%B8%D0%BD%D0%B0-%D0%BD%D0%B0-%D0%BC%D1%8F%D1%81%D1%82%D0%BE-news680931.html", "text": "17-годишно момче е открито мъртво до жилищен блок на бул. „България“ №13 в Ботевград. Сигналът е подаден в полицията около 6.30 часа тази сутрин от жена, която живее в същия блок и е видяла тялото. По първоначална информация К.К. е починал, след като е паднал от петия етаж. Дали става дума за нелеп инцидент, дали е скочило само, или пък има друга причина за смъртта му – все още няма яснота по този въпрос, съобщава botevgrad.com. Момчето е живеело заедно с майка си, която е в шок от случилото се. Младежът не е бил конфликтен, не е имал криминални прояви, не е употребявал алкохол и наркотици. К.К. е бил ученик в ПГТМ „Христо Ботев“.", "date": "2017.08.05", "title": "СТРАШНА ТРАГЕДИЯ РАЗТЪРСИ БОТЕВГРАД! Ученик падна от петия етаж и почина на място"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BE%D0%BA%D0%BE%D0%BB%D0%BE-%D1%81-%D0%B8%D0%B7%D0%B2%D0%BE%D1%80%D0%B8%D1%89%D0%B5-news680930.html", "text": "Агенция \"Пътна инфраструктура\" Ограничено е движението по път III-6009 Миролюбово - Изворище, заради възникналия пожар. Това съобщиха от пресцентъра на . Шофьорите да се движат с повишено внимание и съобразена скорост по обходен маршрут: Изворище - Банево - Ветрен - път I-6 Карнобат - Бургас и обратно.", "date": "2017.08.05", "title": "ОГНЕН АД! Ограничават движението около с. Изворище"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BB%D0%B0%D0%BC%D0%BD%D0%B0-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-%D0%B7%D0%B0-%D0%B1%D1%8A%D1%80%D0%B7%D0%BE-%D1%85%D1%80%D0%B0%D0%BD%D0%B5%D0%BD%D0%B5-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D1%85%D0%BE%D1%80%D0%B0%D1%82%D0%B0-%D1%81%D0%B0-%D0%B2-%D1%83%D0%B6%D0%B0%D1%81-news680944.html", "text": "Пожар избухна в заведението за бързо хранeне „Златното пиле“ във Враца, съобщава \"Булнюз\". Огънят тръгна преди минути от кухнята и бързо захапа останалите помещения на бул. „2-ри юни“. Клиентите на заведението видяха суматохата и по нахлуващия пушек бързо стана ясно, че сградата гори. Хората незабавно избягаха от нахлуващия дим, без да могат да напазаруват за вкъщи. Навън се изнесе и персоналът на заведението. Пожарната пристигна за секунди, тъй като тя се намира на около 500 метра от ресторанта. Първоначално персоналът опита сам да се справи с инцидента, но бързо стана ясно, че в помещенията няма задължителните пожарогасители. Служител потърси такъв, но касиерката му подаде подобен на тези в автомобилите, който нямаше как да му свърши работа. На мястото на инцидента пристигна и патрул на полицията, който отцепи района около ресторанта. Избухналите пламъци повдигат въпроса дали в новооткритото заведение са спазени всички изискания за пожарна безопасност и дали изобщо е правена проверка за наличието на пожарогасители в него. На дневен ред излиза и въпросът каква е хигиената в кухнята и дали непочистена мазнина не е причината за крайно неприятния инцидент.", "date": "2017.08.05", "title": "ИЗВЪНРЕДНО! Пламна заведение за бързо хранене във Враца, хората са в ужас "}
{"url": "http://pik.bg/%D0%BC%D0%B0%D0%BB%D1%87%D1%83%D0%B3%D0%B0%D0%BD-%D0%BE%D1%82-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D1%81%D0%BF%D0%B5%D1%88%D0%BD%D0%BE-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B8%D1%80%D0%B0%D0%BD-%D0%B2-%D1%81%D0%BE%D1%84%D0%B8%D1%8F-%D1%81%D1%8A%D1%81-%D1%81%D1%8A%D0%BC%D0%BD%D0%B5%D0%BD%D0%B8%D0%B5-%D0%B7%D0%B0-%D0%BA%D1%83%D1%87%D0%B5%D1%88%D0%BA%D0%B0-%D1%82%D0%B5%D0%BD%D0%B8%D1%8F-news680876.html", "text": "Транспортираха за столична клиника със съмнение за заразяване с кучешка тения четиригодишния А.М. от Сандански. Малчуганът е поддържал няколко дни висока температура с гадене и повръщане. След направени изследвания по предписание на личния лекар е пренасочен за лечение в софийска клиника, съобщи Стоян Костадинов, роднина на семейството. Той заяви, че ще настоява кметът на общината Кирил Котев да забрани пускането на домашни любимци в парковата зона в Сандански без намордник и каишка и да се налагат санкции на собствениците на кучета, които ги пускат да пият вода от чучура на чешмите в парка, защото кучешката тения се предава и от слюнка. Съгласно общинска наредбата глобата е 50 лева за куче без намордник и каишка. Досега няма нито един съставен акт или фиш на собственик на домашен любимец за такова нарушение, показва справка в Общинската администрация. Над 50 вида бактерии се съдържат в устата на домашните любимци, от които се заразяват предимно децата, поясни С. Костадинов, който е баща на две момичета, на 2 и 5 години. „Почти вяка вечер със семейството ми сме на разходка в парк „Свети Врач”. Забранил съм на децата да пият вода от чешмите, разположени в парковата зона. Много често ставам свидетел как кучетата сами пият вода от чешмите. Неотлъчно до тях са техните собственици. Опитвал съм се да говоря със стопаните да не ги пускат без намордник или каишка, защото са опасни за децата. Но винаги ми е отговаряно – няма проблем, не са опасни, да не ги предизвикат с даване на команди. Изумен съм от факта, че почти всеки стопанин на куче е бизнесмен, лекар, адвокат или търговец. Хора, които стоят добре в обществото. Но не осъзнават, че домашният им любимец, след като е пуснат свободно, сее смъртоносна зараза. Преди няколко дни разговарях с ветеринаря Гаврилов, след като братовчед ми каза, че синът му е заразен с кучешка тения. Поех ангажимент писмено да уведомя кмета Кирил Котев да се разпореди и да се прилага Наредба № 1 едно в община Сандански”, обясни Костадинов.", "date": "2017.08.05", "title": "Малчуган от Сандански спешно транспортиран в София със съмнение за кучешка тения"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B2%D0%B5%D1%89%D0%B0%D1%8F%D1%82-%D0%BE%D0%B2%D0%BD%D0%B8%D1%82%D0%B5-%D0%B4%D0%B0-%D0%BE%D1%87%D0%B0%D0%BA%D0%B2%D0%B0%D1%82-%D0%B3%D0%BE%D0%BB%D1%8F%D0%BC%D0%B0-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D1%80%D0%B0%D1%86%D0%B8%D1%82%D0%B5-%D1%89%D0%B5-%D0%B1%D0%BE%D1%80%D1%8F%D1%82-%D1%81%D0%B5%D0%BC%D0%B5%D0%B9%D0%BD%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-news680815.html", "text": "Астрологията е наука, която изучава взаимодействието между Слънцето, Луната и останалите планети и отражението им върху живота, хората и причините за събитията, случващи се на Земята. Ето и пълна прогноза за днешния ден направена от астроложката Петя Георгиев пред \"Тялото\". Може да не ви се вярва, но денят ще е свързан с изненада. А изненадата вероятно ще е свързана с близките ви и няма да е от най-приятните. Вероятно ще избухне конфликт, който назрява от доста време. Постарайте се да го предотвратите още в зародиш. Въпросите, които ще представляват интерес за вас днес ще са твърде далече като тема от основните ви занимания. Вероятно ще са свързани с обмисляне на пътешествие или систематизиране на информация от непозната област. Не се учудвайте, ако близките ви реагират скептично на опитите да ги запознаете с увлеченията си. Част от днешните случки ще са изненадващи и може да ви заварят неподготвени, да ви подтикнат към прибързани действия. Мислете прагматично и не рискувайте, особено ако става дума за членове на семейството, финансови сделки или имущество. Ще се наложи да се справите с дребни разногласия между членовете на семейството. Постарайте се да уредите конфликтите колкото е възможно по-спокойно и по-дипломатично. Част от въпросите ще ви засягат лично, може и да ви изнервят, но емоционалните изблици със сигурност няма да са най-доброто решение. Едва ли ще успеете да реализирате личните си желания по начина, който си представяте. Много по-вероятно е да се наложи да ориентирате усилията си за осъществяване на някаква обща цел. Както положителните, така и отрицателните тенденции на деня може да излязат от контрол и да създадат допълнителна заетост. Непривично емоционални и впечатлителни сте днес. Стремежът към силни усещания може да ви подтикне към необмислени постъпки. Опитайте се да запазите чувство за мярка и да не прекалявате с нищо, най-вече с алкохол, любовни авантюри и високи скорости. Приемете случващото се днес с чувство за хумор. Денят ще е изпълнен с доста впечатления и емоционални преживявания, но не по ваша инициатива. Някой от близките прекалено ще драматизира затрудненията си и ще се стреми да получи вниманието ви. Реагирайте с усмивка, вместо с досада. Ще е по-лесно. Не е изключено да ви поканят за участие в някакво публично мероприятие. Не отказвайте, преживяванията ще са интересни. Погрижете се за безопасността си, обаче, защото където има струпване на много хора съществува и вероятност за инцидент. Покана за гостуване, пътуване или посещение на близки при вас ще ви принуди да направите допълнителни разходи. Въздържайте се от прояви на прекалена щедрост и разточителност и не прибягвайте до скритите си запаси. Преценявайте финансовите си нужди с оглед бъдещи инвестиции без заеми. За част от днешните занимания няма да имате ясна концепция и това може да ви създаде усещане за напрежение и несигурност. Споделете съмненията си с близките и потърсете мнението им. Със сигурност ще ви подскажат идеи, които с лека трансформация биха ви свършили работа. Ще се натъкнете на някои затруднения при реализация на днешните си замисли. Част от тях ще са толкова неочаквани и странни, че ще ви принудят да преосмислите критериите си за добро и лошо. Ще са свързани със субективен фактор, но преди да помислите за отмъщение помислете доколко са били грешни личните ви действия. Енергетиката ви е стабилна, но решавайки да се занимавате с мащабни дейности първо помислете дали разполагате с необходимите ресурси и след това дали не надценявате готовността на близките си да ви помогнат. И по двата показателя може да преживеете сериозно разочарование, така че постарайте се да сте максимално обективни.", "date": "2017.08.05", "title": "ЗВЕЗДИТЕ ВЕЩАЯТ! Овните да очакват голяма изненада, раците ще борят семейни проблеми"}
{"url": "http://pik.bg/%D0%B3%D0%B0%D0%B2%D1%80%D0%B0-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D1%82%D0%BE%D0%B0%D0%BB%D0%B5%D1%82%D0%BD%D0%B0-%D1%85%D0%B0%D1%80%D1%82%D0%B8%D1%8F-%D1%81%D1%8A%D1%81-%D1%81%D1%82%D0%B0%D1%82%D1%83%D1%81%D0%B8-%D0%BD%D0%B0-%D1%82%D1%80%D1%8A%D0%BC%D0%BF-%D1%81%D0%BD%D0%B8%D0%BC%D0%BA%D0%B0-news680814.html", "text": "\"Амазон\" предлага с най-ироничните и спорни съобщения на американския лидер Доналд Тръмп в \"Туитър\", съобщават местни медии. Интернет на клиентите си. Но от компанията обявиха, че тоалетната хартия се продава от фирма, наречена Toilet Tweets, и че доставките са извършват от \"Амазон\". Но до средата на вчерашния ден изглежда, че компанията на Джеф Безос се дистанцира от продукта. При ново търсене на \"Donald Trump Classic Tweets Toilet Paper\" се отваря страница, на която се отбелязва, че продуктът е достъпен чрез трети страни. На хартията от преди да стане държавен глава. ново ниво тоалетна хартия гигантът продава хартията за 11,99 долара има цитати на Тръмп в социалната мрежа", "date": "2017.08.05", "title": "ГАВРА! Продават тоалетна хартия със статуси на Тръмп (СНИМКА)"}
{"url": "http://pik.bg/%D1%8F%D0%BC%D0%B1%D0%BE%D0%BB%D1%81%D0%BA%D0%B8-%D0%B7%D0%B5%D0%BC%D0%B5%D0%B4%D0%B5%D0%BB%D1%86%D0%B8-%D0%B2-%D1%83%D0%B6%D0%B0%D1%81-%D0%BE%D1%82-%D0%B3%D0%BB%D0%B8%D0%B3%D0%B0%D0%BD%D0%B8-%D1%81%D1%8A%D1%81%D0%B8%D0%BF%D0%B2%D0%B0%D1%82-%D0%B2%D1%81%D0%B8%D1%87%D0%BA%D0%BE-%D0%BD%D0%B0%D1%80%D0%B5%D0%B4-news680824.html", "text": "Глигани нападат масиви със слънчоглед и царевица в ямболската община Болярово. Нанесените щети са големи, а земеделските стопани са безсилни срещу увеличената популация на дивите животни. Николай Димов е земеделски производител, който обработва около 70 000 дка в землищата на няколко планински села в община Болярово. Нападенията на глигани започнали преди 20 дни, като са засегнати предимно масиви със слънчоглед и царевица. „Щетите са доста големи, не сме правили все още комисии да установим точните щети, но предполагам, че ще бъдат между 5-10%. Този масив тук е над 50% унищожен... Щетите по мои предположения ще бъдат между 50 и 100 хиляди лева\", казва Николай Димов, земеделски производител пред БНТ. Глигани нападат масиви със слънчоглед и царевица в ямболската община Болярово. Нанесените щети са големи, а земеделските стопани са безсилни срещу увеличената популация на дивите животни. Николай Димов е земеделски производител, който обработва около 70 000 дка в землищата на няколко планински села в община Болярово. Нападенията на глигани започнали преди 20 дни, като са засегнати предимно масиви със слънчоглед и царевица. „Щетите са доста големи, не сме правили все още комисии да установим точните щети, но предполагам, че ще бъдат между 5-10%. Този масив тук е над 50% унищожен... Щетите по мои предположения ще бъдат между 50 и 100 хиляди лева\", казва Николай Димов, земеделски производител пред БНТ.", "date": "2017.08.05", "title": "Ямболски земеделци в ужас от глигани, съсипват всичко наред"}
{"url": "http://pik.bg/%D0%B8%D0%B3%D1%80%D0%B0-%D0%BD%D0%B0-%D1%81%D1%8A%D0%B4%D0%B1%D0%B0%D1%82%D0%B0-%D1%82%D0%BE%D1%82%D0%BE%D0%BC%D0%B8%D0%BB%D0%B8%D0%BE%D0%BD%D0%B5%D1%80%D1%8A%D1%82-%D1%80%D1%83%D0%BC%D0%B5%D0%BD-%D1%81-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%BE%D1%82%D0%B2%D0%B5%D0%B4%D0%B5%D0%BD-%D0%B2-%D0%BF%D1%81%D0%B8%D1%85%D0%BE%D1%82%D0%BE-news680833.html", "text": "Тотомилионерът от село Покровник Румен Пеовски бе настанен за 3 месеца на принудително лечение в психиатрия. Искането бе направено от Районна прокуратура и вчера бе одобрено от съда. В хода на делото бяха разпитани родителите на 56-годишния милионер, които силно притеснени разказаха за неволите през последния месец. Синът им бил читав като бил трезвен, но след като се напиел, губел контрол и ставал агресивен. Много лошо му влияела приятелската компания, с която разпивал напоследък. Така се случило и на 19 юни, който се оказал тройно критичен за милионера и околните. Тогава под въздействие на алкохола и вероятно други субстанции нарязал гардероба в къщата, подгонил майка си с нож, след това разбил касата, в която баща му държал пушката си, и започнал да стреля напосоки на улицата, където имало майки и деца, съобщава \"Струма.бг\". Бащата на Пеовски заяви, че от 50 години е ловец, но синът му никога не е проявил интерес към лова. Той подозира, че е разбил касата и взел пушката пак под влияние на приятелите по чашка. На въпрос на прокурор Ковачки дали може да скъса с тези приятели бащата вдигна безпомощно рамене и през сълзи каза, че това зависи само от Румен. Той обаче пое ангажимент да го наблюдава дали ще си пие хапчетата, които ще му изпишат лекарите. Според психиатрите тотомилионерът е получил манийно разстройство, което не е в тежка форма. Изслушването на свидетелските показания на майката се проведоха при закрити врати по искане на защитата. Съдия Калина Иванова реши, че искането на прокуратурата за принудително лечение е основателно. Румен Пеовски бе изведен с белезници от залата от двама полицаи и откаран с кола до специализираното заведение. Припомняме, че Пеовски спечели джакпота в 6 от 42 в размер на 1 663 872 лв. с фиш от 1,20 лв. Той играел с едни и същи числа от 30 години, но късметът го споходи през месец май тази година. След като удари джакпота, той дал 10 000 лв. за църквата в селото и купил жилище на малкия си син, който е в България. На големия, който заедно с майка си от доста време били на гурбет в Англия, обещал да вземе апартамент в Португалия. Откакто спечелил милиона, започнали алкохолните маратони с приятели, пръскал луди пари по заведения, пълнил пазвите на кючекчийки и сменял колите. Той не шофирал, а други го возели като баровец.", "date": "2017.08.05", "title": "ИГРА НА СЪДБАТА! Тотомилионерът Румен с белезници отведен в Психото "}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D1%81%D1%8A%D0%B2%D0%B5%D1%82-%D1%81-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0-%D0%BE%D0%B1%D0%BB%D0%B5%D0%BA%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D1%82%D0%B0%D0%BA%D1%81%D0%B8%D1%82%D0%B5-%D0%B7%D0%B0-%D0%BA%D0%BE%D0%BD%D1%81%D1%83%D0%BB%D1%81%D0%BA%D0%BE-%D0%BE%D0%B1%D1%81%D0%BB%D1%83%D0%B6%D0%B2%D0%B0%D0%BD%D0%B5-news680834.html", "text": "Правителството предлага облекчаване на реда за плащане на такси за консулско обслужване. На Портала за обществени консултации към МС е публикувано предложение за промени на няколко наредби, по които се събират тези такси. Предложения и коментари се събират до 5 септември. Предвиждат се промени в Тарифа номер 3 за таксите, които се събират за консулско обслужване в системата на Министерството на външните работи, в Тарифа номер 4 за таксите, които се събират в системата на МВР по Закона за държавните такси. Предлага се да отпадне възможността гражданите да заплащат дължимите такси по Тарифа номер 3 с държавни таксови марки, тъй като към момента се налага гражданите, обслужвани в звеното за заверки и легализации на МВнР, да посетят пощенски клон, за да купят необходимите държавни таксови марки, след което да се върнат обратно за получаване на услугата. Мерките са насочени към улесняване и ускоряване на процедурите на административно обслужване и са част от усилията на българското правителство в посока намаляване на административната тежест и облекчаване на режимите за работа с граждани. На следващо място се предвижда и отпадане на възможността да се събират такси чрез Министерството на външните работи или дипломатическите и консулските представителства на България относно съдействие за издирване в чужбина на физическо лице, доколкото тези действия и правомощия са свързани функции на международното оперативно сътрудничество и попадат във функционалната компетентност на Министерството на вътрешните работи. Предвижда се и намаляване на таксата за издаване на свидетелство за съдимост при подадено в чужбина заявление. Българските граждани ще имат възможността предварително да си попълват заявленията за издаване на български лични документи без да им бъде събирана допълнителна сума. По този начин, при подаване и обработка на заявленията, ще се спестява време, а на следващо място ще се намали и таксата за издаване на временен паспорт, която се състои от три компонента: такса по Тарифа номер 3 в размер на 50 евро; такса по Тарифа номер 4 в размер на 16 евро; такса за заявление (пак по Тарифа номер 3) в размер на 1 евро. Таксата по Тарифа номер 4 се превежда по сметка на Министерството на вътрешните работи, а останалите такси в размер общо на 51 евро остават в бюджета на МВнР. Предвид това, че таксата от 1 евро е била определена, когато заявленията все още са се раздавали само от консулските служби, както и са били двойно по-големи по своя размер, тази такса следва да отпадне, пише в проекта на МС. Следва да отпадне и таксата от 16 евро, събирана за бюджета на МВР, тъй като това министерство не участва в издаването на временния паспорт, съответно не прави разходи по предоставянето на услугата и няма основание да получава такса за нея. МВР предоставя само паспортните тела, стикерите и фолиото, необходими за издаването на документа, които се заплащат от МВнР отделно и представляват многократно по-малка сума. По този начин таксата от 67 евро се предвижда да бъде намалена на 50 евро, т.е. с почти 25 на сто. Във връзка с гореизложеното са измененията в Тарифа номер 4, като в тях се предвижда и отпадане на таксите за временен паспорт и издаване на удостоверение за завръщане в Република България на чужденец.", "date": "2017.08.05", "title": "Министерски съвет с предложение за облекчаване на таксите за консулско обслужване"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D1%80%D0%B5%D0%B4%D0%B5%D0%BD-%D0%BE%D0%B3%D0%BD%D0%B5%D0%BD-%D0%B0%D0%B4-%D0%B2-%D0%B8%D0%B7%D0%B2%D0%BE%D1%80%D0%B8%D1%89%D0%B5-news680867.html", "text": "Нов пожар лумна преди минути в гората край Изворище, съобщават очевидци цитирани от \"Флагман\". \"Става въпрос за гората над Изворище. Няма опасност нито за Каптажа, нито за Изворище или Банево. Искам да успокоя хората. Територията е много далеч от населените места\", каза неформалният кмет на Каптажа Николай Димитров. Експерти уточниха, че от два дни това огнище тлее и е под непрекъснато наблюдение. На място вече са изпратени всички налични огнеборци, които ще направят опит да овладеят огнената стихия в следващите часове. Това ще е трудна задача, защото горят огромни борове и дървета, а навън температурите днес са над 40 градуса.", "date": "2017.08.05", "title": "ИЗВЪНРЕДНО! Пореден огнен ад в Изворище"}
{"url": "http://pik.bg/%D0%B4%D1%80%D0%B0%D0%BA%D0%BE%D0%BD%D0%BE%D0%B2%D1%81%D0%BA%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D1%81%D0%BF%D0%B5%D1%88%D0%BD%D0%B0%D1%82%D0%B0-%D0%BF%D0%BE%D0%BC%D0%BE%D1%89-news680826.html", "text": "Видеонаблюдение, паник бутони и охрана във всички спешни отделения в страната. Това предвижда обновеният стандарт за \"Спешна медицина\", който беше публикуван за обществено обсъждане през седмицата. В момента в страната функционират 42 спешни отделения, съобщиха от Здравното министерство, но не уточниха колко от тях разполагат с охрана, камери и паник бутони. След нападенията над медици в последните месеци БНТ провери какви мерки за сигурност са предприели в спешните отделения на ИСУЛ и Благоевградската болница. Малко след 20 ч., спешното отделение на ИСУЛ е пълно. В първите минути на нощната смяна, доктор Иван Димитров се бори за живота на млада жена в противошокова зала. Разказва, че на дежурство през спешното минават между 50 и 100 пациенти. \"Може би след работа личните лекари са ангажирани с други неща. И при всяко нещо се обръщат насам. От главоболие - до болки в кръста\", казва д-р Иван Димитров - спешен медик в УМБАЛ \"Царица Йоанна-ИСУЛ\". Пациентите се изнервят от чакането и понякога прибягват до вербална агресия, разказва доктор Димитров. Той не е ставал жертва на физическа агресия. В ИСУЛ през тази година такива случаи няма, съобщиха от болницата. Спешното отделение се охранява - монтирани са паник бутони и камери. Има и директен телефон за връзка с Пето районно. \"Проблемът е по-дълбок някак си. Трябва да сме по-толерантни едни към други\", допълва д-р Димитров. 9-годишната пациентка на доктор Йордан Христов е пострадала при игра в училищен двор и ръката трябва да бъде гипсирана. Докато чакаме резултатите от пробите за алергия, доктор Христов ни споделя, че за почти година работа в спешното отделение не е ставал жертва на физическа агресия. \"Според мен всичко опира до подхода. Имаш ли правилен подход с пациента, няма как да станеш жертва на агресия\", казва д.р Христов от спешното. Според доктор Христов в спешните отделения трябва да има специален пропускателен режим. Заради инцидентите в предишни години, пред спешните кабинети по уши, нос и гърло и очни болести в ИСУЛ е поставена допълнителна врата. На входа на спешното отделение в Благоевградската болница също е монтирана допълнителна врата. Преди поставянето ѝ пациентите са имали достъп до лекарските кабинети и залите за оказване на Спешна помощ. „Имаме охрана, които се отзовават, ако има по-агресивни близки на пациентите, имаме и паник бутон, и врата. Защитени сме\", споделя д-р Елдизе Блъскова, лекар в СПО-Благоевград. Монтирани са и камери за видеонаблюдение. От началото на годината в спешното отделение на Благоевградската болница е имало 2 сериозни случая на агресия срещу медици. От здравното министерство съобщиха, че мерките за сигурност в спешните отделения зависят от ръководствата на болниците. Видеонаблюдение, паник бутони и охрана във всички спешни отделения в страната. Това предвижда обновеният стандарт за \"Спешна медицина\", който беше публикуван за обществено обсъждане през седмицата. В момента в страната функционират 42 спешни отделения, съобщиха от Здравното министерство, но не уточниха колко от тях разполагат с охрана, камери и паник бутони. След нападенията над медици в последните месеци БНТ провери какви мерки за сигурност са предприели в спешните отделения на ИСУЛ и Благоевградската болница. Малко след 20 ч., спешното отделение на ИСУЛ е пълно. В първите минути на нощната смяна, доктор Иван Димитров се бори за живота на млада жена в противошокова зала. Разказва, че на дежурство през спешното минават между 50 и 100 пациенти. \"Може би след работа личните лекари са ангажирани с други неща. И при всяко нещо се обръщат насам. От главоболие - до болки в кръста\", казва д-р Иван Димитров - спешен медик в УМБАЛ \"Царица Йоанна-ИСУЛ\". Пациентите се изнервят от чакането и понякога прибягват до вербална агресия, разказва доктор Димитров. Той не е ставал жертва на физическа агресия. В ИСУЛ през тази година такива случаи няма, съобщиха от болницата. Спешното отделение се охранява - монтирани са паник бутони и камери. Има и директен телефон за връзка с Пето районно. \"Проблемът е по-дълбок някак си. Трябва да сме по-толерантни едни към други\", допълва д-р Димитров. 9-годишната пациентка на доктор Йордан Христов е пострадала при игра в училищен двор и ръката трябва да бъде гипсирана. Докато чакаме резултатите от пробите за алергия, доктор Христов ни споделя, че за почти година работа в спешното отделение не е ставал жертва на физическа агресия. \"Според мен всичко опира до подхода. Имаш ли правилен подход с пациента, няма как да станеш жертва на агресия\", казва д.р Христов от спешното. Според доктор Христов в спешните отделения трябва да има специален пропускателен режим. Заради инцидентите в предишни години, пред спешните кабинети по уши, нос и гърло и очни болести в ИСУЛ е поставена допълнителна врата. На входа на спешното отделение в Благоевградската болница също е монтирана допълнителна врата. Преди поставянето ѝ пациентите са имали достъп до лекарските кабинети и залите за оказване на Спешна помощ. „Имаме охрана, които се отзовават, ако има по-агресивни близки на пациентите, имаме и паник бутон, и врата. Защитени сме\", споделя д-р Елдизе Блъскова, лекар в СПО-Благоевград. Монтирани са и камери за видеонаблюдение. От началото на годината в спешното отделение на Благоевградската болница е имало 2 сериозни случая на агресия срещу медици. От здравното министерство съобщиха, че мерките за сигурност в спешните отделения зависят от ръководствата на болниците.", "date": "2017.08.05", "title": "Драконовски мерки за спешната помощ "}
{"url": "http://pik.bg/%D0%B3%D0%BE%D0%BB%D1%8F%D0%BC-%D1%81%D0%BA%D1%8A%D0%BF-%D0%B8-%D0%BD%D0%B0%D0%B3%D1%8A%D0%BB-%D0%B1%D0%BC%D0%B2-%D1%81%D0%B5-%D0%BC%D0%B5%D1%82%D0%BD%D0%B0-%D0%BD%D0%B0-%D0%B2%D0%B5%D0%BB%D0%BE%D0%B0%D0%BB%D0%B5%D1%8F-%D0%B8-%D1%82%D1%80%D0%BE%D1%82%D0%BE%D0%B0%D1%80-%D1%81%D0%BD%D0%B8%D0%BC%D0%BA%D0%B0-news680805.html", "text": "Джип БМВ се метна на велоалея и тротоар и така остана с часове, сигнализира читател на \"Трафик Нюз\". Наглата постъпка е заснета на булевард „6-ти септември”, преди прелеза. Пешеходната зона е изцяло заета от возилото и остави в недоумение минувачите. Предницата на БМВ-то пък е препречила пътя на колоездачите, но поне им е оставила малко пространство, за да минават. „Колкото са по-големи, толкова са по-нахални. Това е мега наглец”, коментира читателят ни. Все пак не сме правораздаващ орган и не можем да санкционираме водача, но можем да го покажем в рубриката ни за абсурдни паркирания.", "date": "2017.08.05", "title": "ГОЛЯМ, СКЪП И НАГЪЛ! БМВ се метна на велоалея и тротоар (СНИМКА)"}
{"url": "http://pik.bg/%D0%B5%D1%82%D0%BE-%D1%82%D0%B8%D1%82%D1%83%D0%BB%D1%8F%D1%80%D0%B8%D1%82%D0%B5-%D0%BD%D0%B0-%D0%B2%D0%B5%D1%80%D0%B5%D1%8F-%D0%B8-%D0%BB%D0%B5%D0%B2%D1%81%D0%BA%D0%B8-%D0%BE%D0%B1%D0%B5%D1%80%D1%82%D0%B0%D0%BD-%D0%B2-%D0%B0%D1%82%D0%B0%D0%BA%D0%B0-%D0%B7%D0%B0-%D1%81%D0%B8%D0%BD%D0%B8%D1%82%D0%B5-news680922.html", "text": "Новото звезда на Левски Габриел Обертан дебютира като титуляр за \"сините\" в гостуването на Верея. Именно това е единствената промяна в стартовите 11 от успеха с 2:0 над Витоша (Бистрица). Бившият играч на Манчестър Юнайтед сменя Васил Панайотов. Столичани няма да бъдат водени от Николай Митов, а от асистента му Асен Букарев, след което от понеделник Делио Роси ще стане треньор, пише \"Спортал\". Илиан Илиев прави две промени от победата с 1:0 над Етър в Ловеч. Салим Керкар и Валери Домовчийски са сменени от Мехди Фенуш и Илиян Йорданов. Мачът е с начален час 18:45. ВЕРЕЯ: Георги Аргилашки, Здравко Илиев, Мирослав Енчев, Селим Бен Джемия, Костадин Слаев, Осман Балде, Венцислав Бенгюзов, Меди Фенуш, Елиаш да Силва, Илиян Йорданов, Георги Андонов ЛЕВСКИ: Божидар Митрев, Милош Цветкович, Димитър Пиргов, Георги Ангелов, Мики Орачев, Нелуц Рошу, Роман Прохазка, Габриел Обертан, Антонио Вутов, Жорди Гомес, Сержиу Буш", "date": "2017.08.05", "title": "Ето титулярите на Верея и Левски! Обертан в атака за \"сините\""}
{"url": "http://pik.bg/%D0%BA%D0%BB%D0%B8%D0%BC%D0%B0%D1%82%D0%B8%D1%87%D0%BD%D0%B8%D1%82%D0%B5-%D0%B0%D0%BD%D0%BE%D0%BC%D0%B0%D0%BB%D0%B8%D0%B8-%D1%83%D0%B1%D0%B8%D0%B2%D0%B0%D1%82-%D0%B2%D1%81%D0%B5-%D0%BF%D0%BE%D0%B2%D0%B5%D1%87%D0%B5-%D1%85%D0%BE%D1%80%D0%B0-%D0%B2-%D0%B5%D0%B2%D1%80%D0%BE%D0%BF%D0%B0-news680837.html", "text": "Според прогнозите до края на века 152 000 души годишно ще стават жертва на жега, наводнения и ураганни ветрове. Най-много фатални случаи ще има в резултат на високите температури. Анализът идва в момент, в който половин Европа е обхваната от гореща вълна, невиждана от години. И днес в 10 държави от Южна и Централна Европа е обявен най-високия червен код. Смъртта на най-малко трима души - в Италия, Румъния и Полша, се отдава на високите температури, които на места достигнаха 44 градуса. Смъртните случаи в Европа, предизвикани от времето, ще се увеличат драстично. Това сочи научно изследване, поръчано от Европейската комисия на климатолози и метеоролози.", "date": "2017.08.05", "title": "Климатичните аномалии убиват все повече хора в Европа"}
{"url": "http://pik.bg/%D0%BD%D0%B0%D0%B3%D0%BB%D0%BE%D1%81%D1%82-%D0%B7%D0%B5%D0%BB%D0%B5%D0%BD%D0%B8%D1%8F%D1%82-%D0%BE%D0%BA%D1%82%D0%BE%D0%BF%D0%BE%D0%B4-%D1%82%D0%BE%D0%BC%D0%B0-%D0%B1%D0%B5%D0%BB%D0%B5%D0%B2-%D0%B7%D0%B0%D0%BF%D0%BE%D1%87%D0%BD%D0%B0-%D0%B4%D0%B0-%D0%BD%D0%B0%D0%BF%D0%B0%D0%B4%D0%B0-%D0%BC%D0%BE%D1%81%D0%B2-%D0%B8-%D0%BC%D0%B5%D0%B4%D0%B8%D0%B8%D1%82%D0%B5-%D0%B7%D0%B0-%D0%BA%D0%B0%D0%BB%D0%B8%D0%B0%D0%BA%D1%80%D0%B0-news680872.html", "text": "Главата на зелената мафия Тома Белев обвинява Министерството на околната среда и водите, медиите и журналистите за ситуацията в Калиакра. Но никога няма да признае собствените си грешки. Той и неговите хора заедно с кръга \"Капитал\" на обвинения олигарх Иво Прокопиев и провалената партия \"Да България\" на Христо Иванов, постоянно стопират всичко в страната и отблъскват чуждите инвеститори. Те винаги протестират и жалят нещо в съда. Този път хората вече им скочиха от постоянния зелен рекет. Следите ли какво става по северна Добруджа? Протестиращи земеделци затварят пътища. Роми с печатани плакати блокират общини. Това написа главата на зеления октопод Тома Белев във фейсбук. С крясъци и викове и тук там метнати бутилки се гонят учените от БАН. Министърът на околната среда и водите прави извънредни пресконференции обвинявайки  всички до Хан Аспарух за това, че има степи у нас и той трябва да ги пази. Опозицията подкрепя протестиращите и иска спиране на министерски заповеди дето уж щели да спрат земеделието и риболова в степите. Премиерът се намесва и обещава да говори с Юнкер. Медиите се тресат и бълват материал след материал, кой от кой по шокиращ и ужасяващ. И всичко това от една грешка в прессъобщение на МОСВ от 21 юли. Тогава министър Нено Димов се среща с трима кмета за да им обясни че трябва да пусне заповед за спиране на разораването на степите в Добруджа. Заповедта е по-скоро имитация на дейност, защото не включва всички степи, а основно само тези собственост на държавата и общините. От нея няма нужда защото още през 2007 година с договора за присъединяване България се е съгласила да запази площта на всички трайно затревени площи у нас.  На същата среща министърът обяснява, че ще трябва да пусне в бъдеще и заповед за обявяване на защитена зона, която вече три години се бави и ако не я обявим ще има глоби от ЕС за неспазване на европейското законодателство. И тогава се намесва негово величество ПР на МОСВ. Разбрал но недоразбрал публикува съобщение как ще трябва да се обявява защитена зона и към нея сложил режимите за забрана от временната заповед за степите. И така започва баталията как МОСВ и Натура 2000 спират земеделието в Добруджа и риболова върху степите. И държавата се тресе. Вярно е, че е лято, вярно е, че е горещо, ама чак такова изтрещяване на медии, политици и държава не бива. Всъщност Тома Белев и зелените мафия никога няма да си признаят, че те са забъркали кашата и постоянно я бъркат. И това го правят от 2006 г., когато заедно с тройната коалиция, в която е БСП, определят НАТУРА 2000 в България. Очертали са защитени зони без да питат местното население. В такива места попадат дори заводи, инфраструктура, земеделци, туризъм. Такива проблеми тепърва ще изкачат.", "date": "2017.08.05", "title": "Наглост! Зеленият октопод Тома Белев започна да напада МОСВ и медиите за Калиакра"}
{"url": "http://pik.bg/%D0%BD%D0%BE%D0%B2%D0%B0-%D0%B3%D0%B0%D0%B2%D1%80%D0%B0-%D1%86%D0%B8%D0%B3%D0%B0%D0%BD%D0%B8-%D0%BF%D1%80%D0%B5%D0%B1%D0%B8%D1%85%D0%B0-4-%D0%B4%D0%B5%D1%86%D0%B0-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%B8-%D0%B8%D0%B7%D0%B1%D1%8F%D0%B3%D0%B0%D1%85%D0%B0-%D0%B4%D0%BE%D0%B1%D1%80%D0%B5-%D0%B4%D0%BE%D1%88%D0%BB%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news680860.html", "text": "Поредно напрежение заради безчинствата на роми. Този път инцидентът е станал в Пазарджик. За него съобщава във Фейсбук Илиян Иванов. Потресеният мъж качва и снимки на резултатите от гнусната гавра. \"Снощи в Пазарджик група цигани са пребили 4 деца на възраст 14-15 години и после логично са избягали\", пише Илиян Иванов и добавя: \"Едното от хлапетата е син на мой много добър приятел. Градът не е голям, всички се знаят и рано или късно тези мишоци ще излязат на светло. Любопитното в случая е, че мангалите очевидно се ползват с протекция от родната Полиция (Милиция), защото в местното РПУ са заявили, че може да се подаде жалба чак в понеделник (4 дни по-късно)!!! Ако става въпрос за убийство, кога ще започне разследването, когато трупът се вмирише или възкръсне и сам даде показания! Добре дошли в България!\".", "date": "2017.08.05", "title": "НОВА ГАВРА! Цигани пребиха 4 деца в Пазарджик и избягаха! Добре дошли в България!"}
{"url": "http://pik.bg/%D0%BA%D1%80%D0%B8%D1%81%D0%BA%D0%BE-%D0%B7%D0%B0%D0%B1%D1%80%D0%B0%D0%BD%D0%B8-%D0%BD%D0%B0-%D1%82%D0%B8%D1%82%D0%B0-%D0%B4%D0%B0-%D1%80%D0%B0%D0%B1%D0%BE%D1%82%D0%B8-%D0%BA%D0%B0%D1%82%D0%BE-%D1%81%D1%82%D1%8E%D0%B0%D1%80%D0%B4%D0%B5%D1%81%D0%B0-news680838.html", "text": "Криско забрани на гаджето си да бъде стюардеса и я взе на щат при себе си като певица, съобщава \"Телеграф\". След като хубавицата се премести да живее при рапъра, той категорично й забранил да лети насам-натам из страната и чужбина. Искал да градят стабилно семейство. В момента обаче Криско се изявява като шеф на гаджето си Цвети и я взе на работа като част от балета, с който той танцува по участия. Така иска Цвети да е постоянно при него и да й докаже, че не й кръшка с други и тя е единствена за него. Тя и още едно от момичетата обикалят по частни партита заедно с рапъра, като кълчат кълки под ритмите на \"Базука\" и други хитове на Кристиан Талев. Тя взе участие и в турнето One Love, където любимият й има активно участие. По този начин Криско и Цвети са неразделни и не им остава време и възможност да погледнат встрани, шегуват се техни близки. Цвети е второто момиче, което Криско представя официално. Първото му медийно гадже бе плеймейтката Капчикова, с която прекараха почти година, но се разделиха с гръм и трясък, а в национален ефир тя обяви, че му е изневерявала.", "date": "2017.08.05", "title": "Криско забрани на Тита да работи като стюардеса"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D1%80%D0%BE%D1%84-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BC%D0%BE%D0%B4%D0%B5%D0%BB%D1%8A%D1%82-%E2%80%9E%D1%81%D1%83%D0%B4%D0%B6%D1%83%D0%BA%D0%B3%D0%B5%D0%B9%D1%82%E2%80%9D-%D0%BD%D0%B8-%D1%82%D0%B8%D0%BA%D0%B0-%D0%BA%D1%8A%D0%BC-%D0%B3-news680661.html", "text": "Омразата и насилието у нас са двупосочни – от горе надолу и от долу нагоре. Лошото е, че по средата неизменно се оказваме ние, редовите българи. Още по-лошото е, че и омразата, и насилието не са от вчера или от днес. Или, както твърди един мой мъдър колега, ние сме в състояние на постоянна гражданска война поне от 1923 г. насам. Понякога тя избуява в гореща (1923, 1925, 1941-1944, 1945-1953, 1956). В другото време си тлее като студена. Но си е все гражданска война. Вярно, през 80-те години на миналия век нещата като че ли позатихнаха. Но най-вероятната причина е, че насилието отгоре като че ли подчини омразата отдолу. Очевидно обаче тя е тлеела като незагасена жарава. За да избуи още в първите години на демокрацията. Спомняте ли си призива „Кожите им по стената!”. Или „За да има мир, БКП в Сибир!”. И от другата страна – „С кръв сме я взели, с кръв ще я дадем!”. Като историк съм изучавал преходите към демокрация след Втората световна война. Бога ми, такава взаимна омраза и такова насилие не съм срещал никъде! Обратно – в Испания например, след като виждат, че работите вървят на зле, през 1978 г. управляващи, работодатели и синдикати сключват споразумение (т.нар. Пактове от Монклоа), в което се договарят как заедно да излязат от икономическата криза на първите години от прехода. Но, забележете, да излязат със съвместни усилия, т.е. солидарно. А не с обвинения, че едните били търтеи, а другите – алчни експлоататори. За седем години в съседната й Португалия леви и десни, пак заедно, променят пет пъти Конституцията, за да премахнат от нея някои първоначални „социалистически” увлечения. Но с преговори, а не със скандали и взаимни обвинения. През 1992 г. първият министър-председател на Чехия, вече като самостоятелна държава, се обръща с призив към всички свои сънародници, независимо от политическите им убеждения, да стиснат зъби за шест месеца и да изградят заедно своята си държава. И чехите се вслушват в призива му. Солидарно десни и леви. И успяват... Ами така стана и в Унгария, и – макар и в по-малка степен – в Полша. На всички, които ние сега направо дишаме прахта. А я дишаме по една проста причина – че тръгнахме към новата политическа и икономическа система не като солидарна, а като разделена държава. И не спираме по този си път. Съсипахме ли си правосъдната система? И още как! За да си осигурят безнаказаност при кражбите, бившите комунисти я направиха „независима”. После бившите седесари я прочистиха от свестните съдии, прокурори и следователи. Резултатът е, че просто я унищожихме. И в нея вече едва ли има някой, който да вярва. Разбихме ли си т.нар. правоохранителни органи? Ми енергично и със завиден замах. Развратихме ли чрез тези действия насилието отдолу? Ми колко му е. Проблемът обаче е, че то се генерира отгоре. Вижте парламента – той ежедневно ражда омраза, а оттам – и насилие. Как можеш да подгониш например един циганин, който, като види някой депутат, се хвали, че „тоя е мой човек”, защото онзи го е купил срещу 20 или 50 лева (справка - „оня народен представител” от Асеновград?). И тук се сещам за гениалната констатация на мой приятел, че в България гласът на един циганин е по-скъп от този на един доктор, професор или журналист. Поради което бият тях, а не онези, които заслужават... Как можеш да подгониш други цигани, дето крадат дърва около Самоков, след като знаят, че и зад тях стои друг депутат (пак справка – бат’ Сали?). И какво? И БСП, и ДПС застават плътно зад „техните” си хора. Което означава, че едните не възнамеряват да спрат да купуват цигански гласове, а другите – да подкрепят кражбата на дървесина и други неща, каквито им попаднат под ръка. И така – до края на света. Поне в България... Как можеш да укориш някакви мутри, че били напердашили на магистралата една бременна жена, след като преди дни в самия парламент двама депутати едва не се сбиха? Колкото и странно обаче да е на пръв поглед, подобни истории са направо бели кахъри в сравнение със „суджукгейт”. Защото той показва, че насилието „отгоре” от физическо е прераснало в институционално. Някога в историята ни Добруджа наистина е била независимо феодално княжество. И местният управник е държал в ръцете си цялата власт – тогавашните изпълнителна (МВР), данъчна (НАП), съдебна. В началото на ХХІ в. обаче това звучи като абсурд. И ако не беше „спирачката председателство на ЕС”, най-вероятно още сега той щеше да избие в бунт на онеправданите. Обикновено така започват и гражданските войни – студени или горещи. За да завършат с победа или на едната (самозабравили се управници), или на другата (обезправените маси) страна. Лошото обаче е, че и двата изхода са последвани от един – край на демокрацията...", "date": "2017.08.05", "title": "САМО В ПИК И \"РЕТРО\"! Проф. Драганов с ексклузивен коментар: Моделът „суджукгейт” ни тика към гражданска война! "}
{"url": "http://pik.bg/%D0%B6%D0%B5%D0%B3%D0%B0-%D0%B2-%D1%81%D0%BE%D1%84%D0%B8%D1%8F-40-%D0%B4%D1%83%D1%88%D0%B8-%D1%81%D0%B0-%D0%BF%D1%80%D0%B8%D0%BF%D0%B0%D0%B4%D0%BD%D0%B0%D0%BB%D0%B8-%D0%B8%D0%BB%D0%B8-%D0%B8%D0%BC-%D0%B5-%D0%BF%D1%80%D0%B8%D0%BB%D0%BE%D1%88%D0%B0%D0%BB%D0%BE-%D0%B2%D1%87%D0%B5%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D0%B3%D0%BE%D1%80%D0%B5%D1%89%D0%B8%D0%BD%D0%B8%D1%82%D0%B5-news680839.html", "text": "Около 40 души са припаднали или им е прилошало през вчерашния ден заради жегите. Това заяви говорителят на Центъра за спешна медицинска помощ (ЦСМП) – София Катя Сунгарска, цитирана от \"Фокус\". Тя поясни, че информацията е до 18.00 часа на 4 август. По думите й над 330 са повикванията за цялата смяна, но не може да се каже кои са заради жегите, тъй като високите температури провокират различни проблеми. Сунгарска посъветва хората да ходят със светли дрехи и задължително с шапка. Говорителят на ЦСМП - София препоръча да не се излиза в най-топлите часове на деня и винаги човек да носи вода със себе си. „Да се пият много течности, да се консумира много лека храна, да се избягва алкохолът. Просто няколко дни човек трябва да се пази и да няма тежки физически натоварвания. Хората, които имат хронични заболявания или са с назначена терапия, да си пият лекарствата и да не ги забравят. Важно е в по-екстремен момент като този организмът да се подпомага“, допълни Сунгарска.", "date": "2017.08.05", "title": "ЖЕГА В СОФИЯ! 40 души са припаднали или им е прилошало вчера заради горещините"}
{"url": "http://pik.bg/%D0%BD%D1%8F%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8%D0%BB%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D1%80%D0%B8-%D0%B0%D0%B2%D1%82%D0%BE%D0%B1%D1%83%D1%81%D0%BD%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D1%82%D1%83%D1%80%D1%86%D0%B8%D1%8F-news680862.html", "text": "По информация на българското посолство в Анкара, получена от съответните областни полицейски и медицински власти, няма загинали или пострадали български граждани при пътно-транспортно произшествие с автобус в Северна Турция днес. Това съобщи председателят на Младежкия ГЕРБ Георг Георгиев. По-рано тази сутрин автобус по редовна пътническа линия Истанбул-Орду се преобърна край пътя. Към обяд властите потвърдиха за шестима загинали и най-малко 35 ранени души. Посолството на Република България следи случая.", "date": "2017.08.05", "title": "Няма загинали или пострадали българи при автобусната катастрофа в Северна Турция "}
{"url": "http://pik.bg/%D1%81%D0%B4%D0%B5%D0%BB%D0%BA%D0%B0-%D0%B2%D0%B2%D1%81-%D0%BD%D0%B0-%D1%81%D0%B0%D1%89-%D0%B7%D0%B0%D0%BA%D1%83%D0%BF%D0%B8%D1%85%D0%B0-%D0%B4%D0%B2%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D0%B7%D0%B0-%D0%BD%D1%83%D0%B6%D0%B4%D0%B8%D1%82%D0%B5-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news680793.html", "text": "Военновъздушните сили на Съединените щати са постигнали споразумение с компанията „Боинг“ за закупуването на два самолета, които  са били построени по поръчка на руската компания „Трансаеро“, която обаче преди две години преустанови съществуването си, съобщава електронното издание RT. Плановете са двата нови самолета да се използват за нуждите на президента на Съединените щати. Ръководителят на Военновъздушните сили на Съединените щати Хедър Уилсън заяви, че сделката е изключителна изгодна за ведомството. Самолетите трябва да влязат в експлоатация от 2024 година.", "date": "2017.08.05", "title": "Сделка: ВВС на САЩ закупиха два самолета за нуждите на президента на страната"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B8%D0%B2%D0%B5%D1%82-%D0%BB%D0%B0%D0%BB%D0%BE%D0%B2%D0%B0-%D1%81%D0%B5-%D0%BA%D0%BB%D0%B0%D1%81%D0%B8%D1%80%D0%B0-%D0%B7%D0%B0-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%BD%D0%B0-100-%D0%BC%D0%B5%D1%82%D1%80%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-news680877.html", "text": "Ивет Лалова се класира за полуфиналните серии на 100 метра на Световното първенство по лека атлметика в Лондон, съобщава сайтът на шампионата. Българката бяха в трета предварителна серия, като остана с време от 11,31 секунди. Бягането се проведе при тежки метеорологични условия заради дъжда над Лондон. Полуфиналните серии в дисциплината са на 6 август (неделя) след 21:10 часа българско време.", "date": "2017.08.05", "title": "От последните минути! Ивет Лалова се класира за полуфиналите на 100 метра в Лондон"}
{"url": "http://pik.bg/%D0%B1%D0%B0%D1%88-%D0%BC%D0%B0%D0%B9%D1%81%D1%82%D0%BE%D1%80-%D0%B8%D0%B7%D0%BC%D0%B0%D0%BC%D0%BD%D0%B8%D0%BA-%D0%BE%D1%82-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D1%81%D0%B5-%D0%B8%D0%B7%D0%B3%D0%B0%D0%B2%D1%80%D0%B8-%D1%81-%D0%B6%D0%B5%D0%BD%D0%B0-news680792.html", "text": "Лятото е сезонът на ремонтите. Само който не е започвал ремонт и не е имал взимане-даване с майстори, може и да не разбере разказа по-долу. Но едва ли. До болка познатият израз \"Да не ти влезе майстор в къщата!\" като че ли се е впил толкова дълбоко в съзнанието ни, че чак е станал част от народопсихологията ни. Кой не е страдал от \"майстори\"? Читателка на \"Трафик Нюз\" изпрати писмо, в което описва своя частен случай. Но покрай частното Соня Ботева е направила обобщения и задава въпроси, които вероятно мъчат повечето от вас. Като например защо хора с образование, опит и авторитет насърчават други за неспазване и заобикаляне на законите? А „вратичките” на законите, измислени от умните хора, дават възможност да се раждат и да ни тормозят хиляди измамници... Публикуваме писмото на потърпевшата жена с пренебрежима редакторска намеса. И напомняме, че докато ние като общество не се опълчим срещу измамата изобщо, такива измамници като нашия \"герой\" Здравко от Асеновград ще продължават да се гаврят с нас, с парите ни, със здравето ни. Ето и историята: На фона на толкова много измамници, които спекулират с доверието на хората, ще ви разкажа за още един, който е решил, че е майстор специалист във всяка област. Млад човек на около 30 г. на име Здравко Зайнилов, без образование (учил до 4 клас), дошъл от някое балканско село в нашия тъй приветлив и толерантен град към различните. Работи в строителството. Къде ли другаде би работил с това високо образование, с офис - тротоарите с по-дебели сенки. Понаправил по някоя кръпка и дребен ремонт на някои по-известни хора в града, които го използват по-скоро за общ работник отколкото като строител; да им пренесе пелетите, да им нацепи дървата, да окоси тревата по вилите им, и в знак на благодарност го черпят на чужда софра и го препоръчват срещу комисиона, а и насърчават, че може да работи без регистрирана фирма, без осигуровка на работниците, които наема, без подписване на договор, без плащане на данъци и толкова се „специализирал”, че се самоизбирал за бригадир на безработни некадърници. Ще попитате от къде знам тези подробности - лично от него. Спекулира с имената на тези хора, които лично познавам. А от къде го познавам ли? Препоръчан ми бе от много добър приятел. Историята ми е кратка, но схемата е една и съща. Наложи ми се спешен ремонт и потърсих приятел, който да ми препоръча качествен майстор. И така се запознах с „качествения Майстор” Здравко Зайнилов. Представи се като изключително вещ по моя казус, дори поиска среща с конструктора, за да сподели концепцията си. И така, гласувах му голямо доверие и той започна. Трябваше да осигуря парите за материали и за труд предварително, но без да подпишем договор, защото бил точен и отговорен. Първия ден поиска 2000, след два - още 2000, след седмица- още 1500 и накрая - 2000, а работата не върви. Качество - НУЛА. Всеки ден водеше нови работници от борсата и Махалата - той не работи. Изгради нестабилно скеле, от което падна и се нарани един работник, като за минути много умело прикри следите както у дома, така и в болницата, сякаш не му беше за първи път подобна случка. Добре е запознат с „вратичките”, които заобикалят закона. Върхът на нахалството му беше, като заяви, че при евентуална проверка би трябвало да кажа: тъй като ми бил „добър приятел”, ми работел безплатно, защото тъй или иначе не мога да докажа, че съм му платила. За материалите, които доставяше, не представи нито една складова разписка, оказа се, че ги носи от единия обект на другия от многото обекти, които е наел. Какво трябваше да свърши за 7000 лв. (пари, които укри и не плати данък), които умело ми измъкна чрез заплахи и обиди – да усили 15 кв. стена и саниране на външна стена 64 кв.м, което му отне 3 месеца и 10 работници се изредиха да санират. Предизвиках проверка от Агенцията по труда, но предприемачите му го научиха как да избегне проверките и не се появи повече на обекта. Заявява, че не ме познава и никога не ми е работил, въпреки че имам фото и видеоматериал как работливо бездейства - той и работниците му, върху скелето-люлка. При започване на обекта обеща, че ако нанесе вреди, ще ги възстанови. Оказа се, след сваляне на скелето, че всички теракотни плочки, с които е облицовано стълбището, са счупени, целият двор и площадките на стълбите са оплескани със силиконовата боя, която няма изчистване. Взе си скелето и изчезна. Ни вест ни кост от него. Възмутена съм от хора с образование, опит и авторитет в града ни, които насърчават други за неспазване и заобикаляне на законите. Не споменах имената им, те ще се познаят. Заобикаляйки закона и укриване на данъци, сме на този хал в България. Тези „вратички” на законите, измислени от умните хора, дават възможност да се раждат и живеят хиляди измамници, на което сме свидетели ежедневно. Моля приятели, познати и непознати, СПОДЕЛЕТЕ моята история, за да се предпазят други хора от майстор - измамник Здравко Зайнилов, защото всеки втори търси майстор. До колкото повече хора достигне, толкова по-малко измамени ще има. Пазете се от измамници! направи бърза проверка, от която установихме, че действително през юли един от работещите по фасадата на къщата на нашата читателка е паднал от четвъртия етаж на скеле. А скелето се е клатело и е било недобре укрепено. Извършената от Инспекцията по труда в Пловдив проверка няколко дни по-късно не е открила работници на мястото на инцидента, съобщи директорът на институцията Атанас Чернаев, цитиран от actualno.com. При направената контролна визита е установено, че на строителният обект няма поставени табели на фирма, изпълняваща проекта. Нямало е никого при посещението на инспекторите, поради което няма доказателства, нито следи кого да търсят. TrafficNews.bg", "date": "2017.08.05", "title": "БАШ МАЙСТОР! Измамник от Асеновград се изгаври с жена"}
{"url": "http://pik.bg/%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%B0%D1%81%D0%BE%D1%86%D0%B8%D0%B0%D1%86%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B8-%D0%B5%D0%BA%D0%BE%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%B7%D0%B0%D0%BF%D1%80%D0%B5%D1%82%D0%B2%D0%B0%D1%82-%D1%80%D1%8A%D0%BA%D0%B0%D0%B2%D0%B8-%D0%B4%D0%BE%D1%80%D0%B8--news680864.html", "text": "Правителството на България показа пред цялата нация, че работи и в почивни дни! Това написаха от Национална асоциация \"Българско Чирноморие\" във фейсбук страницата си. \"Премиерът г-н Борисов, взе важно и правилно политическо решение! Заедно с министъра на околната среда и водите г-н Нено Димов, запретват ръкави, дори и в почивните дни да започне  обезвреждането на най-голямата бомба, заложена от зелената мафия през периода 2006-2008 г.- начертаването върху картата на България на зони Натура 2000. ,,Сапьорите’’ трябва да положат максимална концентрация при обезвреждането, за да не гърмят отделни бомби, такива каквито бяха почти изгърмели в общините Шабла, Каварна и Балчик. В процеса на обезвреждането има заложени още достатъчно много капани. Но ,,сапьорите’’ трябва да са сигурни, че хората в България винаги ще ги подкрепят в трудната мисия\".", "date": "2017.08.05", "title": "Национална асоциация \"Българско Черноморие\": Премиерът и екоминистърът запретват ръкави дори и в почивните дни"}
{"url": "http://pik.bg/%D0%B4%D1%80%D0%B5%D0%B3%D0%B5%D1%80-%D0%BF%D0%B8%D1%8F%D0%BD%D0%B8-%D0%B4%D0%B6%D0%B8%D0%B3%D0%B8%D1%82%D0%B8-%D0%B3%D0%B0%D0%B7%D1%8F%D1%82-%D0%BF%D0%BE-%D0%BC%D0%BE%D1%80%D0%B5%D1%82%D0%BE-news680796.html", "text": "Масови проверки по Черноморието срещу нарушителите на пътя. За последното денонощие са съставени 310 акта. Рекордьор по нарушения е Слънчев бряг. Акциите на полицията няма да спрат до края на летния сезон. За изминалата нощ е отнета 1 шофьорска книжка, а от началото на сезона – 170. Най-често шофьорите злоупотребяват с употребата на алкохол – 113 случая от началото на лятото, съобщава Нова телевизия. Над 60 шофьори са хванати да управляват след употреба на наркотици.", "date": "2017.08.05", "title": "ДРЕГЕР! Пияни джигити газят по морето"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%BE%D0%B1%D1%89%D0%B8%D0%BD%D0%B0-%D0%BA%D0%B0%D0%B2%D0%B0%D1%80%D0%BD%D0%B0-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%BF%D1%8A%D1%82%D1%8F-%D0%B1%D1%8A%D0%BB%D0%B3%D0%B0%D1%80%D0%B5%D0%B2%D0%BE-%E2%80%93-%D0%BA%D0%B0%D0%BB%D0%B8%D0%B0%D0%BA%D1%80%D0%B0-news680808.html", "text": "Жители на община Каварна блокираха пътя Българево – Калиакра в знак на протест срещу забраната за земеделие и строителство в защитената зона „Калиакра”, предаде агенция Фокус. Протестиращите са издигнали плакати: „Да на екологията, не на рекета и отнетите права“, „Натура за вас, мизерия за нас“, „Отменете смъртната присъда на Крайморска Добруджа“. Засилено е полицейското присъствие е района. Жители на общините Балчик и Шабла също са се включили в протеста. В подкрепа на протестиращите присъства и кметът на Каварна Нина Ставрева. Местните жители се страхуват, че заради забраната ще бъдат съсипани земеделието, туризмът и рибарството. Гражданското недоволство бе предизвикано от заповед на министъра на околната среда от края на миналия месец, която забранява строителството и земеделието в защитената територия \"Калиакра\". Кметът на Каварна Нина Ставрева също разкритикува решението като посочи, че регионът се обезлюдява и се отнема възможността за развитие. „Това, към което се стремим, е започване на нова процедура с екип от международна експертиза за реално и конкретно очертаване на границите на защитените зони“, заяви тя. Екоминистърът Нено Димов обясни, че е издал заповедта, за да предпази страната от тежки санкции.", "date": "2017.08.05", "title": "Протест! Жители на община Каварна блокираха пътя Българево – Калиакра"}
{"url": "http://pik.bg/%D0%B3%D0%BE%D1%80%D0%B4%D0%BE%D1%81%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%81%D0%B5%D0%B4%D0%BC%D0%BE%D0%BA%D0%BB%D0%B0%D1%81%D0%BD%D0%B8%D0%BA-%D1%81%D1%82%D0%B0%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD-%D0%BF%D0%BE-%D0%BC%D0%B0%D1%82%D0%B5%D0%BC%D0%B0%D1%82%D0%B8%D0%BA%D0%B0-%D0%BD%D0%B0-%D0%B0%D0%B7%D0%B8%D1%8F-%D0%BE%D1%83%D0%BF%D1%8A%D0%BD-2017-news680836.html", "text": "На Откритото първенство на Азия по математика, което се провежда в столицата на Малайзия – Куала Лумпур, младите български математици постигнаха грандиозен успех. Те ще се завърнат в родината си с общо 7 златни, 8 сребърни и 4 бронзови медала. Общо 19 български ученици, от 3 до 12 клас, от София, Стара Загора, Пловдив, Бургас, Хасково и Добрич стигнаха до финала на престижния форум след квалификационните състезания – SASMO и „Математика без граници”. Състезанието се проведе в Dewan Peperiksaan Universiti в Куала Лумпур върху 30 математически задачи за всеки клас, които участниците трябваше да решат за 120 минути. За шампион на \"Азия оупън\" за 2017 г. на официалната церемония бе обявен седмокласникът от ПМГ „Гео Милев” в Стара Загора Теодор Живков Танков, който реши вярно 29 задачи и победи представителите на азиатския феномен Китай. Освен златния медал Теодор ще донесе в Стара Загора и купата за шампион на Азия, както и „Звездата на Азия” – награда, която получава най-добрия състезател на съответната страна-участник. Успехът на Теодор Танков е поредният на старозагорските математици на азиатския континент. През юли 2017 г. в Сингапур на състезанието Математическо предизвикателство – SIMOC Мирослав Минчев от 6 клас на ПМГ „Гео Милев” спечели сребърна купа за вицешампион, златен медал от индивидуалното и бронз от отборното класиране. Това е най-големият успех на старозагорските математици на състезания от последните седем години, след шампионските титли на Николай Белухов. Ученикът от старозагорската Природоматематическа гимназия „Гео Милев” Теодор Танков е шампион по математика от \"Азия оупън 2017 – AIMO\", съобщи математикът Любомир Любенов, координатор на българското представителство на форума, цитиран от БГНЕС.", "date": "2017.08.05", "title": "ГОРДОСТ БЪЛГАРСКА! Седмокласник стана шампион по математика на \"Азия оупън 2017\""}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B0%D0%B2%D1%82%D0%BE%D0%B1%D1%83%D1%81-%D1%81%D0%B5-%D1%83%D0%B4%D0%B0%D1%80%D0%B8-%D0%B2-%D0%B5%D0%BB%D0%B5%D0%BA%D1%82%D1%80%D0%B8%D1%87%D0%B5%D1%81%D0%BA%D0%B8-%D1%81%D1%82%D1%8A%D0%BB%D0%B1-%D0%B2-%D1%83%D1%84%D0%B0-news680798.html", "text": "Четирима души бяха ранени, след като автобус с 28 пътници, пристигащ от Казан, се е ударил в електрически стълб в Уфа, съобщава РИА Новости. Според информацията инцидентът е станал рано тази сутрин на входа на град Уфа, в микрорайона Затон. Автобус Hyundai Universe Space с 28 пътници, пътуващ по маршрут Казан – Уфа, се е ударил в електрически стълб. В резултат на инцидента са ранени четирима души, които са настанени в болница. На мястото на случилото се работи следствено-оперативна група. По предварителни данни 52-годишният шофьор на автобуса, който е жител на Татарстан, е предизвикал инцидента с неразчетена маневра.", "date": "2017.08.05", "title": "Инцидент! Четирима ранени, след като автобус се удари в електрически стълб в Уфа"}
{"url": "http://pik.bg/%D0%BE%D0%B3%D0%BD%D0%B5%D0%BD%D0%B8%D1%8F%D1%82-%D0%B0%D0%B4-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BD%D0%B0%D1%88-%D0%BC%D0%B8-17-%D0%BF%D0%BE%D0%BC%D0%B0%D0%B3%D0%B0-%D0%B7%D0%B0-%D0%B3%D0%B0%D1%81%D0%B5%D0%BD%D0%B5%D1%82%D0%BE-%D0%BD%D0%B0-%D0%B3%D0%BE%D0%BB%D0%B5%D0%BC%D0%B8%D1%8F-%D0%B3%D0%BE%D1%80%D1%81%D0%BA%D0%B8-%D0%BF%D0%BE%D0%B6%D0%B0%D1%80-news680804.html", "text": "Огнищата в Македония са близо 10 и периодично се разпалват в зависимост от вятъра. До най-недостъпните места могат да стигнат само хеликоптерите. България е осигурила един вертолет за борба с пожара, съобщава Нова телевизия. Огнищата са в непристъпни райони. Българският екип е на място от 4 дни. Видели са обаче онова, което малцина имат възможност - пламъци, изпепеляващи цели хълмове. Втора седмица в Македония бушува голям горски пожар. В гасенето на пламъците участва и български хеликоптер – Ми 17.", "date": "2017.08.05", "title": "ОГНЕНИЯТ АД В МАКЕДОНИЯ! Наш Ми-17 помага за гасенето на големия горски пожар "}
{"url": "http://pik.bg/%D0%BE%D0%BF%D0%B0%D1%81%D0%BD%D0%B8-%D0%B6%D0%B5%D0%B3%D0%B8-%D0%BE%D1%80%D0%B0%D0%BD%D0%B6%D0%B5%D0%B2-%D0%BA%D0%BE%D0%B4-%D0%B7%D0%B0-17-%D0%BE%D0%B1%D0%BB%D0%B0%D1%81%D1%82%D0%B8-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B7%D0%B0-%D0%B4%D0%BD%D0%B5%D1%81-news680795.html", "text": "Оранжев код за високи температури е в сила за 17 области на страната за днес, съобщават от Националния институт по метеорология и хидрология (НИМХ) към БАН. За останалите 11 е обявен жълт код. Оранжевият код е в сила за областите: Видин, Монтана, Враца, Плевен, Русе, Ловеч, Габрово, Велико Търново, Бургас, Ямбол, Сливен, Стара Загора, Пловдив, Хасково, Пазарджик, Кюстендил и Благоевград. В тези области се очаква горещо време с максимални температури над 38°. При оранжев код от НИМХ предупреждават хората да бъдат подготвени, че високите температури могат да доведат до здравни проблеми за чувствителни и болни хора, възрастни и деца. Трябва да се следят прогнозите и да се действа според съветите на властите. В останалите 11 области на страната – Перник, София град, София област, Смолян, Кърджали, Търговище, Разград, Силистра, Шумен, Добрич и Варна, е в сила жълт код за високи температури. В тези области максималните температури ще са между 35° и 37°. При жълтия код хората трябва да бъдат внимателни, тъй като се очакват много високи температури. Възможни са здравни проблеми за чувствителни и болни хора, възрастни и деца.", "date": "2017.08.05", "title": "ОПАСНИ ЖЕГИ! Оранжев код за 17 области в страната за днес"}
{"url": "http://pik.bg/%D1%85%D0%B0%D0%BE%D1%81-%D1%81%D1%82%D0%B0%D1%87%D0%BA%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%B7%D0%B0%D0%BA%D1%8A%D1%81%D0%BD%D0%B5%D0%BD%D0%B8%D1%8F-%D0%BD%D0%B0-%D0%BF%D0%BE%D0%BB%D0%B5%D1%82%D0%B8%D1%82%D0%B5-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news680799.html", "text": "Стачка на служителите по сигурността този уикенд се очаква да предизвика сериозни закъснения на полетите, излитащи от летище „Ел Прат“ в испанския град Барселона, съобщава The Local, цитиран от Фокус. Пътуващите са предупреждавани да пристигат поне три часа преди полетите си. Дълги опашки се извиваха на летището още в петък. Стачката доведе до закъснение от почти два часа за пътниците, преминаващи проверки за сигурност. Служителите по сигурността стачкуват, тъй като са недоволни от недостига на персонал, липсата на обучение, 16-часовата продължителност на работния ден и неполучаването на бонуси за работещите при скенерите.", "date": "2017.08.05", "title": "Хаос! Стачка предизвика закъснения на полетите на летището в Барселона"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%BB%D0%B5%D0%B4-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D1%80%D0%B0%D0%B4%D0%B5%D0%B2-%D0%B8-%D0%BF%D1%83%D1%82%D0%B8%D0%BD-%D0%B7%D0%B0%D1%85%D0%B2%D1%8A%D1%80%D0%BB%D0%B8-%D0%B4%D1%80%D0%B5%D1%85%D0%B8%D1%82%D0%B5-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news680818.html", "text": "Владимир Путин се е отдал на заслужена ваканция. По всичко личи, че държавните глави не се притесняват да се показват голи в ежедневието си, дори напротив, това става като вълна и повод за гордост. След като нашия държавен глава Румен Радев се появи бос и по потник, дни по-късно излезе и снимка на премиера Бойко Борисов от тенис корта. Вълната голи политици премина отвъд нашите граници. От 1 до 3 август Путин се отдал на почивка сред природата в южносибирската република Тува, където ловил риба, спускал се е по планински реки на моторници и салове и е правил планински преходи пеша и с АТВ. На някои от кадрите руският президент се припича на слънце гол до кръста, а компания му прави министърът на отбраната Сергей Шойгу. През това време инсталираната на маската му камера \"GoPro\" е заснела \"уникални кадри\", които ще бъдат публикувани, обеща говорителят на Кремъл Дмитрий Песков. Той описа климата в района като суров, остро континентален, като на слънце е много топло, но вечерта температурите рязко спадат до 5 градуса.", "date": "2017.08.05", "title": "ЕКСКЛУЗИВНО! След Борисов и Радев, и Путин захвърли дрехите (УНИКАЛНИ СНИМКИ/ВИДЕО)"}
{"url": "http://pik.bg/%D0%BA%D1%83%D1%87%D0%B5%D1%82%D0%B0-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8%D1%85%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%B5%D0%BD-%D0%B0%D1%82%D0%B5%D0%BD%D1%82%D0%B0%D1%82-%D0%B2-%D0%BD%D0%B8%D0%B3%D0%B5%D1%80%D0%B8%D1%8F-news680800.html", "text": "Кучета, охраняващи пред болница в Североизточна Нигерия, попречиха на двама атентатори-самоубийци да извършат атентат в сградата, съобщава ДПА, като се позаовава на информация на полицията в Нигерия. Според информацията атентаторите – мъж и жена, влезли в комплекса на болница в град Майдугури в ранните часове. Силният лай на кучетата обаче бързо привлякъл вниманието към тях и те взривили експлозивите си преждевременно, преди да влязат в сградата. Така при нападението единствените жертви били двамата атентатори. Никой не е поел отговорност за атаката, но тя носи почерка на ислямистката групировка „Боко Харам”. БТВ", "date": "2017.08.05", "title": "Кучета предотвратиха самоубийствен атентат в Нигерия"}
{"url": "http://pik.bg/%D0%B0%D1%82%D0%B5%D0%BD%D1%82%D0%B0%D1%82-%D1%82%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%BD%D0%B0-%D0%BA%D0%BE%D0%BB%D0%B0-%D0%B1%D0%BE%D0%BC%D0%B1%D0%B0-%D0%B2-%D0%BC%D0%BE%D0%B3%D0%B0%D0%B4%D0%B8%D1%88%D1%83-news680801.html", "text": "Трима души са загинали, а петима други са ранени при експлозия на кола-бомба в сомалийската столица Могадишу в петък вечерта, съобщава  Anadolu Agency, цитирана от Фокус. „Все още не знаем целта на нападението“, коментираха от полицията, допълвайки, че всички жертви са били цивилни. Веднага след инцидента пострадалите са били приети в болница. Все още никоя групировка не е поела отговорност за нападението.", "date": "2017.08.05", "title": "Атентат! Трима загинали при взрив на кола-бомба в Могадишу"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%83%D0%B4%D0%B0%D1%80%D0%B8-%D1%88%D0%B0%D0%BC%D0%B0%D1%80-%D0%BD%D0%B0-%D0%B5%D0%BA%D0%BE%D0%BB%D0%BE%D0%B7%D0%B8%D1%82%D0%B5-%D0%B7%D0%B0%D1%89%D0%B8%D1%82%D0%B8-%D1%85%D0%BE%D1%80%D0%B0%D1%82%D0%B0-%D0%B2-%D1%88%D0%B0%D0%B1%D0%BB%D0%B0-%D0%BA%D0%B0%D0%B2%D0%B0%D1%80%D0%BD%D0%B0-%D0%B8-%D0%B1%D0%B0%D0%BB%D1%87%D0%B8%D0%BA-%D0%BE-news680827.html", "text": "Освен това протестните действия на хората в района са преустановени. Борисов е провел разговор с тях, като им е заявил намеренията. Премиерът е поел ангажимент за среща с кметовете на Общините Каварна, Балчик и Шабла по повод на Интегрирания план за управление на защитена зона „Комплекс Калиакра“. Премиерът Борисов е разговарял и с Виктор Лучиянов от Гражданската инициатива „Да спасим Добруджа“. Припомняме, че рано тази сутрин жители на трите общини блокираха пътя Българево – Калиакра в знак на протест срещу забраната за земеделие и строителство в Крайморска Добруджа. Вчера пък се стигна дори до проливане на кръв. Премиерът Бойко Борисов разпореди на министъра на околната среда и водите Нено Димов да спре изпълнението на заповедта, с която се забраняват всякакви дейности в териториите в района на Балчик, Каварна и Шабла, попадащи в „Натура 2000“. Министър-председателят възложи на министър Димов и екипа му утре да проведат среща с кметовете на трите общини и с представители на инициативните комитети, за да бъде обсъдена ситуацията, възникнала след решението на Съда на Европейския съюз, и заедно с тях да бъде търсено най-правилното решение за всички страни и за държавата след причинената огромна щета от предишни управления. Решението на премиера е взето след детайлен анализ на случващото се в района на Добруджа и невъзможността на хората да приемат ситуацията, чието сегашно развитие е резултат от недалновидни и неправилни управленски решения, взети от правителството на Тройната коалиция и министър Джевдет Чакъров. Борисов възложи на министър Димов да осъществи контакт с комисаря по околна среда, морско дело и рибарство Кармену Вела и заедно с неправителствените организации, които са в основата на изготвянето на списъците с териториите по „Натура 2000“, да бъде поканен да посети района и на място да се запознае с различните гледни точки. На следващото заседание на Европейския съвет министър-председателят ще постави въпроса пред председателя на Европейската комисия Жан Клод-Юнкер и ще разговаря с него за стотиците милиони, които България ще трябва да плати като глоба в резултат на осъждането. Премиерът призовава всички да се върнат отново към обществено обсъждане на проблема, да се разгледа работата по случая през годините, за да се минимизират щетите, които трябва да плати българския данъкоплатец.", "date": "2017.08.05", "title": "ИЗВЪНРЕДНО В ПИК! Борисов удари шамар на еколозите, защити хората в Шабла, Каварна и Балчик (ОБНОВЕНА)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BE%D1%81%D0%B5%D0%BC-%D0%B4%D1%83%D1%88%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D1%81%D0%BB%D0%B5%D0%B4-%D0%BF%D0%B0%D0%B4%D0%B0%D0%BD%D0%B5-%D0%BD%D0%B0-%D0%B0%D0%B2%D1%82%D0%BE%D0%B1%D1%83%D1%81-%D0%BE%D1%82-150-%D0%BC%D0%B5%D1%82%D1%80%D0%B0-news680790.html", "text": "Осем души загинаха, а други 31 пострадаха в пътен инцидент, при който автобус падна в 150-метрово дере на пътя към Санта Крус де ла Сиера. Това съобщи в петък информационната агенция АБИ, позовавайки се на Роналдо Санчес - шеф на полицията в департамента Кочабамба, където са били отведени ранените. По предварителни данни се смята, че причина за произшествието е станала техническа неизправност, съобщава БГНЕС.", "date": "2017.08.05", "title": "ТРАГЕДИЯ! Осем души загинаха след падане на автобус от 150 метра"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D0%BF%D0%B8%D0%B5-%D0%BF%D0%BE-76-%D0%BB%D0%B8%D1%82%D1%80%D0%B0-%D0%B1%D0%B8%D1%80%D0%B0-%D0%B3%D0%BE%D0%B4%D0%B8%D1%88%D0%BD%D0%BE-news680773.html", "text": "Българинът пие по 76 литра бира годишно. Това става ясно от данните на Съюза на пивоварите, цитирани от Би Ти Ви. През тази година консумацията на бира е нараснала с 2 литра на човек. Увеличеното потребление се дължи на факта, според експертите, че на пазара има нови продукти с различни вкусове, а някои любители на бирата се опиват да я приготвят и в домашни условия. Според данни на Евростат, цитирани от БНР, изнесени във връзка с днешния Световен ден на бирата, 39 милиарда литра бира са произведени в ЕС през 2016 г., което е с 400 милиона литра повече спрямо предходната година. Това означава, че на всеки европеец се падат по 76 литра на година. 2/3 от алкохолната бира в ЕС идва от шест държави членки. Начело са Германия, Великобритания и Полша. Страната ни е на 14-о място по производство на бира за 2016 г. с близо 497 милиона литра.", "date": "2017.08.05", "title": "Българинът пие по 76 литра бира годишно"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BD%D0%B5%D0%BD%D0%BE-%D0%B4%D0%B8%D0%BC%D0%BE%D0%B2-%D1%83%D0%B4%D0%B0%D1%80%D0%B8-%D1%82%D1%80%D0%BE%D0%B9%D0%BD%D0%B0%D1%82%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-%D0%B7%D0%B0%D0%BB%D0%BE%D0%B6%D0%B8%D0%BB%D0%B0-%D0%B1%D0%BE%D0%BC%D0%B1%D0%B0%D1%82%D0%B0-%D0%BD%D0%B0-%D0%BA%D1%8A%D1%80%D0%B2%D0%B0%D0%B2%D0%B8%D1%82%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%BA%D0%B0-news680797.html", "text": "Заповедта, която е издадена, не третира по никакъв начин акваторията на Черно море. Тя обхваща един малък район. Но аз не мога да не съм солидарен със справедливото чувство на хората, които протестират в момента. Това заяви пред Нова телевизия министърът на околната среда и водите Нено Димов. Коментарът му бе по повод крайното недоволство на хората от Каварна, Балчик и региона срещу заповед за забрана на строителство и земеделие в Крайморска Добруджа, която пряко засяга интересите им. \"Тази заповед беше бомба със закъснител, която избухна. Тя бе \"конструирана\" по време на Тройната коалиция през 2006-2007 г. Те възложиха на Зелените картирането на терена, което не се е случвало никъде другаде по света. Още на следващата година по сигнал на Зелените ЕК завежда две дела, които по-късно са обединени в едно общо дело по неспазване на района по \"Натура\"... Там има къщи за гости, ветрогенератори, инфраструктура\", коментира Димов. \"Последната част от тази бомба със закъснител е през март тази година, от служебното правителство, водено от БСП\", допълни министърът и заяви, че е бил поставен пред трудния избор - да минимализира щетите от \"пуска на този механизъм\". \"Отмяната на заповедта означава следното - от октомври да влезем в тежки плащания... Тази заповед така или иначе ще бъде въведена, въпросът е дали ще плащаме за това санкции на Брюксел или не\", каза още Димов и допълни, че целта на заповедта е единствено да бъдат минимализирани щетите, заложени с \"бомбата\" на Тройната коалиция. \"Нека кметът не политизира нещата. Никой в пустинята не сее пшеница. Тези земи са оставени, защото са абсолютно неплодородни. Ще дръпна лентата и ще направя Българево резерват\", заяви във видеовръзка кметът на Българево. \"Вече много въпроси в държавата не се решават в полза на хората. Ликвидираха се заводи, затвориха се предприятия, обезлюдиха се села... Кой обсъди тези въпроси с местните хора? Кой ги попита тях какво мислят?!\", възмути се жител на Нови пазар, дошъл да подкрепи местните в техния протест. Нено Димов заяви, че ще покани хората от инициативния комитет, за да успеят да стигнат до съгласие как \"да отървем държавата от санкции\". \"Хората имат основание да протестират. Те очевидно в момента са несправедливо наказани\", заяви министърът.", "date": "2017.08.05", "title": "ЕКСКЛУЗИВНО! Нено Димов удари Тройната коалиция, заложила \"бомбата\" на кървавите протести в Каварна, Балчик и Шабла"}
{"url": "http://pik.bg/%D0%BC%D0%B5%D1%87%D0%BA%D0%B0-%D1%83%D0%B1%D0%B8-19-%D0%B3%D0%BE%D0%B4%D0%B8%D1%88%D0%B5%D0%BD-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%BD%D0%B0-%D0%B7%D0%BE%D0%BE%D0%BF%D0%B0%D1%80%D0%BA-%D0%B2-%D1%88%D0%B2%D0%B5%D1%86%D0%B8%D1%8F-news680762.html", "text": "Служител на зоопарк бе убит от мечка в най-голямата зоологическа градина за хищници в Европа, съобщи шведската полиция, цитирана от БГНЕС. 19-годишният младеж почиствал клетката на мечката, когато тя успяла да пробие оградата и да го нападне. Младежът по-късно починал от раните си. Зоологическата градина се срещат големи хищници от северното полукълбо, включително полярни мечки. Много от тях са застрашени видове.", "date": "2017.08.05", "title": "Мечка уби 19-годишен служител на зоопарк в Швеция"}
{"url": "http://pik.bg/%D0%B8%D0%B7%D0%B4%D0%B5%D0%B2%D0%B0%D1%82%D0%B5%D0%BB%D1%81%D1%82%D0%B2%D0%B0-%D0%BD%D0%B0%D0%B4-%D1%81%D0%BF%D0%B5%D1%88%D0%BD%D0%B0-%D0%BF%D0%BE%D0%BC%D0%BE%D1%89-80-%D0%BE%D1%82-%D0%BF%D0%BE%D0%B2%D0%B8%D0%BA%D0%B2%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D0%BB%D0%B8%D0%BD%D0%B5%D0%B9%D0%BA%D0%B8-%D0%BF%D0%BE-%D0%BC%D0%BE%D1%80%D0%B5%D1%82%D0%BE-%D0%BD%D0%B5-%D1%81%D0%B0-%D0%B7%D0%B0-%D1%81%D0%BF%D0%B5%D1%88%D0%BD%D0%B8-%D1%81%D0%BB%D1%83-news680760.html", "text": "80% от повикванията на линейки по морето не са за спешни случаи, но ангажират автомобили на Спешната помощ. Това каза заместник-здравният министър д-р Мирослав Ненков пред \"Дарик\". \"Оказва се, че хората на плажа най-често търсят линейка за стомашно-чревни оплаквания, обриви, слънчеви изгаряния, както и за оплаквания вследствие на прекомерна употреба на алкохол\", обясни той. По думите му няма финансова възможност да се назначат повече спешни екипи по Черноморието през летния сезон, така че винаги да има линейки на разположение. От друга страна тази стъпка е и безсмислена, тъй като след септември допълнителните екипи няма да има какво да правят. Година след като на къмпинг \"Нестинарка\" почина 67-годишен русенец, а линейката пристигна 40 минути след повикването, тъй като бе ангажирана с друг адрес, равносметката на здравното министерство, е следната: едва 20 на сто от повикванията по Черноморието са наистина спешни. \"За юли сто повиквания са от филиалите в Бургас, Несебър, Поморие, Созопол, Царево. Юли има 31 дни, тоест изпълнявани са по 3-4 адреса на ден\", каза д-р Ненков. На въпроса дали решение на проблема е командироване на екипи по морето през лятото, зам.-здравният министър коментира, че това е най-бързият възможен вариант за реакция. \"Всички сме наясно, че Черноморието се натоварва през летния период и през зимния няма нужда от толкова много екипи. Тази мобилност можем да я осигурим бързо и ефективно\", каза той.", "date": "2017.08.05", "title": "ИЗДЕВАТЕЛСТВА НАД СПЕШНА ПОМОЩ! 80% от повикванията на линейки по морето не са за спешни случаи"}
{"url": "http://pik.bg/%D0%B3%D0%BB%D0%BE%D0%B1%D0%B8%D1%85%D0%B0-%D0%B0%D0%BB%D0%B5%D0%BA%D1%81%D0%B5%D0%B9-%D0%BD%D0%B0%D0%B2%D0%B0%D0%BB%D0%BD%D0%B8-%D1%81-5000-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B0-%D0%B0%D0%B3%D0%B8%D1%82%D0%B0%D1%86%D0%B8%D1%8F-news680763.html", "text": "Руският опозиционен лидер Алексей Навални беше осъден на глоба от 300 000 рубли (5000 долара) за нарушение на закона за политическата агитация преди предстоящите президентски избори следващата година, предаде Ройтерс. През последните месеци Навални организира два големи улични протеста срещу правителството и заяви, че иска да се кандидатира за президент на изборите през март догодина. Според Навални полицаи са го посетили в дома му и са го отвели в съда, където му е било предявено обвинение в нарушение на правилата за агитация преди избори чрез публикуването на записи в YouTube. С тях той призовавал хората да участват в неразрешени събирания. \"Глоба от 300 000. По-късно ще я извадим от заплатата на съдията\", написа Навални в Туитър след решението на съда. Руската Централна избирателна комисия заяви, че Навални не може да участва в изборите поради наложена присъда, която според опозиционния лидер е била политически мотивирана. Съдът наложи глоби от 300 000 и 250 000 рубли и на двама от помощниците на Навални - Леонид Волков и Николай Ляскин.", "date": "2017.08.05", "title": "Глобиха Алексей Навални с 5000 долара за незаконна агитация"}
{"url": "http://pik.bg/%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D1%85%D0%B0-%D0%BF%D0%BE%D0%B2%D0%B5%D1%87%D0%B5-%D0%BE%D1%82-40-%D1%82%D0%B0%D0%BB%D0%B8%D0%B1%D0%B0%D0%BD%D0%B8-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news680764.html", "text": "Повече от 40 талибани са елиминирани след серия от нападения в южната афганистанска провинция Хелманд, предава Анадолската агенция. Нападенията в Хелманд, са били насочени срещу афганистанските сили за сигурност в окръг Гришк. Петима души от силите за сигурност са загинали при атентат с кола-бомба, заяви говорителят на местния губернатор Омар Звак. От „Националния директорат за сигурността“ заявиха, че всички нападение са успешно отразени. „Командосите и афганските Военновъздушни сили отблъснаха атаките, и убиха 42-ма въоръжени талибани, ранявайки още седем“, каза говорителят на „Националния директорат за сигурността“ Мохамад Давуд.", "date": "2017.08.05", "title": "Ликвидираха повече от 40 талибани в Афганистан"}
{"url": "http://pik.bg/%D0%B1%D0%B5%D0%B7%D1%80%D0%B5%D0%B4%D0%B8%D1%86%D0%B8-%D0%B2-%D1%80%D0%B8%D0%BE-%D0%B4%D0%B5-%D0%B6%D0%B0%D0%BD%D0%B5%D0%B9%D1%80%D0%BE-8500-%D0%B2%D0%BE%D0%B9%D0%BD%D0%B8%D1%86%D0%B8-%D0%BA%D0%BE%D0%BC%D0%B0%D0%BD%D0%B4%D0%B8%D1%80%D0%BE%D0%B2%D0%B0%D0%BD%D0%B8-%D0%B4%D0%B0-%D0%BF%D0%BE%D0%BC%D0%B0%D0%B3%D0%B0%D1%82-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-news680765.html", "text": "В Рио де Жанейро са извикани 8 500 войници, заради безредиците, които избухнаха в града. Те бяха предизвикани от смъртта на неродено бебе в утробата на майка, която беше простреляна по време на полицейска акция, предаде Ройтерс, цитиран от \"Фокус\". Избухналото насилие, предизвикано, най-вече, от тежка икономическа криза и намаляващ държавен бюджет, показва колко е пропаднал Рио, само една година след Олимпийските игри, проведени в града. Според официалната статистика, броят на убийствата се е увеличил с 14% до 3755, само за първото полугодие на 2017, спрямо същия период на миналата година. Смъртните случаи предизвикани от полицията, която търпи сериозни критики за своята тактика, са с 45 повече от миналата година – 581. „Очевидно е, че надеждите ни, че Олимпийските игри ще рефлектират за успокояването на обстановката, не се оправдаха“, заяви Рената Недер, която е координатор на изследванията на Амнести Интърнешънъл. „Публичната сигурност в Рио де Жанейро е деградирала драматично“, добави тя. Ситуацията взе рязък обрат, след като полицията започна „умиротворителна“ програма през 2008 г., спрямо повече от хилядата гета в града. Замисълът беше да бъдат изтласкани наркобандите от фавелите (гъсто населени квартали - бел.ред.), където те действаха далеч от ръката на закона десетилетия наред и там да бъдат установени полицейски постове за пръв път в историята. Програмата имаше цел да увеличи сигурността в Рио преди Световното първенство по футбол през 2014 г. и Олимпийските игри от 2016 г. и временно постигна резултати, но икономическата криза източи ресурсите, които бяха предназначени за разширяването ѝ и критиците вече твърдят, че тя не е постигнала желания социален напредък за гетата. В резултат от това ежедневни престрелки се разиграват посред бял ден, предизвикани от войните между бандите, които не се притесняват да нападат и полицейските постове.", "date": "2017.08.05", "title": "Безредици в Рио де Жанейро, 8500 войници командировани да помагат на полицията"}
{"url": "http://pik.bg/%D0%BF%D0%BE%D0%B2%D0%BE%D0%B4-%D0%B7%D0%B0-%D0%B3%D0%BE%D1%80%D0%B4%D0%BE%D1%81%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BC%D0%B0%D1%82%D0%B5%D0%BC%D0%B0%D1%82%D0%B8%D0%BA-%D0%BF%D0%BE%D0%BA%D0%BE%D1%80%D0%B8-%D0%B0%D0%B7%D0%B8%D1%8F-news680766.html", "text": "Теодор Танков от ПМГ „Гео Милев” – Стара Загора срази конкуренцията на „Азия Оупън 2017” и стана шампион по математика на континента за тази година. На състезанието, което се проведе от 3 до 5 август в столицата на Малайзия Куала Лумпур, за 120 минути старозагорският ученик е успял да реши вярно 29 от 30 математически задачи. Той е вторият българин, спечелил тази титла след Мирослав Маринов от Математическата гимназия в Пловдив, който стана шампион на Азия през 2014 г. на състезанието проведено в китайския град Чънду. Освен златния медал Теодор ще донесе в Стара Загора и купата за шампион на Азия, както и „Звездата на Азия” – награда, която получава най-добрия състезател на съответната страна участник. Българският отбор ще се върне в родината с общо 7 златни, 8 сребърни 4 бронзови медала, съобщи Любомир Любенов, координатор на българското представителство на форума.", "date": "2017.08.05", "title": "Повод за гордост! Български математик покори Азия"}
{"url": "http://pik.bg/%D0%B0%D0%B2%D1%81%D1%82%D1%80%D0%B0%D0%BB%D0%B8%D0%B9%D1%81%D0%BA%D0%B8-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-%D0%B7%D0%B0%D0%BF%D0%B0%D0%BB%D0%B8%D1%85%D0%B0-%D0%B8%D0%BD%D1%82%D0%B5%D1%80%D0%BD%D0%B5%D1%82-%D1%81%D0%BD%D0%B8%D0%BC%D0%B0%D1%85%D0%B0-%D1%81%D0%B5-%D0%BF%D0%BE%D0%BB%D1%83%D0%B3%D0%BE%D0%BB%D0%B8-%D0%B7%D0%B0-%D0%BA%D0%B0%D0%BB%D0%B5%D0%BD%D0%B4%D0%B0%D1%80-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news680770.html", "text": "Голи до кръста пожарникари от Австралия се снимаха с животни за благотворителен календар за 2018 г., информира в. \"Дейли мейл\". Сред зверчетата има и коала. Всички приходи от продажбите ще бъдат дарени на болница за диви животни към австралийска зоологическа градина, където беше заснета част от фотосесията.", "date": "2017.08.05", "title": "Австралийски пожарникари запалиха интернет, снимаха се полуголи за календар (СНИМКИ/ВИДЕО)"}
{"url": "http://pik.bg/%D0%BA%D0%B8%D1%82%D0%B0%D0%B9-%D1%81-%D0%BE%D1%81%D1%82%D1%80%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BA%D1%8A%D0%BC-%D0%B8%D0%BD%D0%B4%D0%B8%D1%8F-news680771.html", "text": "Пекин засили предупрежденията по адрес на Индия във връзка със спорен граничен район, съобщава АП. Китай призова индийските войници да се оттеглят от спорен регион в Хималаите, където азиатският гигант споделя граница с Индия и Бутан. Пекин подчерта, че \"въздържането си има своите граници\", като в същото време провежда бойни учения в Тибет. През юни индийски войници влязоха в района на платото Доклам, след като Бутан, съюзник на Ню Делхи, се оплака, че китайските военни строят път на територията на малката държава. Пекин твърди, че Доклам се намира в Тибет и че граничният спор между Китай и Бутан няма нищо общо с Индия. Комунистическата държава настоява индийските войски да се изтеглят преди да започнат каквито и да е било разговори. Днес Китайската централна телевизия излъчи видео, на което армейски подразделения провеждат бойни стрелби в Тибет. Телевизията поясни, че войските тренират от три месеца. Според АП изглежда, че това е опит за увеличаване на натиска върху Индия след острите коментари на външното, военното министерство и на медиите тази седмица. \"Китай обяви много ясно, че няма място за преговори и единственото решение е безусловното и незабавно изтегляне на индийските войски от региона\", отбеляза в коментар \"Синхуа\". Ако Китай сега се отдръпне, в бъдеще Индия може да създаде повече проблеми, допълва медията. Вчера говорител на военното министерство заяви, че докато китайските въоръжени сили показват \"добра воля на предела\" и \"високо ниво на сдържаност\", \"въздържането си има своите граници\". \"Нито една държава не трябва да подценява увереността и способностите на китайските сили за опазване на мира и тяхната решимост и силна воля за защита на националния суверенитет, безопасност и интереси\", добави говорителят. Китай и Бутан водят преговори за граничния спор още от 80-те години на ХХ век.", "date": "2017.08.05", "title": "Китай с остро предупреждение към Индия"}
{"url": "http://pik.bg/%D1%82%D0%B0%D0%BF%D0%B0-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B8%D1%87%D0%BD%D0%B8-%D0%BE%D0%BF%D0%B0%D1%88%D0%BA%D0%B8-%D0%BE%D1%82-%D0%BA%D0%BE%D0%BB%D0%B8-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-%D0%B8-%D0%BC%D0%B0%D0%BA%D0%B0%D0%B7%D0%B0-news680823.html", "text": "Има колони от чакащи коли при граничните пунктове \"Маказа\" и \"Капитан Андреево\", съобщи МВР. На \"Маказа\" опашката от леки автомобили е един километър на изхода. Такава е и колоната от изчакващи товарни автомобили на изхода на българо-турската граница на \"Капитан Андреево\". На българо-сръбската граница на \"Калотина\" трафикът е интензивен за леки автомобили на входа и на изхода. На българо-гръцката граница трафикът е интензивен на всички гранични пунктове. На българо-румънската и на българо-македонската граница трафикът е нормален на всички гранични пунктове.", "date": "2017.08.05", "title": "ТАПА! Километрични опашки от коли на \"Капитан Андреево\" и \"Маказа\""}
{"url": "http://pik.bg/%D0%B0%D0%BA%D1%82%D1%80%D0%B8%D1%81%D0%B0-%D0%BE%D1%82-%E2%80%9E%D1%81%D0%B5%D0%BA%D1%81%D1%8A%D1%82-%D0%B8-%D0%B3%D1%80%D0%B0%D0%B4%D1%8A%D1%82%E2%80%9C-%D0%B8%D1%81%D0%BA%D0%B0-%D0%B4%D0%B0-%D1%81%D1%82%D0%B0%D0%BD%D0%B5-%D0%B3%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80-%D0%BD%D0%B0-%D1%89%D0%B0%D1%82%D0%B0-%D0%BD%D1%8E-%D0%B9%D0%BE%D1%80%D0%BA-news680772.html", "text": "Актрисата от популярния американски сериал „Сексът и градът“ Синтия Никсън обмисля възможността да се кандидатира за поста губернатор на щата Ню Йорк, съобщи Уол стрийт джърнъл. Според данните на вестника, 51-годишната изпълнителка на ролята на Миранда, може да получи поддръжка от либералните сили. През 2013 г., тя работи за предизборния щат на сегашния кмет на Ню Йорк, Бил де Блазио. „Тя е нестандартен кандидат с перспективни способности, който може да въодушевява хората“, заяви директора на Съюзът за качествено образование, Бил Истън.", "date": "2017.08.05", "title": "Актриса от „Сексът и градът“ иска да стане губернатор на щата Ню Йорк"}
{"url": "http://pik.bg/%D0%B7%D0%B0%D0%B1%D1%80%D0%B0%D0%B2%D0%B5%D0%BD%D0%BE-%D0%BC%D0%B8%D0%BD%D0%B0%D0%BB%D0%BE-%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D0%B4%D0%BE%D0%BA%D1%82%D0%BE%D1%80%D0%B0-%D1%81%D0%B5-%D0%BE%D0%BC%D1%8A%D0%B6%D0%B8-%D0%B7%D0%B0-%D1%82%D1%80%D0%B5%D1%82%D0%B8-%D0%BF%D1%8A%D1%82-%D0%B2%D0%B8%D0%BB%D0%B8%D0%B0%D0%BD%D0%B0-%D0%B2%D0%B4%D0%B8%D0%B3%D0%BD%D0%B0-%D1%82%D0%B0%D0%B9%D0%BD%D0%B0-%D1%81%D0%B2%D0%B0%D1%82%D0%B1%D0%B0-%D1%81--news680737.html", "text": "Вилиана Петрова – вдовицата на убития контрабандист №1 Иван Тодоров – Доктора, е сключила тайно своя брак №3. Красивата бизнес дама, която върти с желязна ръка наследството на покойния ъндърграунд герой, се е омъжила това лято за италиански бизнесмен на скромна церемония на остров Сардиния. Избраникът на шармантната дама се казва Паоло и е колос в парфюмерийния бизнес. Вилиана и Иван Тодоров – Доктора се разведоха 4 години преди смъртта на боса, която го застигна с 15 куршума на 22 февруари 2006 г. Разводът им бе само фиктивен, за заблуда на данъчните и за да се сдобие ортакът на Доктора – кипърецът Стивън Христодуло, с български паспорт. Именно това е вторият съпруг на Вилиана – двамата се женят про форма и така престоят на Стивън в България е легализиран, припомня столичен седмичник. През 2009-а Вилиана обаче роди син от чужденеца, но две години по-късно връзката им завърши с развод. В момента младоженката Вилиана поделя времето си между Италия и България, като на наша земя живее в Бояна, при това в бившата къща на Цола Драгойчева. Луксозният имот бил купен година и половина преди Иван Тодоров да го застигнат куршумите на наемния убиец, неразкрит и до ден днешен. Почернената вдовица се шири и в елегантна къща в Лондон. Тя се намира в един от най-престижните квартали – „Саут Кенсингтън”, на която е разположено и българското посолство. Бизнес дамата притежава и куп имоти и в Италия. Когато е в Родината, елегантната дама се появява рядко на шумните светски партита. Всеки път обаче прави добро впечатление и е спрягана за една от най-изисканите наравно с Мая, съпругата на покойния Георги Илиев.", "date": "2017.08.05", "title": "ЗАБРАВЕНО МИНАЛО! Вдовицата на Доктора се омъжи за трети път! Вилиана вдигна тайна сватба с италианец в Сардиния"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE%D1%81%D1%82-%D1%81%D0%BC%D1%8A%D1%80%D1%82%D0%BD%D0%B8%D1%82%D0%B5-%D1%81%D0%BB%D1%83%D1%87%D0%B0%D0%B8-%D0%B7%D0%B0%D1%80%D0%B0%D0%B4%D0%B8-%D0%B5%D0%BA%D1%81%D1%82%D1%80%D0%B5%D0%BC%D0%B5%D0%BD-%D0%BA%D0%BB%D0%B8%D0%BC%D0%B0%D1%82-%D1%89%D0%B5-%D1%81%D0%B5-%D1%83%D0%B2%D0%B5%D0%BB%D0%B8%D1%87%D0%B0%D1%82-50-%D0%BF%D1%8A%D1%82%D0%B8-news680776.html", "text": "Смъртните случаи, предизвикани от климатични катастрофи, може да се увеличат до 50 пъти в Европа, до началото на следващия век, ако не бъдат предприети мерки за намаляването на вредните газови емисии, съобщава \"Гардиън\", позовавайки се на твърдения на учени. Според ново изследване, се очакват 152 хиляди смъртни случая на година в периода между 2071 и 2100 г., като директно следствие от екстремни природни стихии. Предполага се, че жителите на Южна Европа ще бъдат най-силно засегнати. „Правителствата и политиките, трябва да бъдат фокусирани върху разработването на адаптационни мерки“, заяви Джовани Форциери, съавтор на изследването на Взаимния център за изследвания в Италия на Европейската Комисия. „Ако не бъдат предприети тези мерки, последствията могат да бъдат много тежки.“, предупреди той.", "date": "2017.08.05", "title": "ОПАСНОСТ! Смъртните случаи заради екстремен климат ще се увеличат 50 пъти"}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D0%B5%D1%82%D0%BE-%D0%BA%D0%B0%D0%BA-%D1%81%D0%B0-%D1%81%D0%B5-%D0%BF%D0%B0%D0%B7%D0%B8%D0%BB%D0%B8-%D0%BE%D1%82-%D0%B7%D0%B0%D0%B1%D1%80%D0%B5%D0%BC%D0%B5%D0%BD%D1%8F%D0%B2%D0%B0%D0%BD%D0%B5-%D0%B2-%D0%B4%D1%80%D0%B5%D0%B2%D0%BD%D0%BE%D1%81%D1%82%D1%82%D0%B0-news680702.html", "text": "В наши дни думата контрацепция не предизвиква асоциации, свързани с поглъщане на съмнителни билкови отвари, кихане или пък поставяне на крокодилски екскременти във вагината. Да, не сте прочели грешно, крокодилски екскременти. Но жените и мъжете в древния свят използвали разнообразие от необичайни методи за предпазване от нежелана бременност, като ефективността и хигиената не са задължителни. Вижте девет начина за контрацепция, използвани в Гърция, Рим, Египет, Месопотамия, Индия и Китай. Акация и мед Около 1600 г. пр. н. е. жените от Египет и Месопотамия използвали помощта на акацията в борбата с нежеланата бременност. Те смесвали неузрелите плодове на дървото с мед и смлени фурми. След това потапяли парче памук или плат от друго растително влакно в тази паста и го поставяли във вагината си като тампон. Този метод бил много по-ефикасен, отколкото подозирате: акациевата смола ферментира в млечна киселина, която действа като спермицид. Силфий (резене) Древните минойци, египтяни, римляни и гърци обожавали резенето. Те използвали растението, за да облекчат подут стомах, да подправят храната си, да ароматизират тялото си и да се предпазят от нежелана бременност. Шест века жените пиели сърцевидните семена на резенето под формата на сок веднъж месечно, като естествено средство за контрацепция. Те също така поставяли вълна, потопена в сока на растението, в своята вагина, за да се предпазят от бременност. Резенето е изключително важен продукт в древната Средиземноморска търговия. Киренийците дори го изобразявали на своите монети. Учените не са сигурни как точно резенето действало като контрацептив и дали въобще е имало ефект. Едно проучване, проведено през 1985 г., открива, че екстракт от растение, подобно на резенето, предотвратява забременяването при плъхове при орален прием, но същата доза не влияела върху хамстери. Контрацептивните му \"способности\" могат да се оправдаят с ниската раждаемост в Рим. Древните фермери не можели да отглеждат резенето – то растяло само край Кирена в днешна Северна Африка – и растението изчезнало през I-II в. пр. н. е. Кихане Известният гръцки гинеколог Соран Ефески (I-II в.), който се грижел за жените в древен Рим, пише, че когато мъжът еякулира, жената трябва да задържи дъха си и да се дръпне малко, за да не успее семето му да проникне прекалено дълбоко в матката. След това трябва да стане веднага и да клекне, след което да предизвика кихане и внимателно да избърше вагината си. Въпреки че Соран не изпада в подробности как точно да се предизвика кихане, неговият подход има за цел да изхвърли семенната течност от тялото на жената. Течно олово и живак За да намалят плодовитостта си древните китайки (обикновено проститутки или конкубинките на императора или други членове на управляващата партия) пиели олово, живак и арсен, а понякога и трите едновременно. Въпреки опасността от сериозни странични ефекти като бъбречна недостатъчност, увреждане на мозъка и дори смърт, тези жени пиели достатъчно количество от опасните вещества, за да не могат да заченат, но не толкова много, че да се натровят. Някои жени в древна Гърция също приемали течно олово, за да се предпазят от нежелана бременност. Крокодилски екскременти Древните египтянки (около 1800 г. пр. н. е.) използвали необичайно средство за контрацепция – крокодилски екскременти. След смесването на фекалиите на влечугото с ферментирало тесто, жените поръсвали със сместа вулвата си или я слагали във вътрешността на вагината си, за да препречат пътя на сперматозоидите и те да не могат да достигнат до матката. Други древни народи в Близкия изток и Индия използвали по подобен начин слонските екскременти. Освен, че поставянето на фекалии в човешкото тяло не е особено хигиенично, учените не са и сигурни колко ефективно е било за предпазване от нежелана бременност. Някои изследователи смятат, че алкалната природа на фекалиите може би убива сперматозоидите, докато други твърдят, че повишаването на естествената киселинност на вагината е полезно за спермата. Разбира се, не е изненадващо, че днес не се намират много желаещи да тестват този метод на контрацепция. Зехтин Според Соран, гъркините и римлянките, които не искали да зачеват, трябвало да намажат отвора на матката с мехлем от стар зехтин. Гръцкият лекар предлага и рецепта за примитивния спермицид, състоящ се от зехтин, мед, кедрова смола или сок от балсамово дърво, с или без олово. Соран вероятно взаимства този контрацептив от Аристотел, който твърдял, че жените трябва да слагат зехтин или кедрово масло във вагините си, за да забавят движението на сперматозоидите. Гхи и сол Както се убедихте до тук, жените в древността използвали най-различни подръчни средства за контрацепция. През I в. пр. н. е. жените в Индия поставяли памук, натопен в гхи (пречистено масло), мед и/или екстракт от дървесни семена във вагината си. Те също така използвали каменна сол като спермицид, което звучи доста болезнено, но индийките вероятно са стривали кристалите на по-малки и не толкова остри парченца. Плодове от хвойна Педаний Диоскорид е роден в Мала Азия през I в. пр. н. е. и е лекар, който описва медицинската употреба на много билки. В своята енциклопедия De Materia Medica, той пише, че мъжете и жените трябва да стриват плодчетата на хвойната и да мажат с тях гениталиите си. Въпреки че ефективността на хвойновите плодчета е спорна, те може би намаляват вероятността за проникване на сперматозоидите. Нар Друг метод за контрацепция, предложен от Соран, включва нар. Според гръцкия гинеколог, жените трябва да настържат вътрешната страна на прясна кора от нар, да добавят вода и да промият с тази смес вагината си. За да стане още по-сложен този метод на контрацепция, Соран предлага алтернативни рецепти: две части кора от нар към една част шикалки; или равни части кора от нар с розово масло и смола. След поставянето на нара във вътрешността на вагината си, жените трябва да пият медена вода, пише \"Фрамар\".", "date": "2017.08.05", "title": "УНИКУМ! Ето как са се пазили от забременяване в древността"}
{"url": "http://pik.bg/%D0%BA%D0%B0%D0%BA%D0%B2%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B7%D0%BD%D0%B0%D0%B5%D0%BC-%D0%B0%D0%BA%D0%BE-%D1%89%D0%B5-%D1%81%D0%B8-%D0%BA%D1%83%D0%BF%D1%83%D0%B2%D0%B0%D0%BC%D0%B5-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%B2%D1%82%D0%BE%D1%80%D0%B0-%D1%80%D1%8A%D0%BA%D0%B0-news680580.html", "text": "Предварително установен бюджет за покупка и допълнителни разходи, няколко седмици време и психическа подготовка - това, по думите на влогъра Филип Лазаров, е необходимо да сме предвидили преди да си купим автомобил втора ръка. Най-продаваната кола у нас обикновено варира между 5 и 15 хиляди лева. \"Когато ще си купувате автомобил, основното нещо е да отделите между 20 и 30-35% от сумата за обслужване, регистрация, застраховки и каквото и да било\", посочи Лазаров пред \"България он еър\". Важно е избирането на типа кола да става спрямо начина на живот на човека, който ще я ползва. При първоначалния оглед Лазаров съветва да се гледат няколко неща: \"Минимум един час трябва да си отделим. Гледаме автомобила първо на външен вид - дали е еднаква боята, дали има ръжди по лайсни, по прагове. Гледаме състоянието на купето, гледаме дали има луфтове, дали има разминаване, гледаме тавана, ще внимаваме дали е имало градушка, ще внимаваме дали е била удряна, дали са сменяни стъкла. Отваряме и проверяваме всички видове врати как работят, как функционира всичко - електрически стъкла, климатици...\", изброи автоекспертът. Хубаво е да оставим колата да поработи на място 20 минути, за да проследим работата на двигателя. При таблото също може да има неизправности - за да разберем дали то работи нормално, трябва да проверим дали всички лимпички на него светват при запалване на двигателя.", "date": "2017.08.05", "title": "Какво трябва да знаем, ако ще си купуваме автомобил втора ръка?"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2-%D0%B5%D0%BA%D1%88%D1%8A%D0%BD-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%BF%D0%B0%D1%80%D0%BA-%D0%B2-%D1%81%D0%B0%D0%BD%D1%82%D0%B0-%D0%BC%D0%BE%D0%BD%D0%B8%D0%BA%D0%B0-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news680779.html", "text": "В Санта Моника, щата Калифорния, неизвестен мъж откри стрелба, съобщава Ей Би Си. По предварителни данни, в резултат на стрелбата е загинал един човек. До момента е известно, че полицаите са задържали стрелеца, който се опитал да се скрие. По време на задържането той е бил ранен и е откаран в болница. Подробности за кървавия инцидент все още не се съобщават.", "date": "2017.08.05", "title": "КЪРВАВ ЕКШЪН! Стрелба в парк в Санта Моника! Има загинали "}
{"url": "http://pik.bg/%D0%B6%D0%B5%D0%B3%D0%B0-%D0%B8-%D0%BC%D0%BE%D1%80-%D1%83%D0%B4%D1%80%D1%8F%D1%82-%D0%BD%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%B4%D0%BE-41-%D0%B3%D1%80%D0%B0%D0%B4%D1%83%D1%81%D0%B0-news680777.html", "text": "Слънчево и горещо ще бъде времето днес. Очаканите максимални температури ще са между 36° и 41°. Ще духа слаб вятър от изток-североизток, съобщават от Националния институт по метеорология и хидрология (НИМХ). Атмосферното налягане ще бъде малко по-високо от средното за август - няма да се променя съществено. Над Черноморието ще е слънчево, след обяд ще духа бриз. Максимални температури на въздуха: 32°-35°. Температурата на морската вода е 25-26°. Вълнението на морето ще бъде 1-2 бала. Над планините ще е слънчево. Ще духа слаб до умерен североизточен вятър. Максимална температура на височина 1 200 метра около 28°, на 2 000 метра - около 20°.", "date": "2017.08.05", "title": "ЖЕГА И МОР! Удрят ни температури до 41 градуса"}
{"url": "http://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%BA%D1%83%D0%BF%D1%83%D0%B2%D0%B0-%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%B8-%D0%B1%D1%80%D0%B0%D0%BD%D0%B8%D1%82%D0%B5%D0%BB-news680780.html", "text": "Шампионът на България Лудогорец ще се подсили с бразилски бранител, съобщи Фокус. Според информацията става дума за левия бек на Заря (Луганск) Рафаел Форстър. Футболистът трябва да пристигне днес за медицински прегледи в Разград. Той е играл за бразилските отбори Гояс и Бразил РС и има 99 мача и 11 гола във второто ниво на бразилския футбол и 18 в елитната група на страната. През 2016 г. преминава в Заря (Луганск), където е изиграл 16 мача, в които е вкарал три гола. Форстър е юноша на Интернасионал (Порто Алегре).", "date": "2017.08.05", "title": "Лудогорец купува бразилски бранител"}
{"url": "http://pik.bg/%D0%B0%D1%82%D1%80%D0%B0%D0%BA%D1%86%D0%B8%D1%8F-%D1%81%D0%BE%D1%84%D0%B8%D1%8F%D0%BD%D1%86%D0%B8-%D1%89%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%BD%D0%B0%D1%85%D1%80%D0%B0%D0%BD%D1%8F%D1%82-%D0%B6%D0%B8%D0%B2%D0%BE%D1%82%D0%BD%D0%B8%D1%82%D0%B5-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%B7%D0%BE%D0%BE%D0%BF%D0%B0%D1%80%D0%BA-news680778.html", "text": "През лятото едно от най-посещаваните места в столицата е зоопарка. Тази събота посетителите освен да разглеждат животните, ще могат и да се включат в храненето им, разказа шефът на зоологическата градина Добромир Бориславов . Посетителите на столичния зоопарк ще могат да присъстват на демонстративно хранене на някои от животните, както и да подадат лакомство на по-активните обитатели. Още на входа всеки посетител ще получи лист с часовете, в които се хранят отделните животни. Друга атракция, на която жителите и гостите на София могат да станат свидетели, е къпането на слоницата Артайда.", "date": "2017.08.05", "title": "АТРАКЦИЯ! Софиянци ще могат да нахранят животните в столичния зоопарк"}
{"url": "http://pik.bg/%D0%B1%D1%80%D0%B0%D0%BA%D0%BE%D0%B2%D0%B5%D1%82%D0%B5-%D1%81-%D0%B3%D0%BE%D0%BB%D1%8F%D0%BC%D0%B0-%D0%B2%D1%8A%D0%B7%D1%80%D0%B0%D1%81%D1%82%D0%BE%D0%B2%D0%B0-%D1%80%D0%B0%D0%B7%D0%BB%D0%B8%D0%BA%D0%B0-%D1%81%D0%B5-%D1%80%D0%B0%D0%B7%D0%BF%D0%B0%D0%B4%D0%B0%D1%82-%D0%B7%D0%B0-6-%D0%B3-news680761.html", "text": "Възрастта има значение за семейните отношения. Оказва се, че според проучване бракове с голяма възрастова разлика обикновено се разпадат за 6 години, пише в. \"Дейли мейл\", цитиран от БТА. Много често мъжете първоначално се чувстват щастливи, когато си вземат доста по-млада жена. Но безоблачни са само първите години на брака. При голяма разлика в годините той се разпада средно за период от 6-10 години. Двойките, които са на приблизително една и съща възраст, се справят по-добре с трудните решения, тъй като са по-добре синхронизирани. Те са по-подготвени да се разбират и в една по-далечна перспектива. Авторката на изследването изтъква, че мъжете, женени за по-млади жени, са най-удовлетворени от брака, а най-нещастните са съпрузите, женени за по-възрастни жени. Дамите от своя страна се чувствали най-нещастни, когато са задомени за старци и най-щастливи, когато са задомени с по-млади партньори. След време обаче хората, които са женени за много-по млади или по-възрастни партньори, имат тенденция да губят удовлетвореността от брака при икономически неблагополучия в сравнение с двойките на една и съща възраст.", "date": "2017.08.05", "title": "Браковете с голяма възрастова разлика се разпадат за 6 г."}
{"url": "http://pik.bg/%D0%B0%D1%81%D1%82%D1%80%D0%BE%D0%BD%D0%B0%D0%B2%D1%82-%D0%B7%D0%B0%D1%81%D0%BD%D0%B5-%D0%BA%D0%B0%D0%BA-%D0%BB%D1%83%D0%BD%D0%B0%D1%82%D0%B0-%D0%BE%D1%81%D0%B2%D0%B5%D1%82%D1%8F%D0%B2%D0%B0-%D0%B7%D0%B5%D0%BC%D1%8F%D1%82%D0%B0-%D0%B2%D0%B8%D0%B4%D0%B5%D0%BE-news680726.html", "text": "Американският астронавт Джак Фишер публикува в Twitter впечатляващи кадри, които е заснел на борда на Международната космическа станция, предаде Нова Телевизия. Фишер искал да заснеме как изглежда от Космоса САЩ през нощта, но успял да хване в кадър и как Луната осветява океана. \"Определено обичам тази гледка\", признава Фишер.", "date": "2017.08.05", "title": "Астронавт засне как Луната осветява Земята (ВИДЕО)"}
{"url": "http://pik.bg/%D1%81%D0%BF%D0%B5%D1%88%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D0%B8%D0%B7%D1%87%D0%B5%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B8%D0%BD%D1%8C%D0%BE%D1%80%D0%B8%D1%82%D0%B5-%D0%BE%D1%82-%D1%81%D0%B8%D0%B1%D0%B8%D1%80%D1%81%D0%BA%D0%B0%D1%82%D0%B0-%D0%B4%D0%B8%D0%B0%D0%BC%D0%B0%D0%BD%D1%82%D0%B5%D0%BD%D0%B0-%D0%BC%D0%B8%D0%BD%D0%B0-news680693.html", "text": "ТАСС. По поръчение на руския президент, министърът на извънредните ситуации Владимир Пучков, ще оглави комисия по разследването на причините и ликвидирането на последствията от инцидента в мината за диаманти „Мир“, предава „Във връзка с аварията в мината в град Мирний, президентът даде поръчение на министъра на извънредните ситуация, да отиде на мястото на произшествието, и да възглави комисия за спасяването на хората и ликвидирането на последствията от инцидента“, казват от пресслужбата на Кремъл. Интерфакс.", "date": "2017.08.05", "title": "Спешна комисия разследва изчезването на миньорите от сибирската диамантена мина"}
{"url": "http://pik.bg/%D1%81%D1%82%D0%B0%D1%87%D0%BA%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%B5%D0%B4%D0%BD%D0%BE-%D0%BE%D1%82-%D0%BB%D0%B5%D1%82%D0%B8%D1%89%D0%B0%D1%82%D0%B0-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news680664.html", "text": "Служителите, отговарящи за сигурността на летището „Ел Прат” в Барселона, започват стачка, която ще бъде последвана от обща стачка от 14 август. Така възниква опасност значително да се удължат опашките за летовниците през пиковия туристически сезон на това натоварено летище, предаде БТА.", "date": "2017.08.05", "title": "Стачка блокира едно от летищата в Барселона"}
{"url": "http://pik.bg/%D0%BA%D1%80%D1%8A%D1%89%D0%B0%D0%B2%D0%B0%D1%82-%D0%BF%D1%8A%D1%80%D0%B2%D0%B8%D1%8F-%D0%B5%D0%BB%D0%B5%D0%BA%D1%82%D1%80%D0%BE%D0%BC%D0%BE%D0%B1%D0%B8%D0%BB-%D0%BD%D0%B0-%D1%81%D0%B5%D0%B0%D1%82-%D0%BD%D0%B0-%D0%BA%D0%B2%D0%B0%D1%80%D1%82%D0%B0%D0%BB-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news680767.html", "text": "В омпанията Seat ще кръсти първи си сериен електромобил Born – в чест на един от най-новите и модерни квартали на Барселона. Името вече е патентовано от испанския производител, съобщава Autocar. Педполага се, че Seat Born ще представлява компактен градски хечбек, чиито предвестник бе показан на Световното изложение в Барселона през февруари. Прототипът е изграден на основата на Volkswagen up! и Skoda Citigo, като разчита на електромотор с 81 к.с. Концептуаният модел ускорява от 0 до 100 км/ч за 11,3 секунди, а максималната му скорост достига 130 км/ч. Максималният пробег с едно зареждане на батериите е 160 км. Серийният електромобил на Seat ще се появи най-рано през 2020 г. Той ще бъде изграден на новото модулно шаси MEB, разработена от концерна Volkswagen специално за автомобили на ток. Предполага се, че Born ще получи нови батерии, благодарение на които ще може да изминава до 500 км с едно зареждзане.", "date": "2017.08.05", "title": "Кръщават първия електромобил на \"Сеат\" на квартал в Барселона"}
{"url": "http://pik.bg/%D0%BE%D1%82%D0%BB%D0%B8%D1%87%D0%BD%D0%B8%D0%BA-%D0%B4%D0%B5%D0%BE-%D1%87%D0%B0%D0%BA%D0%B0-%D0%B2%D1%82%D0%BE%D1%80%D0%BE-%D0%B1%D0%B5%D0%B1%D0%B5-news680649.html", "text": "Πpиĸaзĸaтa мeждy Дeян Cлaвчeв-Дeo и Mapиaнa Cтaнчeвa пpoдължaвa. Двaмaтa въpтят любoв oт 2014 г., а много скоро ще ги сполети за втори път най-голямото щастие на света - това да бъдат отново родители. Myлaтĸaтa пaĸ e бpeмeннa, вeщaят пocлeднитe инфopмaции. Tя зaчeнaлa нa мopeтo, ĸъдeтo пpeĸapaлa няĸoлĸo дни c мъжa cи. Дeo чecтo ce oтбивa пo мopcĸитe ĸypopти, глaвнo зapaди yчacтия. Πpeди 2 дни нaпpимep бeшe във Bapнa, ĸъдeтo зaeднo c Лeo, Игpaтa, Дичo и дp. нaпpaви cтpaxoтнo шoy. Дeян и Mapиaнa имaт вeчe eднo дeтe, ĸoeтo e нa 2 г. Te oбaчe ниĸoгa нe ca ĸpиeли, чe иcĸaт възмoжнo нaй-мнoгo дeцa в ceмeйcтвoтo cи. Двoйĸaтa cĸopo гoтви и бpaĸ. Tв вoдeщият нaй-пocлe ce peши дa пpeдлoжи нa cвoятa гoлямa любoв.", "date": "2017.08.05", "title": "ОТЛИЧНИК! Део чака второ бебе"}
{"url": "http://pik.bg/%D1%81%D0%B0%D1%89-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%BE%D0%BE%D0%BD-%D0%B4%D0%B0-%D1%80%D0%B0%D0%B7%D1%88%D0%B8%D1%80%D0%B8-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news680733.html", "text": "САЩ искат Съвета за сигурност на ООН да наложи по-тежки санкции срещу Северна Корея, предава Ройтерс. САЩ ще разпространи копие на проекторезолюция до всички членове на Съвета в петък, които трябва да я одобрят, за да бъдат наложени санкции срещу режима в Пхенян. Резолюцията за по-тежки санкции се нуждае от девет глас „За“. Освен това, за да бъде приета тя, САЩ, Китай, Русия, Франция и Британия не трябва да налагат вето. Вашингтон и Китай преговаряха относно текста на резолюцията близо един месец.", "date": "2017.08.05", "title": "САЩ поискаха ООН да разшири санкциите срещу Северна Корея"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BF%D1%80%D0%B8%D0%B1%D1%80%D0%B0-6-%D0%BC%D0%BB%D0%BD-%D0%BB%D0%B2-%D0%BE%D1%82-%D0%BB%D0%BE%D0%B2%D0%B5%D0%BD-%D1%82%D1%83%D1%80%D0%B8%D0%B7%D1%8A%D0%BC-news680734.html", "text": "Повече от 6 млн. лева са приходите от ловен туризъм у нас през миналата година. От тях 4,830 млн. лв. са постъпленията от държавните ловни стопанства, а останалите са реализирани в дивечовъдните участъци и ловно-стопанските райони на ловните дружини. Това сочат данни на Изпълнителната агенция по горите (ИАГ), пише „Монитор“. Те уточняват, че чрез организиран ловен туризъм в България на излети са били общо 4690 авджии, от които 3289 българи и 1401 чуждестранни. За сравнение година по-рано ловците, дошли от други държави, са били 1032, но приходите е сектора са били повече от 6,473 млн. лв. Едрият дивеч у нас е най-предпочитан от ловци, идващи от Германия, Франция, Испания и Италия. Испанците избират да стрелят и по дребни животни, като за такъв лов в страната идват още и италианци, и гърци. Дивата свиня е най-предпочитана сред едрия дивеч. Друго, което се търси, е стрелба на благороден елен, сърна, елен лопатар, муфлон, дива коза, глухар. За лов на едри животни основно се предпочитат излетите в държавните ловни стопанства и дивечовъдните участъци. Горският бекас пък е най-търсен от чуждестранните ловци сред дребните животни, показват още данните на ИАГ. Сред основните предпочитания на ловджиите са гургулица и пъдпъдък. Ловува се и на яребица, фазан и водоплаващ дивеч. На дребен дивеч се стреля предимно в ловно-стопанските райони на дружинките, където организацията се осъществява от сдруженията. Предпочитаният сезон за лов от чужденците е към края на лятото и есента - периодът между септември и януари. Причината е, че тогава има по-голяма възможността да се ловува повече видове дивеч, обясняват от агенцията. И уточняват още, че през пролетта основно се ходи на излети за дива коза, глухар и сръндак. Ако искаме да стреляме по трофеен благороден елен ще ни струва между 2800 и 3800 евро. За елен лопатар ще трябва да отделим от 700 до 1200 евро, а за сърна - 250-400 евро. При различните видове дивеч цената на трофея зависи от различни показатели като тегло, дължина и оценка, уточняват от ИАГ. Муфлонът тази година струва между 1300 и 2300 евро, а дивата свиня е от 700 до 1400 евро. Спрямо миналата година тарифите са приблизително същите с изключение на муфлона. При него се забелязва сериозно поскъпване, като миналата година тарифата за трофеен екземпляр е била средно 800 евро. Българските ловци пък ходят на лов за мечки в Карпатите, съобщи Асен Пиперков, председател на „Български ловно-рибарски съюз“. По думите му това е една от атракциите сред ловджиите сега, освен това този лов активно се рекламира от румънците. Той уточни, че там ловът на мечки е разрешен, защото популацията е много голяма. Цената зависи от оценката на животното, от големината, теглото и качеството, а цените може да варират между 3000 и 30 хил. евро., посочи още той. Все пак основна мечта на родните авджии е трофей от големите африкански животни - слон, бивол и лъв. А преди да тръгнат на лов зад граница, трябва да се направи легализация на разрешителното за лов и билета. Освен това е необходим и европейски образец, с който пренасянето на личното ловно оръжие става много по-лесно. Всички български документи се признават в чужбина, както и чуждите у нас. И те са задължителни, за да могат туристите да стрелят по българския дивеч.", "date": "2017.08.05", "title": "Държавата прибра 6 млн. лв. от ловен туризъм"}
{"url": "http://pik.bg/%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%B2%D0%BE%D0%B4%D0%B5%D0%BD-%D0%BB%D0%B5%D0%B4-%D0%BD%D0%B0-%D0%BC%D0%B0%D1%80%D1%81%D0%B8%D0%B0%D0%BD%D1%81%D0%BA%D0%B8%D1%8F-%D0%B5%D0%BA%D0%B2%D0%B0%D1%82%D0%BE%D1%80-news680543.html", "text": "Учени от Великобритания, Франция и САЩ откриха на марсианския екватор воден лед , след като анализираха данните от неутронния спектрометър на орбитиращата сонда \"Марс Одисей\", предаде сайтът Лайф. Специалистите констатирали, че в екваториалните области на тази планета под почвата са концентрирани големи количества водород. Толкова големи, че могат да бъдат обяснени единствено с наличието на големи масиви воден лед. Изследователите използвали данните от кръжащия от повече от десет години космически апарат \"Марс Одисей\" , намиращ се в орбитата на Червената планета. Неутронният спектрометър, монтиран на борда на сондата, регистрира неутроните, излитащи от марсианската почва и съдържащи водород. Тези частици се отделят при съприкосновението с космическите лъчи с марсианската почва . По енергията на тези нутрони може да се определи колко ефективно поглъщат частиците космическите лъчи. Ако почвата е наситена с водород, поглъщането става особено ефективно, а скоростта на излитащите от почвата неутрони става съвсем малка.", "date": "2017.08.05", "title": "Учени откриха воден лед на марсианския екватор"}
{"url": "http://pik.bg/%D0%B1%D0%BE%D1%80%D0%B8%D1%81%D0%BB%D0%B0%D0%B2-%D0%B9%D0%BE%D1%80%D0%B4%D0%B0%D0%BD%D0%BE%D0%B2-%D0%BF%D0%BE%D1%81%D1%82%D0%B0%D0%B2%D0%B8-%D1%80%D0%B5%D0%BA%D0%BE%D1%80%D0%B4-%D0%BD%D0%B0-%D0%B4%D0%B2%D0%B5-%D0%BA%D0%BE%D0%BB%D0%B5%D0%BB%D0%B0-%D0%BF%D0%BE-%D0%BC%D0%B0%D1%80%D1%88%D1%80%D1%83%D1%82%D0%B0-%E2%80%9E%D0%BA%D0%BE%D0%BC-%E2%80%93-%D0%B5%D0%BC%D0%B8%D0%BD%D0%B5%E2%80%9D-news680735.html", "text": "Нов рекорд на най-дългия туристически маршрут у нас – \"Ком - Емине\". Борислав Йорданов успя да подобри постижението за най-бързо преминаване на старопланиснкото било на Илко Илиев с над 9 часа. Йорданов измина над 600 км на две колела за 3 дни и 9 часа. Пеша по маршрута в преследване на рекорд са и Божидар Антонов и Антония Григорова, която е първата жена с амбиции за такова постижение. Преходът от връх Ком до нос Емине е най-дългият пешеходен туристически маршрут у нас. Пътят от върха до морето е над 600 км, изкачват се или се заобикалят повече от 100 старопланински върха.", "date": "2017.08.05", "title": "Борислав Йорданов постави рекорд на две колела по маршрута „Ком – Емине”"}
{"url": "http://pik.bg/%D0%B2%D0%B8%D0%BF-%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%BD%D0%B0%D0%B9-%D0%B1%D0%BE%D0%B3%D0%B0%D1%82%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D0%B8-%D1%80%D0%B0%D0%B7%D0%BF%D1%83%D1%81%D0%BA%D0%B0%D1%82-%D0%BD%D0%B0-%D0%BC%D0%B8%D0%BA%D0%BE%D0%BD%D0%BE%D1%81---%D0%B4%D0%B0%D1%80%D0%B8%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%B7%D0%B0%D0%B3%D0%BE%D0%BB%D0%B8-%D0%B1%D0%B5%D0%B4%D1%80%D0%BE-news680714.html", "text": "Най-богатите българи в момента са на ваканция в Миконос. Дарина Павлова гордо позира по бански и с шарено парео на гъзарския гръцки остров, който навремето беше известен като любим на гейовете, а после стана супер, ултра, мега, ВИП. Там избраха да изкара част от своето горещо лято и други видни милионери от България. Някои отдъхват на цели тумби, пише Слава.бг. Още през 90-те един от първите видни персони от родината, открили острова беше тогавашният главен прокурор Татарчев.", "date": "2017.08.05", "title": "ВИП ВАКАНЦИЯ! Най-богатите българи разпускат на Миконос - Дарина Павлова заголи бедро"}
{"url": "http://pik.bg/%D0%BC%D0%BE%D1%82%D0%B8%D0%B2%D0%B0%D1%86%D0%B8%D1%8F-%D0%B2-%D1%88%D0%B2%D0%B5%D1%86%D0%B8%D1%8F-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-7-%D0%B4%D0%BD%D0%B5%D0%B2%D0%B5%D0%BD-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%B5%D0%BD-%D0%BE%D1%82%D0%BF%D1%83%D1%81%D0%BA-%D0%BF%D1%80%D0%B8-%D0%B5%D0%B4%D0%BD%D0%BE-%D0%BC%D0%B0%D0%BB%D0%BA%D0%BE-%D1%83%D1%81%D0%BB%D0%BE%D0%B2%D0%B8%D0%B5-news680738.html", "text": "Шведски работодатели предложиха на служителите си да получат една седмица допълнителен платен отпуск, ако спортуват или танцуват по три часа седмично. Целта на инициативата е да се намали стресът на работното място и да се насърчи грижата за собствено здраве. Антонио Парамио е координатор в голяма енергийна компания в Швеция. Разказва, че работата му създава стрес всяка минута и ще се опита да се освободи от него като тича в парка и ходи на фитнес всяка седмица. Работодателите смятат, че с инициативата ще се намали рискът от развитие на заболявания, свързани със стреса при служителите им. В края на годината шведските компании ще отчетат резултатите.", "date": "2017.08.05", "title": "Мотивация! В Швеция предлагат 7-дневен допълнителен отпуск при едно малко условие"}
{"url": "http://pik.bg/%D0%B3%D0%BB%D0%BE%D0%B1%D0%B8%D1%85%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8-%D0%BD%D0%B0-%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B8-%D0%BC%D0%BB%D0%B0%D0%B4%D0%B5%D0%B6%D0%B8-%D0%B2-%D0%BA%D1%80%D0%B5%D1%81%D0%BD%D0%B0-%D1%85%D0%B2%D0%B0%D0%BD%D0%B0%D1%82%D0%B8-%D0%BF%D0%BE-%D0%BD%D0%BE%D1%89%D0%B8%D1%82%D0%B5-%D0%B1%D0%B5%D0%B7-%D0%BF%D1%80%D0%B8%D0%B4%D1%80%D1%83%D0%B6%D0%B8%D1%82%D0%B5%D0%BB-news680739.html", "text": "Кметът на Кресна санкционира родителите на пет непълнолетни младежи, които са нарушили общинската заповед за излизане след 23 часа без придружител. От началото на лятото ограничението беше въведено с цел да се намалят вандалските прояви. Забраната за излизане на непълнолетни след 23 часа е наложена след зачестили вандалски прояви в града. Според общинската администрация младежите се събират на групи, чупят пейки, обръщат контейнери за боклук и нарушават обществения ред. Кметът на Кресна разказа, че дори има случаи, в които непълнолетни младежи отключват автомобили, карат ги, докато изхарчат горивото в тях, след което ги изоставят.\" Глобите са от 50 до 200 лв., но при първо нарушение се разговаря с родителите на младежите. Според кмета на Кресна, за да има по-малко вандалски прояви е необходимо и назначаването на повече полицаи в града, тъй като след 17 часа такива няма. При необходимост от Сандански се изпраща патрулка. Кметът на Кресна разказа, че вече са проведени разговори с директора на Областната дирекция на МВР в Благоевград за увеличаване на щатните бройки. Вечерният час за непълнолетните младежи в Кресна ще остане в сила до края на лятната ваканция.", "date": "2017.08.05", "title": "Глобиха родители на непълнолетни младежи в Кресна, хванати по нощите без придружител"}
{"url": "http://pik.bg/%D0%BE%D0%B3%D0%BD%D0%B5%D0%B1%D0%BE%D1%80%D1%86%D0%B8%D1%82%D0%B5-%D0%BD%D0%B8-%D0%B7%D0%B0%D0%B3%D0%B0%D1%81%D0%B8%D0%BB%D0%B8-2500-%D0%BF%D0%BE%D0%B6%D0%B0%D1%80%D0%B0-%D1%81%D0%B0%D0%BC%D0%BE-%D0%B7%D0%B0-%D0%B4%D0%B2%D0%B0-%D0%BC%D0%B5%D1%81%D0%B5%D1%86%D0%B0-news680743.html", "text": "В летните месеци пожарната е нащрек 24 часа в денонощието, като само за днес сигналите за пожари в страната са 35. В Първа пожарна районна служба в София има 9 пожарни автомобила, които отговарят за централната част на града. В един пожарогасителен камион се съдържат 3000 литра вода. При пожар от висока степен обаче това количество е достатъчно за около минута и половина гасене. При получаване на сигнал екипите имат 45 секунди, за да напуснат сградата. А гасенето се извършва при строго определени правила. “На първо място да евакуираме хората, за да няма пострадали. Второто важно нещо е пожара да бъде локализиран. Задачата на вторият автомобил, които се движи зад нас е да ни водоснабди и едновременно с това да се снабди от пожарен хидрант. След като той се е снабдил с вода от външен източник, вече сме спокойни че водоснабдяването е осигурено.”, разказва пред Би Ти Ви инспектор Валентин Желязков, началник на дежурна смяна в Първа Районна служба „Пожарна безопасност и защита на населението” – София. Огнеборците отхвърлят критиките, че автомобили отиват без вода на мястото на бедствието. Уверяват, че проверки се правят непрестанно, а автомобилите са снабдени с датчици, които показват до каква степен са заредени. Казват още, че при пожар, хората често нямат обективна представа колко време е минало. “Те виждат как една материална ценност, която е градена с години, просто се губи в рамките на няколко минути”, коментира инспектор Желязков. Според директора на дирекция „Оперативни дейности” в ГД София- старши комисар Красимир Шоторов, всичко зависи от обстановката на пътя както и на какво разстояние се намира неконтролираният огън. Подалите сигнал не винаги могат да определят силата на пожара. Такава била ситуацията с огнището в Бургас. “Трябва да уточним, че сме получили сигнал за пожар в сухи треви – нещо, което не е толкова опасно, но предвижвайки се към мястото на произшествието и забелязвайки признаците на пожар, предприемат действия незабавно да информират за допълнителни сили и средства”, посочва той. От 1 юни до днес пожарите в страната са над 2500, а най-честата причина за тях е човешката небрежност.", "date": "2017.08.05", "title": "Огнеборците ни загасили 2500 пожара само за два месеца"}
{"url": "http://pik.bg/%D0%B7%D0%B0%D0%BA%D1%80%D0%B8%D0%B2%D0%B0%D1%82-%D0%B4%D0%B2%D0%B5-%D0%BE%D1%82%D0%B4%D0%B5%D0%BB%D0%B5%D0%BD%D0%B8%D1%8F-%D0%B2-%D1%81%D0%BE%D1%84%D0%B8%D0%B9%D1%81%D0%BA%D0%B8-%D0%B1%D0%BE%D0%BB%D0%BD%D0%B8%D1%86%D0%B8-news680708.html", "text": "Отделения в две общински болници в София ще бъдат закрити заради ниски финансови резултати. Това обяви преди БНР зам.-кметът по финанси Дончо Барбалов. Във Втора градска болница прекратява работа отделението по гинекология, а в Пета градска - по неврология. Барбалов обясни, че закриването на отделенията няма да се отрази на пациентите и няма място за притеснение. По думите му това са действия в резултат на сериозен анализ за дейността на болниците и всичките отделения в тях. „Беше преценено тези, които нямат добри резултати и където съществуват достатъчно възможности хората да получат здравната услуга на друго място, да бъдат преструктурирани с оглед оптимизиране на разходите на болниците, защото все пак нашите болници, както всички останали, работят като търговски дружества и ние не можем да си позволим те да работят на загуба\", аргументира се Барбалов.", "date": "2017.08.05", "title": "Закриват две отделения в софийски болници"}
{"url": "http://pik.bg/%D0%BA%D0%BE%D0%BB%D0%B0-%D0%B1%D0%BE%D0%BC%D0%B1%D0%B0-%D1%81%D0%B5-%D0%B2%D0%B7%D1%80%D0%B8%D0%B2%D0%B8-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BD%D0%B0-%D1%81%D0%BE%D0%BC%D0%B0%D0%BB%D0%B8%D1%8F-%D0%B8%D0%BC%D0%B0-%D1%83%D0%B1%D0%B8%D1%82-news680752.html", "text": "Автомобил, зареден с експлозиви, се е взривила в центъра на сомалийската столица Могадишу, убивайки поне един човек, предава Ройтерс. Превозното средство е било паркирано близо до болница, на улица с голям трафик около, която има няколко хотела. Все още никой не е поел отговорност за атентата, но ислямистката групировка „Ал Шабааб“ често извършва нападения в Могадишу. „Засега видях само един загинал цивилен. Беше жена. Още един мъж е ранен“, заяви Мохамед Хюсейн от местната полиция.", "date": "2017.08.05", "title": "Кола бомба се взриви в столицата на Сомалия, има убит"}
{"url": "http://pik.bg/%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D0%BA%D0%B8%D1%82%D0%B0%D0%B9%D1%81%D0%BA%D0%BE-%D0%BC%D0%BE%D1%80%D0%B5-%D1%81%D1%8A%D0%B1%D0%B8%D1%80%D0%B0-%D0%BD%D0%B0-%D1%81%D0%BF%D0%B5%D1%88%D0%BD%D0%B0-%D1%81%D1%80%D0%B5%D1%89%D0%B0-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BE%D1%82-%D0%B0%D1%81%D0%B5%D0%B0%D0%BD-news680754.html", "text": "Global Times. Външните министри от „Асоциацията на страните от Югоизточна Азия“ (АСЕАН), както и колегите им от други азиатски и тихоокеански страни ще се срещнат във Филипините в събота, за да обсъдят различни въпроси касаещи региона, предава китайското издание Китайски експерти твърдят, че кризата около Южнокитайско море ще е един от най-важните въпроси, но фокусът ще е върху сътрудничеството, а не спора. На срещата ще се обсъди и ситуацията на Корейския полуостров. Външните министри на 27 държави ще присъстват на 50-тата среща на външните министри от АСЕАН.", "date": "2017.08.05", "title": "Кризата в Китайско море събира на спешна среща външните министри от АСЕАН"}
{"url": "http://pik.bg/%D1%81%D0%BF%D0%B5%D1%86%D1%87%D0%B0%D1%81%D1%82%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D0%B8-%D0%BE%D0%B0%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D1%82-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B8-%D0%B0%D0%BD%D1%82%D0%B8%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8-%D0%BE%D0%BF%D0%B5%D1%80%D0%B0%D1%86%D0%B8%D0%B8-%D1%81%D1%80%D0%B5%D1%89%D1%83-%E2%80%9E%D0%B0%D0%BB-%D0%BA%D0%B0%D0%B9%D0%B4%D0%B0%E2%80%9C-%D0%B2--news680756.html", "text": "Центърът на операциите е в провинция Шабва, където „Ал Кайда“ установи присъствие. Американските спецчасти помагат на отряди от ОАЕ, както и местни сили, при операциите им срещу „Ал Кайда“ в Йемен, предава \"Франс прес\", цитирана от \"Фокус\". Говорителят на Пентагона капитан Джеф Дейвис заяви, че целта е да се „унищожи“ способността на „Ал Кайда“ да координира терористични операции. САЩ смята „Ал Кайда в Арабския полуостров“ за най-опасната част от групировката. Откакто Доналд Тръмп е президент на САЩ, Вашингтон е засилил ударите с дронове срещу терористите.", "date": "2017.08.05", "title": "Спецчастите на САЩ и ОАЕ провеждат съвместни антитерористични операции срещу „Ал Кайда“ в Йемен"}
{"url": "http://pik.bg/%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%B3%D1%8A%D1%80%D1%86%D0%B8%D1%8F-%D1%81-%D0%BA%D0%B8%D0%B0%D0%BD%D1%83-%D1%80%D0%B8%D0%B9%D0%B2%D1%81-news680711.html", "text": "Анджелина Джоли пристигна в Гърция с Киану Рийвс. Двамата си направиха почивка на остров Паксос, след това отпрашиха с луксозна яхта в префектура Превеза, пише Български новини. След това с ескорт от охрана пристигнаха инкогнито с лодка до Парга и от там с наето превозно средство, тръгнаха в посока Ахеронтас. Според репортаж Джоли е била с две от децата си. Мястото, което е посетила холивудската знаменитост с децата си, е било блокирано от охрана и никой не е могъл да се приближи.", "date": "2017.08.05", "title": "Анджелина Джоли пристигна в Гърция с Киану Рийвс"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%BA%D0%B0%D1%87%D0%B0-%D1%81%D1%80%D0%B5%D1%89%D1%83-%D0%B2%D0%B8%D0%B5%D1%82%D0%BD%D0%B0%D0%BC-%D0%B7%D0%B0%D1%80%D0%B0%D0%B4%D0%B8-%D0%BE%D1%82%D0%B2%D0%BB%D0%B5%D1%87%D0%B5%D0%BD-%D0%BF%D0%B5%D1%82%D1%80%D0%BE%D0%BB%D0%B5%D0%BD-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-news680757.html", "text": "Външният министър на Германия Зигмар Габриел заяви, че страната му обмисля мерки срещу Виетнам, заради отвличането на бивш представител на петролна компания, предава Ройтерс. Германия твърдии, че виетнамският бизнесмен Тринх Хуан Тханх, е бил отвлечен в Германия, и откаран във Виетнам, където ще бъде съден за корупция и 150 милиона долара щети на виетнамска държавна компания. Властите в Ханой твърдят, че мъжът, се е прибрал във Виетнам доброволно. Тханх „бе взет от Германия, използвайки методи, които вярваме, че хората виждат само по трилърите за Студената война. Това е нещо, което не можем да приемем“, заяви Зигмар Габриел.", "date": "2017.08.05", "title": "Германия скача срещу Виетнам заради отвлечен петролен бизнесмен"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-58-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D1%82%D1%8A%D1%80%D1%81%D0%B8-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-news680784.html", "text": "Земетресение с магнитут 5,8 по скалата на Рихтер разлюля вторият най-голям остров на Филипините - Минданао, съобщи Европейският сеизмологичен център, предава Нова телевизия. Епицентърът на труса се намира на 97 км южно от втория най-голям град на острова – Давао и само на 5 километра от град Алабел, в който живеят 43 000 души. Дълбочината е регистрирана на 90 км под земята. Няма информация за разрушения и жертви.", "date": "2017.08.05", "title": "Трус! Земетресение 5,8 по Рихтер разтърси Филипините"}
{"url": "http://pik.bg/%D0%BF%D0%BE%D0%BC%D0%BE%D1%89-%D0%B3%D1%8A%D1%80%D1%86%D0%B8%D1%8F-%D1%89%D0%B5-%D0%BF%D0%BE%D0%BB%D1%83%D1%87%D0%B8-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%BE-93-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-%D0%B7%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-news680783.html", "text": "Европейската комисия ще отдели допълнителни 9,3 милиона евро на Върховния комисариат на ООН за бежанците с цел предоставяне на допълнителни средства за Гърция, съобщава New Europe, цитиран от Фокус. По този начин Върховният комисариат ще може да продължи да оказва подкрепа за бежанците и мигрантите в европейската страна. Допълнителните средства ще гарантират продължаването на услугите на островите: ще покриват транспорта, наставянето и допълнителните услуги по преселването на кандидатите за убежище, оказване на защита и неформално образование за децата. Друга програма, която ще бъде финансиране, е пробната система за настойничество на малолетните без придружител.", "date": "2017.08.05", "title": "Помощ! Гърция ще получи допълнително 9,3 милиона евро за подкрепа на бежанците"}
{"url": "http://pik.bg/%D0%BF%D0%BE-%D0%B6%D0%B8%D1%86%D0%B0%D1%82%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D0%B8-%D1%84%D1%80%D0%B0%D0%BD%D1%86%D0%B8%D1%8F-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-news680782.html", "text": "Президентите на САЩ и Франция Доналд Тръмп и Еманюел Макрон са провели телефонен разговор, в който са обсъдили текущата международна обстановка, съобщиха от пресслужбата на Белия дом. Двамата са обсъждали как да подобрят координацията между двете страни, в усилията за прекратяване на кризата в Сирия и Ирак, както и как да отговорят на уголемяващото се влияние на Иран. Сред обсъжданите теми е била и войната в Либия, където има сериозна терористична активност и според двамата е време да се намери политическо решение на ситуацията. Тръмп и Макрон са се обединили около това, че режимът на Николас Мадуро във Венецуела трябва да възстанови правата на хората в страната. Президентите са подчертали важността на изпълнението на Минското споразумение, от всички засегнати страни, за да се достигне до мирно разрешение на ситуацията в Украйна. В края на разговора те са обсъдили теми от общ интерес, по отношение на Северна Корея. Фокус", "date": "2017.08.05", "title": "По жицата! Президентите на САЩ и Франция обсъдиха международното положение"}
{"url": "http://pik.bg/%D0%BD%D0%B0-%D1%82%D1%8A%D0%BC%D0%BD%D0%BE-%D0%B1%D0%BB%D0%B8%D0%B7%D0%BE-11-%D1%85%D0%B8%D0%BB%D1%8F%D0%B4%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0-%D0%BE%D1%81%D1%82%D0%B0%D0%BD%D0%B0%D1%85%D0%B0-%D0%B1%D0%B5%D0%B7-%D1%82%D0%BE%D0%BA-%D0%B2-%D1%8F%D0%BF%D0%BE%D0%BD%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%82%D0%B0%D0%B9%D1%84%D1%83%D0%BD-news680785.html", "text": "Близо 11 хиляди семейства в Япония са останали без електричество заради мощния тайфун „Нору“, който достигна южната префектура Кагошима, предава РИА Новости, цитирана от Фокус. Проливен дъжд и силен вятър са ударили острова. Според синоптиците порой с такава интензивност се случва един път на 50 г. В някои райони силата на вятъра е надвишила 30 метра в секунда. „Нору“ се движи на североизток много бавно, вследствие на което той се задържа над една и съща област. Поради тази причина лошото време ще продължи по-дълго от обичайното. Очаква се утре тайфунът да достигне остров Кюшу. Ако не промени своята посока , в началото на следващата седмица „Нору“ ще бъде над Токио.", "date": "2017.08.05", "title": "На тъмно! Близо 11 хиляди семейства останаха без ток в Япония заради тайфун"}
{"url": "http://pik.bg/%D1%81%D0%B0%D1%89-%D0%BF%D1%80%D0%B5%D0%B4%D0%BE%D1%81%D1%82%D0%B0%D0%B2%D1%8F-%D0%BF%D1%80%D0%BE%D1%82%D0%B8%D0%B2%D0%BE%D1%80%D0%B0%D0%BA%D0%B5%D1%82%D0%BD%D0%B8-%D0%BE%D1%80%D1%8A%D0%B6%D0%B8%D1%8F-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-news680787.html", "text": "Американското министерство на отбраната е представило на Белия дом план за предоставяне на противоракетни оръжия на украинските власти, съобщава телевизия Ен Би Си, цитирана от БГНЕС. Според източници на медията от Пентагона са препоръчали поставянето на ракетни комплекси „Джавелин” в Киев за 50 млн. долара. За момента обаче от Белия дом не са взели окончателно решение по въпроса. От Ен Би Си са потърсили представитуели на военното ведомство за коментар по случая. Там представител на Пентагона е отговорил уклончиво, „че не изключва нищо” като вероятност. Разкритията на телевизията доказват поне частично твърденията на в. „Уолстрийт джърнъл”, който в началото на седмицата съобщи, че Пентагонът и Държавният департамент са подготвили план за доставка на противотанкови ракети и оръжия в Украйна, но още не са получили одобрението на Белия дом. Позовавайки се на свои източници от армията и американската администрация, вестникът написа, че най-вероятно става въпрос за комплекса „Джавелин”, както и друг вид оръжия, класифицирани като дефанзивни. Представител на Държавния департамент каза на брифинг преди няколко дни, че САЩ не доставят оръжие на Украйна, но и че „не се изключва подобна възможност”. Нова телевизия", "date": "2017.08.05", "title": "САЩ предоставя противоракетни оръжия на Украйна"}
{"url": "http://pik.bg/%D0%BE%D1%82-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%BE%D0%B1%D1%8F%D1%81%D0%BD%D0%B8%D1%85%D0%B0-%D0%B7%D0%B0%D1%89%D0%BE-%D1%81%D0%B0%D1%89-%D1%81%D0%B5-%D0%BE%D1%82%D1%82%D0%B5%D0%B3%D0%BB%D1%8F-%D0%BE%D1%82-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-news680789.html", "text": "От Държавния департамент на Съединените щати са убедени, че страната трябва да поддържа „балансиран подход в борбата с глобалното затопляне“, който трябва да предвижда наред със съкращенията на вредните емисии, икономически ръст и осигуряване на енергийна безопасност. Това съобщава ТАСС, като се позовава на източници от Държавния департамент. Отбелязва се, че процесът на излизане на Съединените щати от Парижкото споразумение може да продължи повече от две години. Това означава, че Съединените щати на практика ще преустановят участието си в споразумението най-рано през 2019 година.", "date": "2017.08.05", "title": "От Държавния департамент обясниха, защо САЩ се оттегля от Парижкото споразумение"}
{"url": "http://pik.bg/19-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%BA%D0%BE%D0%BD%D1%87%D0%B8%D0%BD%D0%B0%D1%82%D0%B0-%D0%BD%D0%B0-%D1%82%D0%BE%D0%B4%D0%BE%D1%80-%D0%B6%D0%B8%D0%B2%D0%BA%D0%BE%D0%B2-news680788.html", "text": "Започва чистка на конкурентите му в партията и Живков постепенно се налага като едноличен лидер, какъвто остава до ноември 1989-а, когато е свален от власт, а по-късно и изключен от БКП. Перестройка: Свалят го по указание на Горбачов През 1985 г. в СССР идва на власт новият генерален секретар на ЦК на КПСС Михаил Горбачов, който започва реформи, известни като перестройка. Две години по-късно Тодор Живков също обявява програма за икономически промени, известна като Юлска концепция. Тя цели да преустрои социализма, като допусне ограничена форма на частна собственост. За някои части от Юлската концепция Тодор Живков черпи опит от провежданите в Китай икономически реформи. Горбачов не одобрява линията му на развитие и през октомври 1987 г. по време на посещение на Тодор Живков в СССР му отправя остри критики. По-късно в БКП се създава крило, оглавено от Петър Младенов и Андрей Луканов, което по указание на Михаил Горбачов трябва да свали Живков от власт. Преди 19 години на 5 август умира Тодор Живков, управлявал страната ни 33 години - от Априлския пленум през 1956 г. до 10 ноември 1989 г., когато е разжалван от поста генерален секретар на БКП. След това срещу него са заведени дела за Възродителния процес, за т. нар. лагери на смъртта, за злоупотреби в раздаването на апартаменти, за отпускане на помощи на комунистически страни, с което е ощетен държавният бюджет. По казуса с апартаментите е оправдан, а останалите дела са прекратени след кончината му. По-дълго от Тодор Живков България е била управлявана само от цар Петър (927 - 969 г.). Оценката за Живков е нееднозначна и до днес, а много хора все още го наричат Бай Тошо или Тато, пише \"Марица\". Тодор Живков е роден на 7 септември 1911 година в село Правец. Учил е първо там, след това в Ботевград, после заминава за София, където се записва в полиграфическото училище. През  1930 г. става член на Български комунистически младежки съюз (БКМС), а през 1932 г. е приет за член на Българската работническа партия (тесни социалисти).   От месец юни 1943 г. е определен за сътрудник на Щаба на Първа софийска въстаническа оперативна зона. Назначен е за пълномощник на ОК на БРП за партизанския отряд „Чавдар“ с нелегалното име Янко. В партизанската му биография има спорни моменти, включително влизането на отряда „Чавдар” в София на 9 септември 1944 ., което според някои изследователи не се е случило на тази дата.  Непосредствено след  Деветосептемврийския преврат  - на 10 септември 1944-а, Тодор Живков е назначен от новия вътрешен министър Антон Югов за главен инспектор в дирекция „Униформена милиция“ с чин подполковник. През 1945 година за пръв път става народен представител.  От януари 1948 г. Живков е първи секретар на Градския комитет на БРП (к.) в София. От юли 1951 до ноември 1989 г. е член на Политбюро на ЦК на БКП. Завежда секретариата на ЦК на БКП от 1953 г. През 1954 г. е избран за първи секретар на ЦК на БКП, а на Априлския пленум Тодор Живков се утвърждава като единствен лидер на БКП. На състоялия се на 10 ноември 1989 г. пленум на ЦК на БКП Живков е принуден да подаде оставка, след като това предложение е подкрепено дори от близките му съратници Йордан Йотов, Добри Джуров, Димитър Станишев, както и от Станко Тодоров, Гриша Филипов и Георги Атанасов. Пленумът изказва благодарност за неговата дейност дотогава.", "date": "2017.08.05", "title": "19 години от кончината на Тодор Живков"}
{"url": "http://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B0-%D1%81%D0%B0%D1%89-%D0%BE%D1%81%D1%8A%D0%B4%D0%B8-%D0%B7%D0%B0%D1%88%D0%B5%D0%BC%D0%B5%D1%82%D1%8F%D0%B2%D0%B0%D1%89%D0%BE%D1%82%D0%BE-%D0%B8%D0%B7%D1%82%D0%B8%D1%87%D0%B0%D0%BD%D0%B5-%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%BE%D1%82-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-news680722.html", "text": "Главният прокурор на САЩ Джеф Сешънс осъди „зашеметяващия брой“ на изтичания на информация от президентската администрация, предава \"Франс прес\". Джеф Сешънс обеща, че ще има последствия за хората, които разкриват класифицирана информация, особено в областта на националната сигурност. „Твърдо се съгласявам с президента и осъждам зашеметяващия брой на изтичане на информация, което подкопава възможността на правителството да пази тази страна“, заяви Сешънс. Той добави, че четирима души са обвинени в „незаконно разкриване на класифицирани материали или прикриване на връзки с федерални служители“.", "date": "2017.08.05", "title": "Главният прокурор на САЩ осъди \"зашеметяващото\" изтичане на информация от Белия дом"}
{"url": "http://pik.bg/%D1%80%D0%B5%D0%BC%D0%BE%D0%BD%D1%82-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%B5-%D0%B7%D0%B0%D1%82%D0%B2%D0%BE%D1%80%D0%B5%D0%BD-%D0%B7%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D1%83%D1%87%D0%B0%D1%81%D1%82%D1%8A%D0%BA-%D0%BE%D1%82-%D0%BF%D0%BB%D0%B0%D1%82%D0%BD%D0%BE%D1%82%D0%BE-%D0%BD%D0%B0-%D0%B1%D1%83%D0%BB-%E2%80%9E%D0%B4%D1%80%D0%B0%D0%B3%D0%B0%D0%BD-%D1%86%D0%B0%D0%BD%D0%BA%D0%BE%D0%B2%E2%80%9C-%D0%B2-%D1%81%D1%82%D0%BE%D0%BB%D0%B8%D1%86-news680791.html", "text": "Временно е затворен за движение участък от платното на бул. „Драган Цанков“ в София заради строителни дейности по пешеходен мост, съобщават от пресцентъра на Столична община. От 00.00 часа днес до 24.00 часа на 25 август е забранено влизането на пътни превозни средства по източното платно на бул. „Драган Цанков“ на 22 метра след кръстовището с ул. „Лъчезар Станчев“  в участък от 72 метра. Движението ще се извършва двупосочно в една лента по западното пътно платно на булеварда в обхвата на строителната площадка. Промяната в организацията на движение се налага във връзка със строителни дейности по обекта пешеходен мост по бул. „Драган Цанков“ при ул. „Николай Хайтов“.", "date": "2017.08.05", "title": "Ремонт! Временно е затворен за движение участък от платното на бул. „Драган Цанков“ в столицата"}
{"url": "http://pik.bg/%D1%80%D1%83%D1%81%D0%B8%D1%8F-%D0%BD%D0%B0%D1%80%D0%B5%D1%87%D0%B5-%D0%BD%D0%BE%D0%B2%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-%D0%BD%D0%B0-%D0%B5%D1%81-%D0%B0%D0%B1%D1%81%D0%BE%D0%BB%D1%8E%D1%82%D0%BD%D0%BE-%D1%81%D0%BA%D0%B0%D0%BB%D1%8A%D0%BF%D0%B5%D0%BD%D0%B8-news680751.html", "text": "ТАСС. Русия счита, че новите санкции на Европейския съюз са „абсолютно скалъпени“, и запазва правото си на ответни мерки, предава „Решението на Брюксел за включване в санкционния списък на ЕС на руски длъжностни лица и фирми, като ответни мерки за предполагаема „незаконна“ доставка на газови турбини на Siemens в Крим, е изключително жалко“, се казва в изявление на руското Министерство на външните работи. „Разглеждаме този ход, предприет по инициатива на Берлин, като враждебен и необоснован. Имаме впечатление, че германските ни колеги, са взели на въоръжение практиката, която противоречи на международното право, както и принципите на международните отношения като цяло, да се разширяват санкционните ограничения“, се казва в руското изявление.", "date": "2017.08.05", "title": "Русия нарече новите санкции на ЕС \"абсолютно скалъпени\""}
{"url": "http://pik.bg/5-%D1%82%D0%B8%D0%BF%D0%B0-%D0%B6%D0%B5%D0%BD%D0%B8-%D0%BE%D1%82-%D0%BA%D0%BE%D0%B8%D1%82%D0%BE-%D0%B1%D1%8F%D0%B3%D0%B0%D1%82-%D0%B2%D1%81%D0%B8%D1%87%D0%BA%D0%B8-%D0%BC%D1%8A%D0%B6%D0%B5-news680802.html", "text": "Смяташ, че характерът ти е сладък... Не, не е. В идеалната връзка позволяваме на партньора си да види само най-добрата наша версия през цялото време. Но в истинските връзки често им позволяваме да видят и двете, най-доброто и най-лошото, което имаме да предложим. Това е разбираемо. Да живееш с някого, да споделяш пари с него  и обща тоалетна дъска, да го виждаш ден след ден - понякога може да бъде стресиращо. Просто е трудно да влагаме 100% усилия през цялото време. И все пак, да свалиш гарда си пред мъж, с когото излизаш, е едно нещо, но да възприемеш роля, с която сама се саботираш, е нещо друго. Това, което много жени не осъзнават е, че е много лесно да допуснат това. Няма нужда да му ровиш в пощата или пък да следиш всяка негова крачка, съветва \"АйУомън\". Просто ако се държиш по следния начин, не се изненадвай защо всички мъже си тръгват от теб. Това е жената, която търси контрол във връзката, поставяйки мъжа на мястото му... постоянно. Вижда себе си като човек, който разрешава проблеми. Макар че има благородни намерения (понякога), казвайки му непрекъснато, че неговият начин е грешен определено го отблъсква. Опитвайки се да го контролира, тя подценява неговите мисли, желания и компетентност. Както се подразбира, тя се държи майчински с партньора си. Обгрижва го по всевъзможни начини - готви му, пере му, грижи се винаги да се чувства добре... би направила всичко, за да е доволен. Проблемът е, че поставя голям натиск върху себе си, за да бъде връзката успешна. Ако една приятелка/жена се държи като майка с един мъж, това много често води до изневяра. Той си има вече майка и му трябва нещо друго. Тя е чаровна, умее да флиртува и знае как да привлече мъжкото внимание. И това е чрез нейната сексуалност. С една дума - контролира мъжа със секс. Причината това да доведе до раздяла е, че по този начин тя го контролира. Използва секса, за да получава това, което иска. Това определено не е безопасно - всички връзки, основани на изнудване, няма как да продължат дълго и да бъдат щастливи. Тя се фокусира върху количеството на връзката. Следи кой плаща и за какво, кой прави повече за другия. Проблемът е, че любовта не е бизнес, а удоволствие. Ако той не се наслаждава на отношенията и не получава наслада, ще ги потърси на друго място. Когато една жена играе ролята на принцеса, тя се интересува по-малко от любовта и повече от това да бъде обожавана и поставяна на пиедестал. Такива жени не само ограбват от достойнството си, но също така си отнемат шанса за истинска любов и връзка.", "date": "2017.08.05", "title": "5 типа жени, от които бягат всички мъже"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%B4%D1%8A%D1%80%D0%B2%D0%BE-%D0%BF%D0%B0%D0%B4%D0%BD%D0%B0-%D0%B2%D1%8A%D1%80%D1%85%D1%83-%D1%87%D0%BE%D0%B2%D0%B5%D0%BA-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BF%D1%8A%D1%82%D1%8F-%D0%B1%D0%B5%D1%80%D0%BA%D0%BE%D0%B2%D0%B8%D1%86%D0%B0-%D1%81%D0%BE%D1%84%D0%B8%D1%8F-news680835.html", "text": "Пътят и в двете посоки, съобщават от пресцентъра на МВР. Причината е, че тази сутрин на пътя в района за с. Бързия, върху преминаващ автомобил, е паднало дърво. От инцидента е пострадал , който е откаран в болница с фрактура на крака. Предприети са действия за разчистване на пътя, до приключването им той ще бъде затворен за движение на моторни превозни средства. Временно е ограничено движението по път II-81 София - Бързия, в района на Бързия, поради отстраняване на паднало дърво от платното. Шофьорите да спазват указанията на служителите на \"Пътна полиция\", информира от Агенция \"Пътна инфраструктура\". Берковица-София е временно затворен за автомобили леко водачът на колата Обходен маршрут - през Враца.", "date": "2017.08.05", "title": "ОТНОВО! Дърво падна върху човек, затвориха пътя Берковица-София"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-30-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D0%B0%D0%B2%D1%82%D0%BE%D0%B1%D1%83%D1%81-%D0%B2-%D1%82%D1%83%D1%80%D1%86%D0%B8%D1%8F-news680813.html", "text": "Най-малко четирима души са загинали, а други 30 са ранени, след като автобус се преобърна в Турция, съобщава CNN Turk. Според информацията инцидентът е станал на шосето между Истанбул и Самсун, в района на Мерзифон, нато тази сутрин. По предварителни данни шофьорът е загубил управление, в резултат на което автобусът е изгубил управление и се е преобърнал. Всички пострадали са били откарани в болница.", "date": "2017.08.05", "title": "Инцидент! Четирима загинали и най-малко 30 ранени при катастрофа с автобус в Турция"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%8A%D1%80%D0%B2%D0%B0%D0%BD-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B2-%D1%82%D1%80%D0%B5%D1%82%D0%B8%D1%8F-%D0%BC%D0%B0%D0%BD%D0%B4%D0%B0%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B2%D0%B5%D1%87%D0%B5-%D1%89%D0%B5-%D0%B5-%D1%81%D0%B5%D0%B1%D0%B5-%D1%81%D0%B8-%D0%B3%D0%B5%D1%80%D0%B1-%D1%89%D0%B5-%D0%B8%D0%B3%D1%80%D0%B0-news680638.html", "text": "Данните на \"Галъп Интернешънъл\" говорят от последното проучване сочат ръст на оптимизма за икономиката, който идва от обективните данни, но песимизмът също си остава. През последните години се наблюдава плавно нарастване на обтимизма. Освен това хората виждат политическа стабилност, която се отразява на оптимизма. Третият фактор е летният сезон. Това заяви в студиото на ПИК TV социологът Първан Симеонов в екскрузивно интервю. Патриотите са нещо харесвано в България и от ляво, и от дясно. Патриотите бяха искани отвсякъде преди изборите и по-системните партриоти като ВМРО предизвикват и по-високо доверие, те са по-безопасни, по-приемливи в очите на българите. Г-н Валери Симеонов е основен фактор във вътрешнополитическия живот, Бойко Борисов е във външнополитическия. Това не предизвиква скърцане със зъби в обществото, може би освен на самия Борисов. Симеонов се занимава с всичко, в ситуация, в която няма конкретен ресор, като че ли всички ресори стават негови. Предстои да видим доколко Борисов търпи такива изпъквания. Нека не забравяме и своеобразния политически стил на Симеонов - той е много енергичен, импупсивен на моменти, чистосърдечен и понякога там излишно търсим някакъв втори и трети план. В момента за властта наистина има някакво безветрие, свикване с мисълта. Скандалите с нацистките поздрави отминаха, дойдоха следващи, но когато има ярко противопоставяне на управляващи и опозиция, когато има ярък коректив, това стяга и лагера на управляващите. Сега доверието в Народното събрание е малко по-високо, което е било за последно през 2010 г. Най-вероятно това е конюнктурно. Вече хората ще оценяват не дали има власт, а какво прави тази власт. Бойко Борисов вече е един от старите европейски лидери, това му дава повече замах, малко повече спокойствие и той може да превърне нашето географско положение и постоянната необходимост да балансираме във фактор. Той е един от хората, които могат да си говорят и с Путин, и с Ердоган, с редица европейски лидери, кой, ако не България да си говори с Македония, кой, ако не България да си говори със Западните Балкани, кой, ако не България си с Южна България, той си говори добре и с Брюксел и с Вишеград. Сега той иска да превърне тези диалогични умения в капитал. Плюс това сега предстои председателството, той получава помощ от Германия в това отношение.Плюс това той се срасна толкова с политическия пейзаж, че колкото и да търсим новото, в един момент дори имаше уплаха да не би това свикване с Борисов да се преосмисли и да дойде някой друг. Борисов е в много комфортна ситуация, защото сега са нужни такива балансьорски, посреднически качества, които той има. И медийната среда е много комфортна към него. Освен това икономическите показатели са позитивни и работят за него. Затова, ако трябва да кажа с една дума, третият Борисов вече може да бъде себе си. Вече минаваме на директна предавка. Нека го видим като себе си. Скандалът с НДК е първата грешка на Борисов през този мандат, защото постъпи малко неумело като в казуса \"Георгиева - Бокова\", когато се засуети какво да прави. Г-н Борисов едва се удържа да не влезе в обяснителен режим. ГЕРБ се улови на идея на БСП с наивната вяра, че могат да отиграят тази идея, но БСП хвана бримка и май може да разплете сериозен чорап. За пръв път Томислав Дончев е в някаква скандална ситуация, а това е един от най-неопетнените образи на ГЕРБ. Колкото до г-жа Лиляна Павлова, тя също влезе в този скандал, но от другата страна, но нея все пак сме я виждали в тежки политически ситуации. Но този скандал показва, че дори в комфортна ситуация, управляващите не са застраховани и опасността дебне от най-неподозирани места. В момента има двуполюсна ситуация и БСП се мобилизира. БСП успя да преодолее скандала \"ЦУМ гейт\" и огънят вече навън, той може да тлее, но единственият шанс БСП да го преодолее е, да го изнесе навън, да бъде в постоянна мобилизация, в това постоянно военновременно усещане, в тая риторика \"или всичко, или нищо\". Трябва да се въртят педалите, за да не падне от колелото. По време на европейското председателство обаче трябва да понамали огъня, но след това отново ще лъде яростна. То ще поналее легитимност на правителството. Сините пък се опитват да направят опозиция в тила на ГЕРБ, там има мобилизация, особено с предстоящия избор на ВСС. Те не могат да направят такъв фронт като БСП, но ще бъдат камъче в обувката на властта. Това няма да позволи и на БСП да мобилизира цялата опозиционна енергия. БСП като че ли по-бавно се отърсва от разни олигархични зависимости. Нинова играе с бутоните напред и срещу някои от по-малките  стожери и няма как да няма контраудар, въпросът е да бъде последователно. Борисов трябва да си дава сметка, че в дългосрочен план Румен Радев може да му се окаже конкуренция например на следващи избори. Борисов знае, че не може да се сражава директно с Радев. Борисов и ГЕРБ ще играят на доброто и лошото ченге, което ще се олицетворява Цветанов. Но Радев знае, че най-добрата отбрана е нападението и влезе в размяната на политически шамари в тази посока. Очевидно Радев има енергия, играе му се, и досега не е допуснал сериозна грешка. Самият Радев като че ли не иска да бъде пакетиран с никого, дори държи отворена вратата за либералите. Той събира и собствен политически капитал, който не е на БСП и ничий друг, а си е негов. Той също е в комфортна ситуация. Борисов се опитва лекичко да си вземе Радев - партията му го бие, а той флиртува. Каза и на Корнелия Нинова: \"Аз се разбрах с Радев за антикорупционния закон\". Просто Борисов се чуди какво да прави с Радев и няма да лу е лесно, защото рейтингът му е висок. Ако сега проличи някаква политическа сила зад Радев, няма да е добре за него, би било пошло. На този етап не би трябвало да мисли за такива неща. Радев се справи с много трудни задачи, където не допусна грешки, по-скоро има някакви комуникационни проблеми. И още: за скандалите с чинията на Бузлуджа и паметника пред НДК, за договора с Македония и вратите, които отваря пред държавата и пред България и за прогнозите през новия политически сезон наесен.", "date": "2017.08.05", "title": "ИЗВЪНРЕДНО В ПИК TV! Първан Симеонов: В третия мандат Борисов вече ще е себе си, ГЕРБ ще играе \"лошото ченге\" за Радев"}
{"url": "http://pik.bg/%D0%B3%D0%B5%D1%80%D0%BE%D0%B9-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%BA%D0%BC%D0%B5%D1%82%D1%8A%D1%82-%D0%BA%D0%BE%D0%B9%D1%82%D0%BE-%D0%B8%D0%B7%D0%B1%D1%8F%D0%B3%D0%B0-%D0%BE%D1%82-%D0%B1%D0%BE%D0%BB%D0%BD%D0%B8%D1%86%D0%B0-%D0%B7%D0%B0-%D0%B4%D0%B0-%D1%81%D0%BF%D0%B0%D1%81%D0%B8-%D0%BF%D1%80%D0%B8%D1%8F%D1%82%D0%B5%D0%BB-news680807.html", "text": "Кмет се превърна в герой, след като избяга от болница, за да помогне на бедстващ мъж. Кирил Огненски е кмет на дупнишкото село Бистрица. Той прекарал микроинфаркт и бил настанен в болница. Когато обаче разбрал, за мъж, който има нужда от помощ в гората над Дупница, кметът избягал с прикрепения към него медицински апарат, съобщава Нова телевизия. \"Познавам го много отдавна. Той е герой. Каквото и да се случи, винаги тръгва пръв\", казва човек от селото. \"Тръгнах веднага като ми казаха: \"Гецата е много зле. В гората е, трябва да го прибираме\", казва кметът. Приятелят му получил алергичен шок от ужилване на насекомо. Още в гората той бил спасен с противоалергични препарати, а след това откаран в болницата в Дупница. \"Това е обикновена реакция. Мисля, че всеки ще го направи\", казва кметът Кирил Огненски.", "date": "2017.08.05", "title": "ГЕРОЙ! Проговори кметът, който избяга от болница, за да спаси приятел"}
{"url": "http://pik.bg/%D1%87%D1%83%D0%B4%D0%BE-%D0%BD%D0%B0%D0%B9-%D1%81%D1%82%D1%80%D0%B0%D1%88%D0%BD%D0%B8%D1%8F%D1%82-%D0%BD%D0%B0%D1%80%D0%BA%D0%BE%D0%B1%D0%BE%D1%81-%D0%B5%D0%BB-%D1%87%D0%B0%D0%BF%D0%BE-%D1%81%D0%B5-%D0%B6%D0%B0%D0%BB%D0%B2%D0%B0-%D0%B8%D0%B7%D1%82%D0%B5%D0%B7%D0%B0%D0%B2%D0%B0%D1%82-%D0%BC%D0%B5-%D0%B2-%D0%B7%D0%B0%D1%82%D0%B2%D0%BE%D1%80%D0%B0-news680811.html", "text": "Мексиканският наркобарон Хоакин Гусман-Ел Чапо, един от най-известните престъпници в света, твърди, че екстрадирането му в САЩ е незаконно и поиска случаят му да бъде преразгледан. Адвокатите му от публичната защита твърдят, че екстрадирането е нарушило условията на първоначалното споразумение с Мексико. Те също така казват, че ако Мексико е знаело за \"извънредно суровите условия\" на американския затвор, нямаше да се съгласи за екстрадицията. Тези условия са равносилни на изтезания. Ако Мексико беше уведомено за тях, то почти сигурно нямаше да даде съгласието си за задържане в САЩ\", пишат адвокатите до съда. Те оспорват и желанието на американското правителство да вземе 14 млрд. долара от предполагаемите печалби на Гусман. 60-годишният бос на наркокартела Синалоа успя да избяга през 2001 г. от мексикански затвор, беше арестуван през 2014 г. и пак избяга от затвора с максимална сигурност през прокопан за целта тунел. След това беше отново арестуван през 2016 г. и екстрадиран в САЩ година по-късно.", "date": "2017.08.05", "title": "ЧУДО! Най-страшният наркобос Ел Чапо се жалва: Изтезават ме в затвора!"}
{"url": "http://pik.bg/%D1%81%D0%B3%D1%80%D0%B0%D0%B4%D0%B0-%D1%81%D0%B5-%D1%81%D1%80%D1%83%D1%82%D0%B8-%D0%B2-%D0%BF%D0%B0%D1%82%D1%80%D0%B0-%D0%B8-%D1%83%D0%B1%D0%B8-%D0%B1%D0%B5%D0%B6%D0%B0%D0%BD%D0%B5%D1%86-news680812.html", "text": "Един човек е починал в петък, а други са ранени, след като покрив на изоставена сграда се срути в старото пристанище на западния пристанищен град Патра. Мъжът, чиято самоличност не е разкрита, е, бежанец, който е потърсил убежище в сградата, която също служи като импровизиран подслон за членове на ромската общност, съобщава \"Български новини\". Спасителни екипи разчистват отломките в търсене на други възможни жертви и оцелели. Сградата е обявена за опасна и е насрочена за събаряне преди три месеца. Очевидец, който бил в кабинета си само на няколко метра от сградата, когато покривът се срутва, сподели, че усетил вибрация „като земетресение.“ „Тогава отворих прозореца и видях как всичко се срина„ каза той.", "date": "2017.08.05", "title": "Сграда се срути в Патра и уби бежанец"}
{"url": "http://pik.bg/%D1%80%D1%83%D1%81%D0%B8%D1%8F-%D0%B7%D0%B0%D1%81%D0%B8%D0%BB%D0%B2%D0%B0-%D0%B2%D0%BE%D0%B5%D0%BD%D0%BD%D0%BE%D1%82%D0%BE-%D1%81%D0%B8-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D1%81-%D0%B8%D1%80%D0%B0%D0%BD-%D1%81%D0%BB%D0%B5%D0%B4-%D0%BD%D0%BE%D0%B2%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8%D0%B8-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-news680819.html", "text": "Вицепремиерът на Русия Дмитрий Рогозин ще обсъди в Техеран с министъра на отбраната на Иран доставки на оръжие от страна на Русия за Иран, съобщава РИА Новости, като се позовава на източник от екипа на Рогозин. Според информацията Русия и Иран имат предварителна договорка за засилване на военно-техническото и технологичното сътрудничество след въведените от Съединените щати нови санкции спрямо двете страни. Рогозин е в Техеран начело на руската делегация, която ще присъства на церемонията по инаугурацията на иранския президент Хасан Роухани. Отеблязва се, че руската делегация „ще обсъжда възможностите за сключването на нови споразумения“. Бе потдърне и планът на Рогозин за среща с президента на Молдова Игор Додон.", "date": "2017.08.05", "title": "Русия засилва военното си сътрудничество с Иран след новите санкциии на Съединените щати"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D0%B2-%D0%B1%D1%81%D0%BF-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81-%D0%BE%D1%87%D0%B8%D0%BB%D0%B0-%D0%BA%D0%B0%D1%80%D1%82%D0%B8%D0%B5-%D0%B7%D0%B0-4-%D0%B1%D0%BE%D0%BD%D0%B0-news680665.html", "text": "Корнелия Нинова си купи очила \"Картие\" за 4 хиляди лева. Новината за баровската придобивка на партийната шефка мълниеносно стигна до най-бедните социалисти в малките партийни организации по села и паланки и буквално изправи на нокти БСП. Нинова сложи луксозните цайси преди няколко седмици, но за кратко време избирателите й научиха марката и цената, което взриви Столетницата. \"Как е възможно да говори за социални права и равенство, щом може да си позволи аксесоар, който струва повече от годишната пенсия на неин избирател\", роптаят червените. Според информацията цената на луксозните очила в представителните магазини е точно 4000 лева, но те са били купени с голяма отстъпка от реномирана оптика. От години Нинова обяснява, че нито си позволява дизайнерски тоалети, нито отделя пари за глезотии. Затова се предполага, че вероятно новите диоптри са били доста намалени, за да може социалист №1 да си ги позволи, пише седмичник. Иначе Корнелия Нинова винаги е претендирала, че предпочита да се облича скромно и да не дава баснословни суми за маркови аксесоари, а още по-малко за грим и прическа. Малцина знаят, че Корни сама се грижи за външния си вид, включително и за макиажа преди появяване пред камера. Прическата й обаче струва 100 лева, като в сумата се включва подстрижка и боядисване.", "date": "2017.08.05", "title": " ПЪЛЕН ШАШ В БСП! Корнелия Нинова с очила \"Картие\" за 4 бона"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%82%D1%80%D0%B0%D0%B4%D0%B8%D1%86%D0%B8%D0%BE%D0%BD%D0%BD%D0%B8%D1%8F%D1%82-%D1%81%D1%8A%D0%B1%D0%BE%D1%80-%D0%B2-%D1%81%D0%B5%D0%BB%D0%BE-%D0%B3%D0%B5%D0%BB%D0%B0-news680844.html", "text": "Над 100 гайдари и гайдарски групи се събраха този уикенд за традиционния вече събор в село Гела, съобщи Нова телевизия. Участниците в конкурсната програма тази година са не само от България, но и от чужбина. Надсвирването в сърцето на Родопите с каба гайди вече започна. От вчера организаторите започнаха подготовка и на традиционните чевермета.", "date": "2017.08.05", "title": "Започна традиционният събор в село Гела"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B1%D0%B8%D0%B2%D1%88%D0%B8%D1%8F%D1%82-%D0%BA%D0%BC%D0%B5%D1%82-%D0%BD%D0%B0-%D0%BA%D0%B0%D0%B2%D0%B0%D1%80%D0%BD%D0%B0-%D1%86%D0%BE%D0%BD%D0%BA%D0%BE-%D1%86%D0%BE%D0%BD%D0%B5%D0%B2-%D0%B1%D0%BE%D1%80%D0%B8%D1%81%D0%BE%D0%B2-%D0%B2%D0%B7%D0%B5-%D0%BF%D1%80%D0%B0%D0%B2%D0%B8%D0%BB%D0%BD%D0%BE%D1%82%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%B4%D0%BE%D1%81%D0%B5%D0%B3%D0%B0-%D1%80%D0%B0%D0%B7%D0%B3%D0%BE-news680842.html", "text": "Пред ПИК случващото се в района коментира бившия кмет на Каварна и настоящ общински съветник Цонко Цонев. - Би трябвало да се уважи позицията на рибари и собственици на земи. Подкрепям ги. Най-нормалното нещо е такива промени да се правят след съгласуване със собствениците на имоти в района. Реално обаче и аз не съм много наясно какво точно се прави. Видях една скица, че са включени имоти в морето между Калиакра и Балчик, които напълно блокират работата на рибарите. Явно е, че е възможно изискванията по „Натура“ да бъдат изпълнени с включването на други части от морето. Има вариант изискванията да бъдат спазени, но не както е посочено сега в плановете. - Нужен бе диалог. Явно обаче нещата бяха спуснати. За мен самият подход не е правилен. Изходът, за мен, е да се съобразят с исканията на хората. Просто трябва да се излезе пред хората и да им се обясни реално ситуацията, защото има и едно грозно подвеждане. - Местни управници подвеждат хората по селата, че те ще останат без земи, на които да си сеят краставиците и доматите. Нормално е това да ги притеснява, но си е грозна манипулация. Нужна е яснота какво точно влиза в тези планове. Защото видях, например, че е вкарано в плановете и  летище. Нужен е открит диалог с рибарите и собствениците на земи. - Така се получава. А въпросът определено би могъл да се реши. Трябва да се излезе пред рибарите и хората, които имат земеделски земи, и да им се обясни, че промените могат да се направят така, че да не се пречи на риболова и хората няма да останат без поминък. Поправими са нещата, но пак казвам, нужен е диалог. А никой не е търсил конкретно кметовете по селата, за да се обсъдят нещата. Спускат им се разни неща. Така, за пореден път, се получава разговор между глухи. - Могат. Като се направят промени в плановете. Но, доколкото съм запознат от кметовете по селата, с които поддържам контакти, никой не ги е търсил преди да са правени плановете. Впоследствие им е казано направо, че ще има обществено обсъждане, тъй като трябва да се спази закона. Спускат се разни неща. Така че, напълно разбирам недоволството на рибарите. Подкрепям ги. Интересно ми е как определиха цялата зона пред Българово, като спокойно може и да е по-навътре. Балчик се вдигна заради това. - Нужно е да има обществено обсъждане. Но има и един друг момент. Подвеждат грозно хората. Плашат ги по селата, че с промените няма да могат да извършват селскостопанска дейност. Нужен е директен диалог. На място точно да се обяснят подробно нещата на хората. Това ще доведе и до спокойствие. Да са наясно, че „Натура“ не обхваща населените места. Защото на практика става заигравка със страховете на хората, което е грозно. Не съм съгласен с това. А и се представят различни планове. За Българово се представя една карта, за Шабла – друга. - Това е решение в правилната посока. Хубаво е обаче, сега той лично да прати по места свои хора, които директно да разговарят с представителите на рибарската общност и със земеделските производители. Тези, които са изготвили тези карти и планове трябва да тръгнат от село на село, те не са чак толкова много селата, и в открито обсъждане да запознаят коректно хората със ситуацията. И след тези разговори да направят съответните корекции в тези планове и карти. Защото иначе сега се спускат разни решения. Получава се грозна картинка. Манипулират хората с грозни лъжи и измами по селата.", "date": "2017.08.05", "title": "САМО В ПИК! Бившият кмет на Каварна Цонко Цонев: Борисов взе правилното решение! Досега разговорът беше между глухи "}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BF%D0%B0%D0%B4%D0%BD%D0%B0%D0%BB%D0%BE-%D0%B4%D1%8A%D1%80%D0%B2%D0%BE-%D0%BF%D1%80%D0%B0%D1%82%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D1%8A%D1%81-%D1%81%D1%87%D1%83%D0%BF%D0%B5%D0%BD-%D0%BA%D1%80%D0%B0%D0%BA-%D1%88%D0%BE%D1%84%D1%8C%D0%BE%D1%80-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-news680821.html", "text": "Водач на автомобил, върху който е паднало дървото на път II-81 София - Бързия, е приет в болница с фрактура на крака, съобщи радио „Фокус-Монтана“, позовавайки се на пресцентъра на МВР. Предприети са действия за разчистване на пътя. До приключването им пътят ще бъде затворен за движение на моторни превозни средства.", "date": "2017.08.05", "title": "Инцидент! Паднало дърво прати в болница със счупен крак шофьор в Монтанско"}
{"url": "http://pik.bg/%D1%81%D1%80%D0%B0%D0%BC-%D0%BC%D0%B5-%D0%B5-%D0%BE%D1%82-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-news680650.html", "text": "Депутатите се карат като махленски клюкарки. Срам ме е, че тези определят съдбата на нацията. Правят графика на нападенията и убийствата, и се хвалят, намалявали. Защо не направихте графики на спокойното живеене и благосъстояние на хората? Когато има мъдри ръководители, няма такива тежки проблеми! Създават комисии за престъпления и кражби. Ако искате да скриете вашите злоупотреби, създайте „комисия“... Срамувам се, че имаме такива „народни представители“, за които не са гласували повечето от половината българи. Явно че сте некадърни! Оттеглете се и се извинете на народа. Ще ви търсим отговорност, рано или късно. За да турите ред, наказвайте строго! Не го ли направите, ще се простите с най-сладкото нещо на света – властта. Мишо Марковски, Плевен", "date": "2017.08.05", "title": "Срам ме е от депутатите"}
{"url": "http://pik.bg/%D0%BC%D0%BE%D0%B4%D0%B5%D1%80%D0%BD%D0%BE%D1%82%D0%BE-%D1%80%D0%BE%D0%B1%D1%81%D1%82%D0%B2%D0%BE-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%81%D0%BB%D0%B5%D0%B4-%D1%81%D1%80%D0%B5%D1%89%D0%B0-%D1%81%D1%8A%D1%81-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%BF%D0%B8%D0%BA%D0%B0%D0%B4%D0%B8%D0%BB%D0%B8-%D0%BD%D0%B0%D0%BB%D0%B8%D1%86%D0%B5-%D1%81%D0%B0-%D0%B2%D1%81%D0%B8%D1%87%D0%BA%D0%B8-%D0%BF%D1%80%D0%BE%D0%B1%D0%BE-news680646.html", "text": "Омбудсманът Мая Манолова проведе поредна среща със служители от веригата магазини „Пикадили“, с последен работодател „Селект трейд“ ЕООД и ги информира какво е направила институцията във връзка с техните жалби за неизплатени от декември миналата година досега заплати. Това съобщиха от пресцентъра на Омбудсмана на Република България. Манолова ги запозна и с писмата, пратени до главния прокурор Сотир Цацаров, до НАП, до Фонда за гарантиране на вземанията на работниците и служителите, до ИА „Главна инспекция по труда“, до НОИ, в които настоява да бъде извършена проверка. „В тази история могат да се видят всички пробойни в българското законодателство и цялата нагласа на наглите работодатели. Как работници се продават заедно с инвентара на едно предприятие, как ръководството на фирмата се крие от тях, как не им плаща заплати, не внася осигуровки, не им прекратява трудовите договори, не могат да се снабдят със справки. И как държавата също я няма, за да подкрепи със своите действия работниците, така че да има справедливост“, каза още Манолова. „Това, което остана извън предложенията, които внесохме с КНСБ и за които категорично ще настоявам през есента да бъде прието, е именно да се промени законодателството, което регламентира как работи Фондът за изплащане на обезщетения на работници от фалиращи предприятия. В текстовете от сегашния закон е записано, че трябва да има тримесечен срок между прекратяване на трудовото правоотношение на работника и започване на производство по несъстоятелност срещу фирмата с решение на съда. За да не чака работникът добрата воля на кредитора да започне производство по несъстоятелност, предложих срокът да се удължи на 12 месеца. Депутатите внесоха предложение за 6 месеца, което „нищо не решава“, подчерта тя. По думите й, именно твърде краткият период е пречката, заради която никой не може да получи дължимите му средства от събраните 250 млн. лева във фонда. Същата теза омбудсманът застъпи и в сутрешното си участие по една от националните телевизии, където бе представен подобен казус - с дължими възнаграждения на 200 служители от „Макс Телеком“, които чакат своите заплати от август 2016 г. „Този инат на институциите ми е непонятен. Експлоатацията на труд в 21 век в България тече с пълна сила. Осем месеца обяснявам на народните представители, че са нужни реални промени, за да се изплатят на хората дължимите им обезщетения. Нали фондът е създаден в изпълнение на европейската директива и има именно такава цел – да облекчи работещите, плащанията, на които да бъдат гарантирани поне с някакъв минимум от заработените им заплати“, каза омбудсманът.", "date": "2017.08.05", "title": "МОДЕРНОТО РОБСТВО! Мая Манолова след среща със служители на \"Пикадили\": Налице са всички пробойни на трудовото законодателство"}
{"url": "http://pik.bg/%D0%B1%D0%BE%D0%BC%D0%B1%D0%B0-5-%D0%BE%D0%BF%D0%B8%D1%82%D0%B0-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D0%BF%D1%83%D1%82%D0%B8%D0%BD-news680848.html", "text": "5 опита за убийство на руския президент Владимир Путин са осуетени! Сензацията лъсва в документалната книга на Оливър Стоун \"Интервюта с Путин\", която направи европейска премиера у нас благодарение на издателство \"Милениум\". Кой е поръчителят, кой е организаторът, как е трябвало да действат килърите? Ще научите, ако грабнете интригуващото четиво във всички добри книжарници. Според търговци и разпространители \"Интервюта с Путин\" е най-продавата книга в България през последната седмица. Издателите се похвалиха, че първият тираж е изчерпан светкавично, а сега се готви допечатка за най-нетърпеливите читатели. Произведението на Оливър Стоун е базирано на негови телевизионни интервюта с руския президент, снимани в течение на цели четири години. Като никога откровен, Путин разбулва мистерии от личния си живот, политическата си кариера, отношенията си с Елцин, Горбачов, Буш, Обама и Тръмп.", "date": "2017.08.05", "title": "БОМБА: 5 опита за убийство на Путин!"}
{"url": "http://pik.bg/%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B5%D0%BD-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D0%B0%D0%BB%D0%BF%D0%B8%D1%82%D0%B5-%D0%BD%D1%8F%D0%BC%D0%B0-%D0%B6%D0%B5%D1%80%D1%82%D0%B2%D0%B8-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D0%B2%D0%B8%D0%B4%D0%B5%D0%BE-news680846.html", "text": "Спасителен хеликоптер се разби по време на спасителна акция в австрийските Алпи, съобщава Daily Telegraph. Хеликоптерът е бил изпратен на връх Гросглокнер за оказване на помощ на алпинист, който се е почувствал зле. Целият инцидент е бил заснет от катерач, който по това време е бил на съседния връх. На кадрите се вижда как пилотът губи управлението на машината и се разбива в скала. При инцидента няма сериозно пострадали. С леки наранявания е само медицинският работник, който малко преди херикоптерът да се разбие, слиза от него.", "date": "2017.08.05", "title": "Спасителен хеликоптер се разби в Алпите. Няма жертви при инцидента (ВИДЕО)"}
{"url": "http://pik.bg/%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B0%D0%B2%D1%82%D0%BE%D0%B1%D1%83%D1%81%D0%BD%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D1%82%D1%83%D1%80%D1%86%D0%B8%D1%8F-%D1%81%D1%82%D0%B0%D0%BD%D0%B0%D1%85%D0%B0-%D0%BF%D0%B5%D1%82-news680825.html", "text": "Жертвите при катастрофата с автобус в северната турска провинция Амасия достигнаха пет души, съобщи телевизионният канал  NTV. Първоначално бе обявено за четирима убити и 30 ранени. Според последна информация броят на ранените е 36. Както стана ясно автобус, пътуващ по маршрута Истанбул – Самсун е аварирал в района на град Мерзифон и се е преобърнал. Органите на реда са започнали разследване на инцидента.", "date": "2017.08.05", "title": "Жертвите на автобусната катастрофа в Турция станаха пет"}
{"url": "http://pik.bg/%D0%B8%D0%BD%D0%BA%D0%BE%D0%B3%D0%BD%D0%B8%D1%82%D0%BE-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D1%81%D0%B5-%D0%B7%D0%B0%D0%B1%D0%B0%D0%B2%D0%BB%D1%8F%D0%B2%D0%B0-%D1%81-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D1%85%D0%B2%D0%B0%D0%BD%D0%B0-%D1%81%D0%B5-%D0%B8-%D0%BD%D0%B0-%D1%85%D0%BE%D1%80%D0%BE-%D1%81%D0%BD%D0%B8%D0%BC%D0%BA%D0%B8-news680878.html", "text": "На дълго, почти изцяло женско хоро насред старозагорския парк „Артилерийски“ се хвана първата дама Десислава Радева късно вечерта в петък. Съпругата на президента Румен Радев на няколко пъти подчерта, че е в Града на липите инкогнито и че не желае нейни снимки да бъде използвани от официалните медии, пише \"Монитор\". Това не попречи десетки от присъстващите на четвъртата фолклорна среща „Верея и приятели 2017“, организирана от нашенци по света, със съдействието на Агенцията за българите в чужбина да си направят селфита с нея и на мига да ги публикуват в социалните мрежи. „Разбрах за срещата в Стара Загора от президента, който имаше официална покана да присъства, но е възпрепятстван и затова изпрати само поздравителен адрес. Тук съм неофициално с приятелка, защото наистина харесвам фолклора и ми е приятно да слушам народни песни и да гледам танците“, лаконично заяви президентшата под погледа на охранител от НСО. „Пожелавам ви успех в мисията да пазите и популяризирате българските традиции. Вярвам, че най-ценното признание за упоритите ви усилия е възторгът на младите българи, с който преоткриват чрез вашите изпълнения своята кодирана обич към отечеството. Бъдете здрави и изпълнени с вяра, че силата на националната ни общност е в съхранените корени на родолюбието и във всеки красив български стих“, се казва в посланието на президента Румен Радев към участниците. Сред излезлите на сцената, за да изпее част от репертоара си беше първокурсничката в Кралската испанска театрална академия Ивияна Умурска. 19-годишната карловчанка живее в Мадрид със семейството си от 6 години, открила таланта си в областта на родния фолклор сравнително отскоро, сред любимите й е песента „Бре, воденичарю“. Тя пристигна облечена в стилизирана носия от кюстендилско. Преди нея аплодисментите събра родената във Варна, но живееща в Дубай Моника Азманска, която има вече 2 диска с песни. Организаторката Мария Христова от БГ-фолк „Верея“ – Чикаго с президент Константин Маринов уточни, че на поканата й за участие са се отзовали нашенци от Испания, Северна Ирландия, Детройт и Калифорния, специално пристигнали певицата Бинка Добрева и Александър Райчев. Тя призна, че никой не знае броя на фолклорните състави по цял свят, буквално всеки месец получавала съобщения за новородени.", "date": "2017.08.05", "title": "ИНКОГНИТО! Генерал Деси се забавлява с приятелка в Стара Загора, хвана се и на хоро (СНИМКИ)"}
{"url": "http://pik.bg/%D1%85%D0%B8%D1%82%D1%8A%D1%82-%E2%80%9C%D0%B4%D0%B5%D1%81%D0%BF%D0%B0%D1%81%D0%B8%D1%82%D0%BE%E2%80%9C-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%82%D1%80%D0%BE%D1%88%D0%B8-%D1%80%D0%B5%D0%BA%D0%BE%D1%80%D0%B4%D0%B8-%D0%B2%D0%B8%D0%B4%D0%B5%D0%BE-news680841.html", "text": "Хитът, който звучи отвсякъде това лято - Despacito, счупи още един рекорд. През изминалата нощ видеото към песента на Луис Фонси и Дади Янки премина границата от 3 млрд. гледания в YouTube. От януари до тази сутрин клипът е гледан 3 007 837 248 пъти, като темпът на нарастване на импресиите е впечатляващ. Съвсем скоро 3 млрд. гледания ще достигне и друг световен хит - саундтракът към \"Бързи и яростни\" - \"See you again\" на Уиз Калифа.", "date": "2017.08.05", "title": "Хитът “Деспасито“ продължава да троши рекорди (ВИДЕО)"}
{"url": "http://pik.bg/%D1%82%D1%83%D1%80%D1%81%D0%BA%D0%B8-%D1%81%D1%8A%D0%B4-%D0%BF%D0%BE%D1%81%D1%82%D0%B0%D0%BD%D0%BE%D0%B2%D0%B8-%D0%B0%D1%80%D0%B5%D1%81%D1%82-%D0%BD%D0%B0-%D0%BD%D0%BE%D0%B2%D0%B8-77-%E2%80%9E%D0%B3%D1%8E%D0%BB%D0%B5%D0%BD%D0%B8%D1%81%D1%82%D0%B8%E2%80%9D-news680845.html", "text": "Съдебен  състав в Истанбул постанови постоянна мярка за неотклонение „Задържане под стража” на нови 77 лица, обвинени за членуване в т. нар. „Терористична организация на гюленистите/Паралелна държавна структура” (ФЕТО/ПДС), предаде информационната агенция Догу хабер ажансъ (ДХА), цитирана от Фокус. Арестите са били извършени на 21 юли от екипи на Отдела за борба с финансовите престъпления на полицията в рамките на разследване на прокуратурата. Това става в истанбулските райони „Юскюдар” и „Юмрание” (на азиатската част на града), като заподозрените са общо 158 души. От тях 35 са освободени след разпитите в полицията по указания на прокуратурата. Останалите 123 са изправени вчера пред съда, като трима са освободени, но ще бъдат съдени, а на останалите 43 е наложена мярка за неотклонение „Подписка”, посочва още ДХА.", "date": "2017.08.05", "title": "Турски съд постанови арест на нови 77 „гюленисти”"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BE%D1%82%D0%BA%D1%80%D0%B8%D1%85%D0%B0-%D0%BC%D1%83%D0%BC%D0%B8%D1%8F-%D0%BD%D0%B0-%D0%BF%D0%BE%D0%BB%D1%8F%D1%80%D0%BD%D0%B0-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0-%D0%BD%D0%B0-900-%D0%B3%D0%BE%D0%B4%D0%B8%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news680847.html", "text": "Археолози откриха край Зелений Яр, в Тюменска област на Русия, мумия на \"полярна красавица\", съобщава \"Дейли Мейл\". Намерената находка е на млада жена, около 35-годишна. Тя има правилни черти на лицето, дълги мигли и поддържани коси. В ушите на неизвестната жена има красиви обеци. Учените предполагат, че възрастта на мумията е 900 години. Според експертите мястото на погребението говори, че красавицата е заемала изключително високо положение в обществото.", "date": "2017.08.05", "title": "НЕВЕРОЯТНО! Откриха мумия на полярна красавица на 900 години (СНИМКИ)"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BF%D0%BE%D0%BB%D0%B8%D1%82%D0%B8%D0%BA%D0%B8%D1%82%D0%B5-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BD%D0%B0%D0%BB%D0%B0%D0%B3%D0%B0%D1%82-%D0%B5%D0%B4%D0%B8%D0%BD-%D0%BC%D0%BD%D0%BE%D0%B3%D0%BE-%D0%BF%D0%BE-%D1%80%D0%B5%D1%88-news680849.html", "text": "Министърът на външните работи на Германия Зигмар Габриел е изпратил писмо до върховния представител на Европейския съюз по въпросите на външните работи и политиката на сигурност Федерика Могерини и до Йоханес Хан - европейският комисар за добросъседство и преговори за разширяване, съобщава агенция Догу хабер ажансъ (ДХА), цитирана от Фокус. В него той отправя искане за „затягане на предприеманите мерки срещу Турция”. В публикация на германското списание „Шпигел” се твърди, че това е станало на 24 юли. В писмото се подчертава, че „в резултат на агресивната политика на Анкара, всички усилия за нормализиране на отношенията с Турция остават напразни.” „Политиките на президента Реджеп Ердоган откровено противоречат на ценностите на Европа и налагат един много по-решителен и твърд отговор.”, пише още Зигмар Габриел, цитиран от „Шпигел” и ДХА.", "date": "2017.08.05", "title": "Външният министър на Германия: Политиките на президента на Турция налагат един много по-решителен и твърд отговор от Европейския съюз"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%B5%D0%B4%D0%B8%D0%BD-%D0%BE%D1%82-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B5-%D0%BC%D0%B8%D0%BD%D1%8C%D0%BE%D1%80%D0%B8-%D0%B2-%D0%BC%D0%B8%D1%80%E2%80%9C-news680810.html", "text": "Интерфакс Спасителните екипи са открили миньора от „Мир“, който самостоятелно се е свързал с компанията, предава . „Оказана му е първа помощ и сега го изкарват на повърхността“, коментира представител на руското Министерство на извънредните ситуации. В петък мината „Мир“ в Якутия беше наводнена. По време на инцидента там са работили 142 души. Вече 133 са евакуирани, като към момента продължават спасителните операции от издирването на останалите блокирани миньори.", "date": "2017.08.05", "title": "Откриха един от блокиране миньори в \"Мир“"}
{"url": "http://pik.bg/%D0%BF%D0%B0%D1%82%D1%80%D0%B8%D0%BE%D1%82%D1%8A%D1%82-%D1%8E%D0%BB%D0%B8%D1%8F%D0%BD-%D0%B0%D0%BD%D0%B3%D0%B5%D0%BB%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BE%D1%81%D0%BD%D0%BE%D0%B2%D0%BD%D0%B8%D1%82%D0%B5-%D1%82%D0%B5%D0%BC%D0%B8-%D0%BD%D0%B0%D0%BB%D0%BE%D0%B6%D0%B5%D0%BD%D0%B8-%D0%B2-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%B2-%D0%BF%D0%BE%D0%BB%D0%B7%D0%B0-news680882.html", "text": "Депутатът от Обединени патриоти Юлиян Ангелов разкри в социалната мрежа Фейсбук приоритетите, които коалицията е заложила в правителствената програма, свързани със сънародниците ни зад граница. Ето какво написа Ангелов: В Частта за външна политика на правителствената програма Обединени патриоти наложихме теми в полза на сънародниците ни зад граница, пренебрегвани от години. Примери: Подписване на Договор за приятелство и добросъседство между Република България и Република Македония. Откриване на нови ГКПП по границите с Македония, Сърбия и Гърция, разширяване и модернизация на съществуващите такива. Адекватна защита от страна на българската държава на правата и свободите на българите зад граница. Приемане на стратегия за оказване на подкрепа на българите зад граница. Гарантиране на правото на облекчено получаване на българско гражданство на чуждестранни граждани с български етнически произход съгласно Конституцията на Рeпублика България. Увеличаване на средствата и кадровия капацитет във всички звена в българските институции, отговорни за различните политики, касаещи нашите сънародници зад граница. Програми за финансиране на български организации и медии зад граница съгласно Закона за българите, живеещи извън Република България. Създаване на български културно-информационни центрове в местата с големи български общности в страните в ЮИЕ на базата на подписани двустранни споразумения. Увеличаване на броя на студентите, докторантите и специализантите от български произход в нашите университети.", "date": "2017.08.05", "title": "Патриотът Юлиян Ангелов разкри основните теми, наложени в правителствената програма в полза на сънародниците ни зад граница"}
{"url": "http://pik.bg/%D1%82%D0%B0%D0%B7%D0%B8-%D0%B8%D1%81%D1%82%D0%BE%D1%80%D0%B8%D1%8F-%D0%B7%D0%B0-%D0%B5%D0%B4%D0%BD%D0%BE-%D0%B4%D0%B5%D1%82%D0%B5-%D0%BE%D1%82-%D0%B1%D1%83%D1%80%D0%B3%D0%B0%D1%81-%D0%B2%D0%B7%D1%80%D0%B8%D0%B2%D0%B8-%D1%84%D0%B5%D0%B9%D1%81%D0%B1%D1%83%D0%BA-%D1%83%D0%B4%D0%B0%D1%80%D0%B8%D1%85%D0%BC%D0%B5-%D0%BB%D0%B8-%D0%B4%D1%8A%D0%BD%D0%BE%D1%82%D0%BE-news680851.html", "text": "Една тъжна история, разказана от Мария Велева, направо взриви Фейсбук. В центъра на Бургас я спира дете, което моли за стотинки, за да си купи вафла. Преди да изпълни молбата Мариела решава да разбере повече за него: „Бургас, дете на 11г. Помоли ме за стотинки да си купи вафла. Целия в белези, попитах го от какво са, бой-отвърна. Кой те бие?-го попитах. Братовчедите ми, взимат ми парите, които хората ми дават, а аз искам да си купя маратонки. Не съм ял от вчера, гладен съм. Попитах го дали може да чете, да смята? Отвърна ми, че не е циганче, но в училище не му обръщали внимание, защото нямал пари. Никое дете на Майка България не го заслужава, никое дете не заслужава да проси, да е отритвано, бито, унижавано… Срам сте господа министри, срам сте за народа си.” Публикацията на Мариела започна да се разпространява мълниеносно в социалната мрежа, а заедно с поста заваляха коментари. \"До кога така ?! Ще се събудим ли някога или вечно ще сме с вързани ръце? Съвземете се хора,бъдете ХОРА, покажете малко човещинка....\", \"Не ви е срам! Докъде докарахте децата на България?\", \"Докато позволяваме подобни неща да продължават в страната ни, напълно си заслужаваме съдбата.\", \"Как не Ви е срам... Едно дете на България, имащо желание да се учи е бито, унижавано и отхвърлено от обществото само,защото няма пари ?!?!\" са само част от коментарите по темата във Фейсбук.", "date": "2017.08.05", "title": "Тази история за едно дете от Бургас взриви Фейсбук! Ударихме ли дъното?"}
{"url": "http://pik.bg/%D0%B4%D0%B6%D0%B8%D0%B3%D0%B8%D1%82%D0%B8-%D0%BD%D0%B0-%D0%BF%D1%8A%D1%82%D1%8F-%D0%B7%D0%B0%D1%89%D0%BE-%D0%BF%D1%80%D0%B5%D0%B7-%D0%B0%D0%B2%D0%B3%D1%83%D1%81%D1%82-%D1%81%D1%82%D0%B0%D0%B2%D0%B0%D1%82-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-news680843.html", "text": "Липсата на концентрация е основна причина за многото катастрофи през август. Това заяви рали-пилотът Павел Жеков , създател на първата у нас Академия за безопасно шофиране . Според него, за да се намалят пътните инциденти трябва да се промени обучението на водачите. \"Хората по време на отпуск не са концентрирани в това, което правят, а автомобилът е нещото, което убива. Много от шофьорите, които не са карали през зимата, а и през цялата година, използват отпуските си, за да шофират своите автомобили. Автомобилът изисква през цялото време много висока концентрация, защото там нещата се случват много бързо\", заяви той пред Дарик.", "date": "2017.08.05", "title": "ДЖИГИТИ НА ПЪТЯ! Защо през август стават най-много катастрофи"}
{"url": "http://pik.bg/%D0%BF%D1%80%D0%B0%D0%B2%D0%B5%D1%82%D0%B5-%D1%82%D0%BE%D0%B2%D0%B0-%D0%B8-%D1%89%D0%B5-%D0%B8%D0%BC%D0%B0%D1%82%D0%B5-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%B5%D0%BD-%D1%81%D0%B5%D0%BA%D1%81-news680852.html", "text": "Сексуалната неудовлетвореност на жените може да е породена от различни фактори. Често това е свързано с обстоятелството, че с времето мъжете започват да се отнасят небрежно към семейния секс. А това е процес, на който трябва да се обръща сериозно внимание. Възможно е тези мъже никога да не се довеждали партньорката си до оргазъм и те дори слабо си представят как това трябва да стане. В тези случаи мъжете, разбира се, носят по-голяма отговорност от жените за липсата на сексуална хармония в брака. И това е достатъчен повод за обсъждане и проучване на този въпрос. Интимната стеснителност със съпруга е сериозна грешка. Задачата е умело да извършиш полови акт, доставяйки максимум удоволствие на „половинката“ и на себе си. При това тук има ясна зависимост – колкото повече се стараеш за партньора, толкова повече получаваш в замяна. Как обаче да постъпи жената, ако новите предложения на силния пол я карат да се почувства леко нащрек? Например ако двойката никога не е правила орален секс, макар че това явление постоянно възниква в живота им – в намеци, сцени от филми, вицове или просто споменавания по един или друг повод? Или ако съпругът предлага да се изпробва анален секс? Като начало не трябва предложението да се отхвърля в категорична форма, съобщава БГНЕС. След предварителни размисли или обсъждания може да се стигне до консенсус за еднократен експеримент, за да се разбере аджеба какво е това. Много жени често откриват, че някои дръзки експерименти, които първоначално предизвикват възражение, се оказват на дело твърде привлекателни и по-нататък нежният пол сам тласка мъжете към тяхното повтаряне. Иначе ако това стане със закъснение, по време на прелюдията или в хода на самия полов акт, настъпват усложнения, която води в крайна сметка и до неудовлетвореността, с която започнаха тези разсъждения. Жените могат да се държат различно по време на оргазма. Най-добре е слабият пол да покаже на партньора си с думи или с действие какво предпочита в дадения момент: да ускори ритъма, да замре, страстно да се притиснат един към друг, нежно да се прегърнат, леко да се захапят и прочее.", "date": "2017.08.05", "title": "Правете това и ще имате невероятен секс"}
{"url": "http://pik.bg/%D1%87%D0%B5%D0%BA%D1%8A%D1%82-%D0%BA%D0%BE%D0%B9%D1%82%D0%BE-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%B5-%D0%BF%D0%BE%D0%BB%D1%83%D1%87%D0%B8%D0%BB%D0%B0-%D0%B7%D0%B0-%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D0%BD%D0%B5%D0%B9%D0%BC%D0%B0%D1%80-%D0%BE%D1%82-%D0%BF%D0%B0%D1%80%D0%B8-%D1%81%D0%B5%D0%BD-%D0%B6%D0%B5%D1%80%D0%BC%D0%B5%D0%BD-%D0%B8%D0%B7%D0%B3%D0%BB%D0%B5%D0%B6%D0%B4%D0%B0-%D1%82%D0%B0%D0%BA%D0%B0-news680853.html", "text": "Снимка на чека, който Барселона е получила от Пари Сен Жермен по историческия трансфер на бразилския нападател Неймар бе публикувана от  ESPN, цитирани от електронното издание RT. На чек на банката Societe Generale се вижда сумата за трансфера на бразилския играч от 222 милиона евро.", "date": "2017.08.05", "title": "Чекът, който Барселона е получила за правата на Неймар от Пари Сен Жермен изглежда така"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%BE%D0%B6%D0%B0%D1%80-%D0%B5-%D0%BE%D0%B1%D1%85%D0%B2%D0%B0%D0%BD%D0%B0%D0%BB-%D0%B8%D0%B3%D0%BB%D0%BE%D0%BB%D0%B8%D1%81%D1%82%D0%BD%D0%B0-%D0%B3%D0%BE%D1%80%D0%B0-%D0%BA%D1%80%D0%B0%D0%B9-%D1%81%D0%B5%D0%BB%D0%BE-%D0%B8%D0%B7%D0%B2%D0%BE%D1%80%D0%B8%D1%89%D0%B5-news680889.html", "text": "Пожар е обхванал иглолистна гора в района между бургаските села Изворище, Миролюбово и Баново. На място са пожарни екипи и служители на горското стопанство. На този етап няма опасност за жителите от близките селища, съобщиха от пресцентъра на МВР. Сигнал за възникналият пожар е подаден днес малко след 12:35 ч.. Веднага е създадена организация, на място са изпратени екипи на пожарната. Към гасенето са се включили и служители на местното горско стопанство. Действията на пожарникарите са затруднени от силно пресечната местност и силния вятър. По първоначална информация пожарът е обхванал около 300 дка площ, няма информация за пострадали хора, както и за опасност за жителите от околните селища. Само преди ден друг пожар край село Изворище беше напълно потушен. Огънят обхвана тогава близо 4000 декара ниска растителност и 1000 декара гора. По случая беше образувано досъдебно производство, работи се по различни версии, включително и умишлен палеж.", "date": "2017.08.05", "title": "От последните минути! Пожар е обхванал иглолистна гора край село Изворище"}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%BE%D1%85%D0%B0%D0%BC%D0%B5%D0%B4-%D1%84%D0%B0%D0%B9%D0%B5%D0%B4-%D0%B2%D1%81%D0%B5-%D0%BE%D1%89%D0%B5-%D0%BF%D0%BB%D0%B0%D1%87%D0%B5-%D0%B2%D1%81%D0%B5%D0%BA%D0%B8-%D0%B4%D0%B5%D0%BD-%D0%B7%D0%B0-%D1%81%D0%B8%D0%BD%D0%B0-%D1%81%D0%B8-%D0%B4%D0%BE%D0%B4%D0%B8-%D0%B8-%D0%BF%D1%80%D0%B8%D0%BD%D1%86%D0%B5%D1%81%D0%B0-%D0%B4%D0%B0%D1%8F%D0%BD%D0%B0-20-news680616.html", "text": "20 години след страшната трагедия със смъртта на Доди ал Файед и принцеса Даяна бащата на Доди - Мохамед Файед проговаря. Той споделя, че всеки ден все още скърби и плаче за двамата, предава Дейли Мейл. Баща му, който беше собственик на \"Хародс\", прекара 300 дни, седнал до тялото на сина си, който е погребан в мавзолей в имението му в Бароу Грийн Корт. Милиардерът и до днес е убеден, че принцесата и Доди са били убити от службите за сигурност по заповед на принц Филип, за да не й позволи да се омъжи за мюсюлманин. Близък приятел на милиардера споделя пред \"Сън\": \"Мохамед вярваше, че двамата са влюбени и са щели да обявят връзката си в Лондон в деня след трагедията. Той никога няма да преодолее смъртта на сина си и на принцесата - заради любовта, която двамата изпитваха помежду си.\" Друг източник съобщава, че \"Мохамед е сигурен, че ще се появи информация, потвърждаваща убеждението му, че Доди и Даяна са умишлено убити от службите за сигурност.\" \"Той винаги е казвал, че синът му е погубен умишлено и вярва, че това се дължи на факта, че статуквото не би позволило на мюсюлманин да се ожени за жената, която ще бъде майка на бъдещия крал на Великобритания.\", казва източникът. Въпреки настояването, че става въпрос за убийство, разследването за смъртта на Доди и Даяна завършва със заключение, че те са загинали заради \"грубо и небрежното\" шофиране на Анри Пол и заради преследването на колата им от папараците. Юристите обвиниха шофьора Анри Пол и групата папараци за убийството на двойката. Подобно на разследването на френските служби, и британските полицай излязоха със заключение, че г-н Пол е пил и е ускорил шофирането, след което колата се е ударила в стълб в подлеза в Париж през август 1997 г. Те посочиха като фактори, допринесли за смъртта на двойката, както скоростта, с която папараците са ги преследвали, както, така и начина им на шофиране. Но заключиха, че двойката би могла да оцелее при катастрофата, ако имала предпазни колани.", "date": "2017.08.05", "title": "ОГРОМНА ТРАГЕДИЯ! Мохамед Файед все още плаче всеки ден за сина си Доди и принцеса Даяна! 20 години по-късно той проговаря за \"убийството\" на двойката (СНИМКИ)"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D1%81%D0%B8%D0%B3%D0%BD%D0%B0%D0%BB%D0%B8%D0%B7%D0%B8%D1%80%D0%B0-%D0%B7%D0%B0-%D0%BD%D0%BE%D0%B2-%D1%82%D0%B8%D0%BF-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%BD%D0%B0-%D0%BF%D0%BB%D0%B0%D0%B6%D0%BE%D0%B2%D0%B5%D1%82%D0%B5-%D0%BF%D0%BE-%D0%BC%D0%BE%D1%80%D0%B5%D1%82%D0%BE-news680884.html", "text": "\"Тази година се натъкваме на „иновативни“ нарушения по морските плажове, които се различават от миналата година. Но проверките ни съвместно с останалите компетентни и контролни органи показват, че нарушенията все пак намаляват\". Това съобщи в Бургас министърът на туризма Николина Ангелкова. Тя даде примери с морски плажове „Панорама“ и „Кабакум-централен“, където има избрани изпълнители, но те не влизат в правата си и плажовете трябва да се обявят за неохраняеми. \"Сигнализирали сме за ситуацията до всички отговорни местни институции, сезирали сме и прокуратурата\", подчерта министър Ангелкова. Тя поясни, че на плаж „Панорама“ до Варна избраният наемател все още не сключва договора си за наем, но в момента си ползва плажа. На „Кабакум-централен“ досегашният наемател не отстъпва владение на обектите си по ивицата на избрания нов наемател, независимо от изпратените сигнали. На плаж „Обзор-мотела“ предишни наематели не дават на новия да встъпи в правата си, за което също е сигнализирана прокуратурата. Договорът за морски плаж „Село Лозенец“ ще бъде прекратен от 1 октомври. Там няма да се строи заведение, което бе започнато от наемателя\", увери Ангелкова. При инспекцията на шест плажа в района на \"Русалка\" е установено, че единият плаж, който е при залива Тауклиман, е в частен имот и до него няма достъп освен по вода. На другите пет плажа на \"Русалка,\" които са неохраняеми, се извършват дейности в нарушение на закона – събират се такси от плажуващите за това, че ползват инфраструктурата на комплекса. \"Това също е недопустимо, защото по закон на туристите трябва да бъде осигурен безплатен пешеходен достъп до плажните ивици\", коментира министърът на туризма. \"Въпросът за регулирането на къмпингуването е изключително належащ. Изискваме от стопаните на плажовете да поставят задължително табели там, където има дюни, за да не може върху тези площи да се плажува, да се разполагат каравани и коли, да не се практикува изобщо никаква друга дейност\", категорична бе министър Ангелкова. Проверките по морето ще продължат през целия сезон.", "date": "2017.08.05", "title": "Ангелкова сигнализира за нов тип нарушения на плажовете по морето"}
{"url": "http://pik.bg/%D0%BF%D0%BE%D0%B4-%D0%BE%D0%B1%D1%81%D0%B0%D0%B4%D0%B0-%D0%B2%D0%BE%D0%B5%D0%BD%D0%BD%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%B3%D0%BB%D0%B0%D0%B2%D0%BD%D0%B0%D1%82%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news680947.html", "text": "Военни са блокирали входа на сградата на главната прокуратура във венецуелската столица Каракас, съобщи главният прокурор Луиса Ортега в Туитър. „Отхвърлям обсадата на седалището на главния прокурор. Осъждам този произволен акт пред националната и международната общност”, написа Ортега. Главният прокурор на Венецуела е един от най-силните критици на президента социалист Николас Мадуро. По-рано от главната прокуратура поискаха да се отмени началото на работата на новоизбраното учредително събрание. Прокуратурата е започнала разследване на възможни фалшификации по време на вота. Според плана на президента Мадуро учредителното събрание се събира днес на първата си сесия, за да промени конституцията и структурата на прокуратурата. Дясната опозиция бойкотира вота за учредително събрание и не признава резултатите от него.", "date": "2017.08.05", "title": "Под обсада! Военни блокираха главната прокуратура във Венецуела "}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B7%D0%B0%D1%81%D0%B8%D0%BB%D0%B2%D0%B0-%D0%B2%D0%BE%D0%B5%D0%BD%D0%BD%D0%BE%D1%82%D0%BE-%D1%81%D0%B8-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B8%D0%B5-%D0%BF%D0%BE%D0%BA%D1%80%D0%B0%D0%B9-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81%D1%8A%D1%81-%D1%81%D0%B8%D1%80%D0%B8%D1%8F-news680880.html", "text": "Турция засилва военното си присъствие покрай южната си граница заради заплахи от кюрдски бунтовници в контролирания от тях район в Северна Сирия, предаде агенция Асошиейтед прес. Анадолската агенция информира, че Турция е разположила артилерия в турския окръг Килис, граничещ със Сирия. Според агенция Доган танкове и артилерия ще бъдат разположени в близост до граничния с Турция кантон Африн в Сирия, контролиран от кюрдите.", "date": "2017.08.05", "title": "Турция засилва военното си присъствие покрай границата със Сирия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B5%D1%80%D0%B5%D1%8F-%D1%88%D0%BE%D0%BA%D0%B8%D1%80%D0%B0-%D0%BB%D0%B5%D0%B2%D1%81%D0%BA%D0%B8-%D0%B4%D0%BE-%D0%BF%D0%BE%D1%87%D0%B8%D0%B2%D0%BA%D0%B0%D1%82%D0%B0-news680956.html", "text": "Верея шокира Левски след 45 минути игра в мач от Първа лига. Домакините водят с 2:0 на \"сините\" до почивката. Попадения на Андонов в 3-ата минута и Бюнгюзов в 29-ата минута. В края на полувремето гол на гостите беше отменен поради засада, ситуацията обаче е много спорна. Остават впечатления, че отборът на Левски е ощетен от реферското отсъждане. ВЕРЕЯ - ЛЕВСКИ 2:0 1:0 Андонов (3) 2:0 Бенгюзов (29) ВЕРЕЯ: Георги Аргилашки, Здравко Илиев, Мирослав Енчев, Селим Бен Джемия, Костадин Слаев, Осман Балде, Венцислав Бенгюзов, Меди Фенуш, Елиаш да Силва, Илиян Йорданов, Георги Андонов ЛЕВСКИ: Божидар Митрев, Милош Цветкович, Димитър Пиргов, Георги Ангелов, Мики Орачев, Нелуц Рошу, Роман Прохазка, Габриел Обертан, Антонио Вутов, Жорди Гомес, Сержиу Буш", "date": "2017.08.05", "title": "ИЗВЪНРЕДНО! Верея шокира Левски до почивката"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%82%D0%B8%D1%80-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BA%D1%80%D0%B0%D0%B9-%D1%81%D0%BE%D1%84%D0%B8%D1%8F-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%B5-%D1%80%D0%B0%D0%BD%D0%B5%D0%BD-news680955.html", "text": "Тир се е обърнал преди Околовръстното на София и е скъсал мантинелата преди кв. „Люлин“ до „Филиповци“, предава \"Фокус\". Движението е изключително натоварено и затруднено в района. В двете ленти за движение в посока Перник трафикът не се осъществява. На място има екип на полицията. По първоначални данни шофьорът е пострадал. По пътното платно има части от тежкотоварния автомобил и от мантинелите. От тира тече нафта.", "date": "2017.08.05", "title": "ТЕЖКА КАТАСТРОФА! Тир се обърна край София, шофьорът е ранен"}
{"url": "http://pik.bg/%D0%BD%D0%B0-%D0%BC%D0%BE%D1%80%D0%B5-%D1%81-%E2%80%9E%D0%BC%D0%B5%D1%80%D1%86%D0%B5%D0%B4%D0%B5%D1%81%E2%80%9C-%D0%B3%D1%80%D0%B8%D0%B6%D0%BE%D0%B2%D0%B5%D0%BD-%D1%88%D0%BE%D1%84%D1%8C%D0%BE%D1%80-%D0%B7%D0%B0%D0%B2%D0%B8-%D1%81-%D0%BA%D0%B8%D0%BB%D0%B8%D0%BC%D0%B8-%D0%B8-%D0%BE%D0%B4%D0%B5%D1%8F%D0%BB%D0%B0-%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D0%B2-%D0%BF%D1%80%D0%B8%D0%BC%D0%BE%D1%80%D1%81%D0%BA%D0%BE-news680854.html", "text": "", "date": "2017.08.05", "title": "На море с „Мерцедес“: Грижовен шофьор зави с килими и одеяла колата си в Приморско"}
