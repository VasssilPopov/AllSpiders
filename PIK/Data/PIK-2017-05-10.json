{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%80%D0%B0%D0%BA-%D0%BF%D0%BE%D0%B3%D1%83%D0%B1%D0%B8-%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%8F-%D0%B4%D0%B8%D0%B4%D0%B6%D0%B5%D0%B9-%D1%80%D0%BE%D0%B1%D1%8A%D1%80%D1%82-%D0%BC%D0%B0%D0%B9%D0%BB%D1%81-%D0%B2%D0%B8%D0%B4%D0%B5%D0%BE-news656613.html", "text": "Световноизвестният италиански диджей и продуцент Робърт Майлс, станал известен с транс хита \"Children\", е починал от рак, съобщава \"Мирър\". \"Робърт се спомина миналата нощ след мъжествена борба в продължение на девет месеца с метастазен рак в четвърти стадий \", цитира таблоидът съобщение за медиите, разпространено от основаната от Майлс радиостанция \"Оупън лаб\". Известният диджей почина във вторник в испанския град Ибиса на 47-годишна възраст. Той работи в различни стилове в електронната музика. Световна слава му донесе хитът \"Children\" от 1995 г. Сингълът в продължение на няколко седмици оглавяваше световните класации.", "date": "2017.05.10", "title": "ТРАГЕДИЯ! Рак погуби известния диджей Робърт Майлс (ВИДЕО)"}
{"url": "http://pik.bg/%D0%B7%D0%B0%D1%89%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%BC%D0%B5%D0%BD%D0%B8%D0%BC-%D0%B7%D0%B8%D0%BC%D0%BD%D0%B8%D1%82%D0%B5-%D0%B3%D1%83%D0%BC%D0%B8-%D0%B2%D0%B5%D0%B4%D0%BD%D0%B0%D0%B3%D0%B0-%D1%89%D0%BE%D0%BC-%D0%B2%D1%80%D0%B5%D0%BC%D0%B5%D1%82%D0%BE-%D1%81%D0%B5-%D0%B7%D0%B0%D1%82%D0%BE%D0%BF%D0%BB%D0%B8-news656614.html", "text": "Да не предизвикваме късмета си, но вече можем да кажем, че зимата отдавна приключи. За следващите няколко месеца ще забравим за изравянето на колата изпод снега, за вкочанените пръсти и хлъзгавите пътища. Дотук добре, но ако се загледате по заобикалящите ви коли, обзалагаме се, че ще забележите някои все още със зимните си гуми. Най-вероятно тук става въпрос за немарливост от страна на шофьора, но замисляли ли сте някога какви са последиците от каране с неправилната гума? Най-очевидният резултат е преждевременното износване, защото зимните гуми използват много по-мек каучук от летните или всесезонните. Така материалът предоставя нужното сцепление дори когато термометърът показва отрицателни стойности, но не и при летни жеги, пише Оффнюз. Може и да си мислите, че при сухо и топло време дори във Формула 1 използват меки сликове, следователно мек каучук гарантира сцепление, но при конвенционална шосейна зимна гума на практика прекаленото омекване влошава драстично качествата й. Това доказва и Джейсън Фенски или Engineering Explained, който обува своето Subaru и измерва спирачния път от 60 м/ч или 96 км/ч първо със заводските всесезонни гуми на Yokohama, след което и със зимни на Bridgestone. Резултатът е красноречив. При три последователни теста с всяка гума при 17 градуса данните показват предимство за по-твърдия всесезонен каучук.", "date": "2017.05.10", "title": "Защо трябва да сменим зимните гуми веднага щом времето се затопли?"}
{"url": "http://pik.bg/%D1%88%D0%BE%D0%BA-%D0%B8-%D1%83%D0%B6%D0%B0%D1%81-%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BA%D1%80%D0%B0%D0%BA-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-8-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D1%81%D0%B5-%D1%83%D0%B4%D0%B0%D0%B2%D0%B8-%D0%B2-%D1%8F%D0%B7%D0%BE%D0%B2%D0%B8%D1%80-%D0%BA%D1%80%D0%B0%D0%B9-%D1%81-news656625.html", "text": "Тежък инцидент е вдигнал на крак полицията тази вечер, след като стана ясно, че дете на 8 години се удавило в язовира на село Илинденци, община Струмяни, съобщава струмаком. На място веднага са отишли полицаи, спешни екипи и близки на детето. Причините за инцидента се изясняват. В момента водолази търсят трупа на 8-годишното момченце.", "date": "2017.05.10", "title": "ШОК И УЖАС! Тежък инцидент вдигна на крак полицията! 8-годишно дете се удави в язовир край Струмяни"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D0%B5-%D0%BE%D0%BF%D0%B0%D1%81%D0%BD%D0%B0-%D0%BB%D0%B8%D0%BF%D1%81%D0%B0%D1%82%D0%B0-%D0%BD%D0%B0-%D0%B2%D0%B8%D1%82%D0%B0%D0%BC%D0%B8%D0%BD-%D0%B212-%D0%B8-%D0%BA%D0%B0%D0%BA-%D0%BC%D0%BE%D0%B6%D0%B5%D0%BC-%D0%B4%D0%B0-%D1%81%D0%B8-%D0%B3%D0%BE-%D0%BD%D0%B0%D0%B1%D0%B0%D0%B2%D0%B8%D0%BC-news656577.html", "text": "Според Института по медицина човек се нуждае от много малко количество витамин В12 всеки ден (2-4 микрограма), като само в САЩ над 60 милиона души страдат от липсата му, а в България числото е приблизително 1,8 милиона души (или 25% от населението). В12 е единственият витамин, съдържащ следови елемент – кобалт, от който идва и научното му название \"кобаламин\". От липса на витамина могат да страдат хора от всякакви възрасти, без значение дали са били подлагани на вегетарианска диета, или не. Дефицитът може да бъде следствие от прием на различни медикаменти - от инжектирането на инсулин, през медикаменти за болестта на Крон, та дори от различни генни мутации. Витамин В12 е жизненонеобходим за цялостното състояние на организма на човек, за метаболизма, за ДНК синтеза на клетките, а също и от съществено значение за системи като нервната и кръвоносната. Освен това, той е отговорен за разграждането на храната, която ядем и преобразуването й в енергията, от която тялото ни се нуждае. Витаминът често изпълнява функциите си едновременно с фолиевата киселина, или иначе казано, за да произвежда червени кръвни телца, пренасящи кислорода до всички части на тялото. В12 участва и в производството на миелин - тъканната обвивка около нервните клетки, която предпазва невроните и им помага да функционират правилно. Витаминът е хранително вещество, което спомага за поддържане на нормални нива на хомоцистеина за здравословна сърдечна функця, стимулира здравословната неврологична дейност, стимулира нормалната имунна функция, поддържа здравословния растеж и възстановяване на клетките, облекчава пристъпите на стрес и безсъние. И тъй като В12 се произвежда в храносмилателната система на животните, той е и единственият, който не можете да си доставите от растенията и слънцето. Така, когато нивата на витамина в кръвта ви са ниски, една или повече от тези функции може да се влошат. Ето защо следенето на неговото ниво е от толкова голямо значение. Доскоро се предполагаше, че най-засегната е групата на вегетарианците и веганите, тъй като по-голямото количество от витамин В12 идва именно от месото, рибата, млякото, яйцата и сиренето. Оказва се обаче, че това не е съвсем така и от този недостиг може да страда всеки от нас. Всъщност се смята, че 1 на всеки 4 човека над 60-годишна възраст е с недостатъчни нива на този жизненоважен витамин. Много по-честа причина за дефицита на В12, особено при хора над 50 години възраст, е т. нар. атрофичен гастрит – възпаление и влошаване на състоянието на лигавицата на стомаха. Атрофичният гастрит понижава секрецията на стомашни киселини, необходими за отделянето на витамин В12 от протеините. За жалост, все повече зачестяват случаите на по-млади хора и дори деца. За дефицит на В12 се говори при стойности под 200 pg/ml. Причините за липса на витамина могат да бъдат следните: неправилно хранене с бедна на хранителни вещества храна, гастрит, прием на различни медикаменти против киселини, медикаменти при диабет, H2 блокери, антидепресанти, антиконвулсанти, анорексия, гастритен байпас, наличие на преминали чревни операции, автоимунни възпаления, ваксини със съдържание на живак и алуминий, който затруднява преминаването на кобаламина през мозъчно-кръвна бариера, употреба на алкохол и други. Последиците могат да бъдат свързани с ниска енергия, умствена умора, промени в настроението, нарушения на съня, лошо храносмилане. Има някои знаци и симптоми, за които може да следите, в случай, че се съмнявате дали не страдате именно от такъв дефицит: Обърнете внимание на факта, че тези признаци могат да подсказват за по-сериозно заболяване като анемията. Открита навреме, тя може да бъде излекувана с приема на витамин В12 в първите 6 месеца. Освен това трябва да се повишат възможностите на организма да усвоява по-добре желязото от храните. Това може да бъде постигнато с комбинация от Шуслерови соли на Немския хомеопатичен съюз (DHU). Солите са №2, №3, №5. Задължителни са за бременни с анемия, както и за хора, които са преуморени, анемични, нямат никаква енергия. Приемате ги поне 3 месеца по 5 таблетки от всяка на ден заедно с витамин B12. Това ще насити тъканите с кислород, ще ви даде много сили и енергия, пише dama.bg. И в резултат и хемоглобинът ви ще се повиши трайно. Преди да предприемете каквото и да е, специалистите препоръчват да си направите изследвания и след това да вземете мерки. Най-сигурният начин да установите дали организмът ви има липса на този витамин е с кръвен тест. Смята се, че прагът на нормата трябва да бъде повишен от 200 pg/ml поне на 450 pg/ml, тъй като дефицитите започват да се проявяват в гръбначномозъчната течност под 550 pg/ml. Така, нормалните нива на серумен В12 следва да бъдат над 550 pg/ml. За здравето на мозъка и нервната система и за превенция на заболявания при хора в по-напреднала възраст, серумните нива трябва да се поддържат около и над 1000 pg/ml. Стремете се да се храните с всички продукти от животински произход като месо, риба, мляко, яйца и сирена, които са най-добрият източник на витамин В12.", "date": "2017.05.10", "title": "Внимание! Ето колко е опасна липсата на витамин В12 и как можем да си го набавим"}
{"url": "http://pik.bg/%D1%81%D1%8A%D0%B2%D0%BC%D0%B5%D1%81%D1%82%D0%B5%D0%BD-%D1%85%D0%B8%D1%82-%D0%BD%D0%B0-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-gangnam-style-%D0%B8-pen-pineapple-apple-pen-%D0%B2%D0%B7%D1%80%D0%B8%D0%B2%D0%B8-%D0%B8%D0%BD%D1%82%D0%B5%D1%80%D0%BD%D0%B5%D1%82--news656617.html", "text": "Изпълнителите на Gangnam Style и Pen-Pineapple-Apple-Pen заснеха клип по своя песен и набраха само за няколко часа над 2 милиона почитатели. Песента е наречена I LUV IT. В нея се появява японецът Пико Таро, създател на песента Pen-Pineapple-Apple-Pen, призната и от Книгата на Гинес за най-кратката песен в света. Докато изпълнителят на Gangnam Style, рапърът PSY от Южна Корея стана световно известен, а неговият клип бе гледан от над 2 милиарда пъти.", "date": "2017.05.10", "title": "Съвместен хит на изпълнителите на Gangnam Style и Pen-Pineapple-Apple-Pen взриви интернет (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D1%80%D0%B8%D1%88%D0%BE-%D0%B8-%D1%80%D0%BE%D0%B4%D0%BD%D0%B0-%D0%B0%D0%B3%D0%B8%D1%82%D0%BA%D0%B0-%D0%BF%D1%80%D0%B5%D0%B2%D0%B7%D0%B5%D1%85%D0%B0-%D0%BA%D0%BE%D1%80%D1%82%D0%B0-%D0%B2%D0%B5%D0%BB%D0%B8%D0%BA%D0%BE%D0%BB%D0%B5%D0%BF%D0%B5%D0%BD-%D1%82%D1%80%D0%B8%D1%83%D0%BC%D1%84-news656624.html", "text": "Гришо Димитров надви 211-сантиметровия Иво Карлович в интересен мач от 2-ия кръг на Мастърса в Мадрид. Така Григор вече води с 4:2 успеха в срещите между двамата. В испанската столица Гришо надделя с 2:0 сета. 6:3, 7:5 в отделните части. Срещата започна отлично за Григор. Нашият спаси подаването си от 0:40, след това проби и затвърди брейка. 3:0. До края на сета Димитров запази преднината си и затвори частта с 6:3. През втория сет Гришо стигна до ключов пробив при 5:5 и съумя да надделее със 7:5. Така родният тенисист сломи хърватския си опонент и се класира за 3-ия кръг, където ще спори с Доминик Тийм. Димитров не допусна нито един пробив с сблъсъка с Карлович, а преди това в първия кръг показа добра игра и срещу Колшрайбер. След двубоя с Иво, Григор обърна внимание на сериозна българска агитка по трибуните. Раздавайки автографи и снимайки се с феновете. \"Браво, Гришо\", огласи корта!", "date": "2017.05.10", "title": "ИЗВЪНРЕДНО! Гришо и родна агитка превзеха корта! Великолепен триумф"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D0%B8%D1%81%D0%BA%D0%B0-%D0%BF%D0%BE-%D1%82%D0%B5%D1%81%D0%BD%D0%B8-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8-%D0%B2%D1%80%D1%8A%D0%B7%D0%BA%D0%B8-%D1%81-%D1%8F%D0%BF%D0%BE%D0%BD%D0%B8%D1%8F-news656616.html", "text": "На работна среща днес на „Дондуков“ 2 вицепрезидентът Илияна Йотова и изпълнителният директор на Японско-българската асоциация за приятелство и културни връзки Акико Игая обсъдиха двустранното икономическо и културно сътрудничество между България и Япония, съобщиха от прессекретариата на държавния глава. „Пред България и Япония има голям потенциал за развитието на икономически отношения в рамките на ЕС, както и двустранните отношения София-Токио“, подчерта вицепрезидентът. От своя страна, г-жа Акико Игая заяви, че за малките и средни предприятия от Япония, България е врата към Европа. По време на срещата беше обсъден и проектът за изграждане на японски център „Кизуна“ в София. Илияна Йотова заяви, че съчетаването на културен и бизнес обмен на едно място е прекрасна инициатива. „В този неспокоен и опасен свят, имаме нужда да възпитаме децата си да уважават различните култури, а това ще бъде и един от съществените приноси на център „Кизуна“, допълни вицепрезидентът. Акико Игая уточни, че бъдещият японски център в българската столица трябва да бъде готов през 2019 година, когато се отбелязват три важни годишнини - 110 години от осъществяване на връзките между българското царско и японското императорско семейство, 80 години от установяването на дипломатическите отношения между Япония и България и 60 години от тяхното възстановяване. Тя допълни, че вече има решение на Столичния общински съвет, както и отредено място за центъра и се очаква подписването на споразумение за неговото изграждане. Вицепрезидентът оцени програмата за реализирането на центъра като амбициозна и реалистична и подчерта нуждата от структурирана кампания за популяризиране на „Кизуна“ в българските училища. Илияна Йотова подчерта, че бъдещият център ще предостави възможност на учениците да изучават японския език и култура. Българският вицепрезидент получи покана да оглави инициативен комитет, в който да се включи по един представител от всички учреждения, които са били подпомогнати с безвъзмездни дарения от островната страна. Амбицията на организаторите е представител на императорското семейство на Япония да присъства при откриването на бъдещия японски център в град София.", "date": "2017.05.10", "title": "Вицепрезидентът Илияна Йотова иска по-тесни икономически връзки с Япония"}
{"url": "http://pik.bg/%D0%BF%D0%B5%D1%82-%D0%BF%D1%80%D0%BE%D0%B3%D0%BD%D0%BE%D0%B7%D0%B8-%D0%BD%D0%B0-%D0%B1%D0%B8%D0%BB-%D0%B3%D0%B5%D0%B9%D1%82%D1%81-%D0%BA%D0%BE%D0%B8%D1%82%D0%BE-%D0%BC%D0%BE%D0%B3%D0%B0%D1%82-%D0%B4%D0%B0-%D1%81%D0%B5-%D1%81%D0%B1%D1%8A%D0%B4%D0%BD%D0%B0%D1%82-news656567.html", "text": "Прогнозите на най-богатия човек в света- Бил Гейтс, винаги са интересни, а и често се сбъдват. Така например той предсказа преди години голямата популярност, която ще завоюват смартфоните и социалните мрежи и това вече е безспорен факт. „Бизнес инсайдър” събра още пет прогнози на милиардера, които имат голям шанс да се сбъднат. Както винаги те са за значими и важни за целия свят процеси. Ето ги:", "date": "2017.05.10", "title": "Пет прогнози на Бил Гейтс, които могат да се сбъднат"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D1%84%D1%83%D1%82%D0%B1%D0%BE%D0%BB-news656631.html", "text": "Смърт на играч след двубой на местния Струмска слава потресе кюстендилското село Търновлаг, съобщи \"Струма\". Починал е 37-годишен футболист, а по първоначални данни, кончината е настъпила в следствие от инфаркт. \"На Каши му стана лошо по време на второто полувреме, заради това помоли за смяна”, разказали пред екипа на Спешен център зрители на мача. Въпреки че не се чувствал добре, младият мъж, след като излязъл от игра, седнал на пейките отстрани и изгледал двубоя, след което си тръгнал заедно с приятели към вкъщи. \"Както си вървеше, се хвана за сърцето и се строполи. Като видяхме, че не реагира, веднага се обадихме на тел. 112. Беше добър приятел, запален футболист и добър баща\", разказаха съотборници на починалия спортист..", "date": "2017.05.10", "title": "Тъжна вест в българския футбол!"}
{"url": "http://pik.bg/%D0%B1%D0%B3-%D1%80%D0%B5%D0%B0%D0%BB%D0%BD%D0%BE%D1%81%D1%82-%D0%B1%D0%B8%D0%B2%D1%88%D0%B8%D1%82%D0%B5-%D0%BA%D0%B0%D0%B7%D0%B0%D1%80%D0%BC%D0%B8-%E2%80%93-%D0%BE%D0%BF%D1%83%D1%81%D1%82%D0%BE%D1%88%D0%B5%D0%BD%D0%B8-%D0%B8-%D0%BF%D0%BB%D1%8F%D1%87%D0%BA%D0%BE%D1%81%D0%B0%D0%BD%D0%B8-news656620.html", "text": "В последните месеци усилено в общественото пространство се дебатира въпросът трябва ли да се възстанови наборната военна служба. Това става още по-актуално като тема с оглед на външнополитическата обстановка през последната година. Новият военен министър Красимир Каракачанов пък открито заяви, че ще работи в тази посока, пише „Черноморски фар”. В обществото хората са на различни мнения, но по-голямата част от тях са за връщане на задължителната казарма. Тя беше премахната окончателно преди малко повече от 10 години, като сега в България армията е професионална, а нейният числен състав значително редуциран. В същото време някои от коментаторите казват, че връщането на наборната служба ще струва скъпо на държавата. Ще са нужни много средства за издръжка на войската, както и за построяване на нови казармени помещения. Едва ли обаче има достатъчно висока цена, когато националната сигурност е застрашена. Що се отнася до състоянието на бившите казарми, това е наистина актуална и интересна тема. Един поглед на военната база на територията на Бургаски регион сочи, че голяма част от помещенията са унищожени. В самия град Бургас на мястото на бившата дивизия в комплекс „Изгрев“ вече се изгражда спортна зала - „Арена Бургас“. Край „Кроношпан“ все още функционира, но със затихващи функции, едно поделение. На „Капчето“ има помещения, но реално дейност няма. Поделенията в Лозово и край пътя Бургас – кв. „Ветрен“ се охраняват, но и там няма действащи подразделения. Край град Черноморец има още едно действащо поделение на ракетни войски. Изключително тежко е състоянието на авиобазата в Равнец. Тя започва да се използва през 1953 година. Дълги години там е 15-и летателен полк. През 1989 година в базата са въведени изтребители МИГ-29. Летището е едно от най-големите в страната. То е и със стратегическо значение. След 2001 година обаче е изоставено с оглед новите реалности и военни доктрини. Сега е вече една голяма развалина. Преди няколко месеца бе взето решение целият терен да бъде даден на Община Бургас, която ще го превърне в нова индустриална зона. Как ще проработи този план, ще се разбере в следващите години. Базата като военен обект обаче реално не съществува. Изключително е тежко положението и относно бившите казарми в Средец. Този град беше от стратегическо значение преди 1989 година. Там бяха концентрирани няколко бойни поделения. Те просъществуваха до първите години на новия век, а след това бяха закрити. В един определен момент се чуха и скандали с продажби на бойна техника, горива и имущество, но и те затихнаха. Постепенно сградите и базата станаха обект на невиждано плячкосване от страна на местните роми. За няколко години казармите бяха сринати до основи и сега представляват тъжна картинка. Въоръжени с чукове, кирки и лостове, грабителите започват да разрушават бившите казарми и военни блокове, властта не си мръдна пръста. Керемидите и тухлите се сортират и товарят на каруци и се изнасят от района. После се продават. Дървените каси, греди, дограми и дюшемета се разбиват и трошат за дървен материал. Най-голям е интересът към металите. Каруци, натоварени с желязо, допълнително влачат арматура от колоните и сноват непрестанно между казармите и пунктовете за изкупуване на вторични суровини. Грабят се и останали одеяла, кубинки, дрехи, шинели. Опустошаването е страховито. Сега вече в Средец няма казарми, няма помещения. Не е останала тухла върху тухла. И отново никой не е отговорен, никой няма наказан. Подобно отношение от страна на държавата и конкретно Военното министерство е меко казано възмутително. Как така техника и активи за десетки милиони бяха оставени?! И то само в Средец. В национален мащаб щетите са за над милиард. Всичко е изоставено на произвола на съдбата. Поделенията са закрити, хангарите с техниката са опразнени, военното имущество е бракувано и унищожено, за да не може да се използва. Положението в Звездец не се различава съществено от това в Средец. Напротив, дори е по-зле. Селцето е било военно преди години. Тук са живеели много офицери, старшини и служещи със своите семейства. Сега техните блокове са в руини. Поделението също е съсипано. Руините и на двете места олицетворяват напълно състоянието на нашата армия в последните години. В Дебелт дълги години имаше поделение на вътрешни войски. Сега и там сградите са изпотрошени, ограбени, разрушени. Не е останало почти нищо. Разрухата продължава. Ракетното поделение в Русокастро също е затворено и забравено. Там преди години държавата е разполагала с отлична защитна техника. Ракетите са имали обсег над 100 километра и са били като надежден щит за родината ни. Отдавна те са нарязани или продадени, а бойното звено не съществува. На север от Бургас нещата също не са много по-различни. Сградите на бившите поделения на изток от Банево са разбити. Все пак самите постройки все още са цели, което си е истинско постижение. Може би защото наблизо няма кой да граби така интензивно. Преди няколко години тези помещения бяха спрягани като бъдещи общежития за бежанци. Това не се случи, но бившите казарми продължават да се рушат.", "date": "2017.05.10", "title": "БГ РЕАЛНОСТ: Бившите казарми – опустошени и плячкосани"}
{"url": "http://pik.bg/%D0%B1%D0%B5%D0%B4%D1%81%D1%82%D0%B8%D0%B2%D0%B5-%D0%BF%D1%80%D0%BE%D0%BB%D0%B8%D0%B2%D0%B5%D0%BD-%D0%B4%D1%8A%D0%B6%D0%B4-%D0%BD%D0%B0%D0%B2%D0%BE%D0%B4%D0%BD%D0%B8-%D1%88%D1%83%D0%BC%D0%B5%D0%BD%D1%81%D0%BA%D0%BE-%D1%81%D0%B5%D0%BB%D0%BE-news656619.html", "text": "Част от шуменското село Вехтово беше наводнено след падналия снощи проливен дъжд, съобщава Би ти Ви. Около 20 ч. снощи е придошла малка река, преминаваща през центъра на населеното място. Водата заляла мост точно пред кметството, както и съседна къща. Наводнен е партерният етаж, а придошлата вода е натрупала наноси от тиня на улицата и двора на възрастното семейство. Още снощи експерти от Община Шумен са направили оглед на ситуацията в селото. Очаква се общината да поиска средства от Междуведомствената комисия за бедствия и аварии за почистване и корекция на проблемния участък. Падналото количество дъжд в Област Шумен през миналата нощ е 13 л. на квадратен метър.", "date": "2017.05.10", "title": "БЕДСТИВЕ! Проливен дъжд наводни шуменско село"}
{"url": "http://pik.bg/%D1%88%D0%BE%D0%BA-%D0%B2-%D1%88%D0%BB-%D0%BA%D0%B0%D0%BB%D0%B4%D0%B5%D1%80%D0%BE%D0%BD-%D1%81%D0%B5-%D1%82%D1%80%D0%B5%D1%81%D0%B5-news656632.html", "text": "Шок в Шампионска лига. \"Калдерон\" се тресе, Атлетико води с 2:0 на Реал до 16-ата минута. Саул в 12-ата минута изведе домакините напред в резултата. А секунди по-късно и Гризман реализира, Антоан бе точен от дузпа - 2:0 за \"дюшекчиите\". Първата среща от 1/2-финалния сблъсък между мадридските грандове завърши с разгромно 3:0 в полза на \"белия балет\". Сега футболистите на Диего Симеоне обаче мечтаят за паметен обрат.", "date": "2017.05.10", "title": "Шок в ШЛ! \"Калдерон\" се тресе"}
{"url": "http://pik.bg/%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D0%B8-%D0%BA%D0%B0%D0%BD%D0%B0%D1%80%D1%87%D0%B5%D1%82%D0%B0%D1%82%D0%B0-%D0%BC%D0%B5%D1%87%D1%82%D0%B0%D1%8F%D1%82-%D0%B7%D0%B0-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-%D1%81%D0%BB%D0%B0%D0%B2%D0%B8%D1%8F-%D0%B8-%D0%BC%D0%BE%D0%BD%D1%82%D0%B0%D0%BD%D0%B0-%D1%89%D0%B5-%D1%81%D0%B5-%D0%B1%D0%BE%D1%80%D1%8F%D1%82-%D0%B7%D0%B0-%D0%BE%D1%86%D0%B5%D0%BB%D1%8F%D0%B2%D0%B0%D0%BD%D0%B5-%D0%B2--news656630.html", "text": "Верея записа пета поредна победа в Първа лига след 3:2 над Монтана в Ловеч и запази първото място в група \"А\" на \"втората осмица”. В другия мач на Коматево Ботев победи лесно Славия с 3:1 и остана на второто място с точка по-малко – 44 срещу 45. И Верея, и Ботев се спасяват, като ще играят баражи за Лига Европа, започвайки на кръст срещу първите два отбора от група \"В”. Там лидер е Пирин с две точки повече от Берое. В последния кръг \"орлетата\" са гости на Локо (ГО), а старозагорци приемат Нефтохимик. Славия и Монтана ще се борят за оцеляване, стартирайки срещу Локо (ГО) и Нефтохимик съответно. Първите полуфинални плейаути са на 18 май. В Ловеч с дебютния си гол за Верея Осман Балд изведе гостите напред в 9-ата минута, а 20 по-късно Керкар удвои с подобен силен удар през ръцете на вратаря Корин Брокс. Последваха силни минути за Монтана и Сергей Геогиев намали в 32-ата минута, след като бе изведен зад защитата на Верея. После Георгиев се сблъска с вратаря и бе заменен, а Монтана успя да изравни чрез активния Сене. През второто полувреме \"лъвовете\" треснаха две греди чрез Керкар. Логичното се случи в 82-ата минута, когато Бен Джемиа също откри головата си сметка за Верея, за да донесе успеха за тима на Александър Томаш, пише \"Новспорт\". На Коматево Ботев поведе чрез Бризола след подаване с пета на Вутов, който бе с основна заслуга за попадението в 9-ата минута. При гола вратарят на Славия Стергиакис се контузи и резервата му Марио Кирев разочарова с представянето си. Първо Фернандо Виана го изненада в 15-ата минута за 2:0, като тогава сякаш имаше и рикошет. Но при третото попадение Кирев носеше огромна вина. Изкаралият престой в Ювентус страж изгуби една топка в наказателното поле, а после не върна на вратата и Косоко порази мрежата за трети път в 39-ата минута. След почивката темпото не бе толкова вихрено, но все пак падна едно попадение. Той бе почетен за Славия. Божидар Васев центрира и Радослав Апостолов продължи с глава, за да отбележи в собствената си врата за крайното 1:3.", "date": "2017.05.10", "title": "\"Лъвовете\" и \"канарчетата\" мечтаят за Лига Европа! Славия и Монтана ще се борят за оцеляване в елита"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BD%D0%BE%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D1%81-%D0%BF%D1%8A%D0%BB%D0%BD%D0%B0-%D0%B8%D0%B7%D0%BB%D0%B0%D0%B3%D0%B0%D1%86%D0%B8%D1%8F-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0---%D0%B4%D0%B2%D0%B5-%D1%81%D0%B5%D0%B4%D0%BC%D0%B8%D1%86%D0%B8-%D1%85%D0%BE%D0%B4%D0%B8-%D1%81-%D0%B5%D0%B4%D0%B8%D0%BD-%D0%B8--news655907.html", "text": "Новоизбраната социалистка Нона Йотова е изправена пред голяма дилема, научи „Ретро” от свои източници в БСП. Актрисата и певица, която реши да влезе в парламента от гражданска квота на социалистическата партия, ходи с един и същи костюм на работа. Причината е, че Йотова изпитвала голям дефицит на официални костюми, с които да ходи в Народното събрание. Депутатката, която иначе е изрядна по отношение на работното време, никак не била доволна, че трябва да се облича делово, а и подобни тоалети в ефирния й гардероб напълно липсвали. Тя била инструктирана, като всички свои колеги, да не си позволява разголени рокли и блузки, задължително да е с костюм, а ако носи поли, те да бъдат под коляното. Такива дрехи обаче нямало в гардероба й и тя е в дилема дали да пръсне доста пари, за да си ги набави и подмени стила си. А докато се чуди, е принудена да носи все един и същи костюм на работа, което вече станало повод за коментари от страна колежките й. Нона обаче се оправдавала, че време за шопинг почти не й оставало, тъй като след края на пленарното заседание тя тичала към театъра, където се готвела за втората си работа.", "date": "2017.05.10", "title": "САМО В ПИК И \"РЕТРО\"! Нона Йотова с пълна излагация в парламента - две седмици ходи с един и същ тоалет"}
{"url": "http://pik.bg/%D0%B0%D0%BB%D0%BE%D0%BE-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%BA%D0%B8%D1%82%D0%B5-%D0%B1%D1%80%D1%8E%D0%BA%D1%81%D0%B5%D0%BB-%D0%B4%D0%B0-%D0%BD%D0%B5-%D0%B2%D0%B8-%D0%B5-%D0%BF%D0%BB%D0%B0%D0%B6-%D0%BD%D0%B0-%D1%81%D0%BB%D1%8A%D0%BD%D1%87%D0%B0%D0%BA%D0%B0-news656615.html", "text": "В медиите се завъртя  интервю с Ева Майдел във възхвала на Мария Габриел - новата ни еврокомисарка. Това е тотален потрес. Майдел, Габриел... Туй не са източногерманки на плажа в Слънчака, а български евродепутатки. И двете задомили се по време на работата си в Европарламента - едната - бивша Паунова, другата по баща Неделчева. Селски моми гиздави, додрапали неясно как до Брюксел, за да се задомят за някой чичко-паричко от потекло и с кариера. И го намерили. Българските девойки и техните партийни покровители очевидно възприемат европарламента като...хм, да го кажем клуб за запознанства, за да не сме по-груби. Алоо, евродепутатките, пратили сме ви там работа да свършите, а вие на любов го ударихте?!", "date": "2017.05.10", "title": "Алоо, евродепутатките! Брюксел да не ви е плаж на Слънчака?!"}
{"url": "http://pik.bg/%D0%B8%D0%B3%D1%80%D0%B8%D1%87%D0%BA%D0%B8%D1%82%D0%B5-%D0%BD%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D1%87%D0%B5%D1%82%D0%B2%D1%8A%D1%80%D1%82%D1%8A%D0%BA-%D0%B7%D0%B0%D0%BF%D0%BE%D1%87%D0%B2%D0%B0-%D1%81%D1%8A%D1%81-%D1%81%D0%BB%D0%B0%D0%BD%D0%B8-%D0%BF%D0%BE%D1%81%D0%BB%D0%B5---%D0%B4%D0%BE-25-%D0%B3%D1%80%D0%B0%D0%B4%D1%83%D1%81%D0%B0-news656604.html", "text": "През нощта над страната ще бъде ясно и почти тихо. След полунощ на места в Горнотракийската низина видимостта ще бъде намалена. Атмосферното налягане ще се повиши и ще бъде малко по-високо от средното за месеца. Това съобщи дежурният синоптик Мартин Славчев в Националния институт по метеорология и хидрология (НИМХ) към Българска академия на науките (БАН), цитиран от Фокус. Утре сутринта ще бъде хладно. На отделни места, главно в Северна България, ще има условия за образуване на слана. По-късно през деня вятърът ще се ориентира от юг-югозапад и с него ще се затопли. През деня ще бъде предимно слънчево. В следобедните часове ще се развива купеста облачност, но ще се задържи почти без валежи. Минималните температури ще са предимно между 3° и 9°, а максималните ще са между 20° и 25°. Над Черноморието ще бъде предимно слънчево. След обяд вятърът ще се ориентира от юг-югозапад и ще се затопли. Максималните температури ще са между 16 и 19°. Вълнението на морето ще е 2-3 бала. Температурата на морската вода е около 16°. Над планините ще бъде предимно слънчево. След обяд ще се развива купеста облачност, но вероятността за валеж е малка. Ще духа умерен, след обяд и силен вятър от запад-северозапад. Максималната температура на височина 1200 метра ще е около 12°, на 2000 метра - около 6°. В петък ще продължи да се затопля. Ще преобладава слънчево време с временни увеличения на облачността, почти без валежи. Вятърът ще е предимно южен, в Дунавската равнина временно от изток-югоизток. В събота ще е най-топло, но с ориентиране на вятъра от запад-северозапад, главно в Северна България ще проникне хладен въздух, въздушната маса ще се лабилизира и на места ще има краткотрайни валежи и гръмотевици. В неделя с усилване на северозападния вятър температурите в страната ще се понижат. Облачността ще е променлива, вероятността за валежи е малка.", "date": "2017.05.10", "title": "Игричките на времето продължават! Четвъртък започва със слани, после - до 25 градуса"}
{"url": "http://pik.bg/%D1%81%D0%B2%D1%80%D1%8A%D1%85%D0%B7%D0%B2%D1%83%D0%BA%D0%BE%D0%B2-%D1%81%D0%B0%D0%BC%D0%BE%D0%BB%D0%B5%D1%82-%D1%89%D0%B5-%D0%BB%D0%B5%D1%82%D0%B8-%D0%BE%D1%82-%D0%BD%D1%8E-%D0%B9%D0%BE%D1%80%D0%BA-%D0%B4%D0%BE-%D0%BB%D0%BE%D0%BD%D0%B4%D0%BE%D0%BD-%D0%B7%D0%B0-%D1%82%D1%80%D0%B8-%D1%87%D0%B0%D1%81%D0%B0-news656607.html", "text": "Две компании - Virgin Galactic и стартъпът Boom Technology-започнаха съвместна работа по създаването на свръхзвуков самолет, съобщи space.com. Според предварителната информация, скоростта на лайнера ще бъде два пъти над скоростта на звука и ще достигне 2335 километра в час.. Това ще бъде пътнически самолет, който ще взима разстоянието от Ню Йорк до Лондон за три часа и 15 минути, а от Сан Франциско до Токио за 5 часа и половина, съобщиха от компаниите. Това е по-бързо, отколкото летеше спреният от полети „Конкорд”. За проекта вече са осигурени 33 милиона долара. Първият пробен полет на самолета е планиран за 2018 година, тестовите изпитания ще са през 2020 година, а сертифицирането е насрочено за 2023 година. Самолетът ще превозва 55 пътника.", "date": "2017.05.10", "title": "Свръхзвуков самолет ще лети от Ню Йорк до Лондон за три часа"}
{"url": "http://pik.bg/%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8-%D1%89%D0%B5-%D0%BF%D1%8A%D1%82%D1%83%D0%B2%D0%B0%D1%82-%D0%BE%D1%89%D0%B5-%D0%B4%D0%B2%D0%B5-%D0%B3%D0%BE%D0%B4%D0%B8%D0%BD%D0%B8-%D1%81-%D1%85%D0%B0%D1%80%D1%82%D0%B8%D0%B5%D0%BD%D0%B8-%D0%B1%D0%B8%D0%BB%D0%B5%D1%82%D1%87%D0%B5%D1%82%D0%B0-news656609.html", "text": "След като за последната година стойността на се увеличи рекордно от 20 на 88 млн. лева, сега Столична община удължава и времето за изпълнение. Така вместо за година и половина, както първоначално обещаваха, системата ще се изгражда две години. \"Взехме предвид сложността на самата система и това са все пак , които трябва да бъдат монтирани в над 1350 превозни средства и трябва да бъдат интегрирани с множество съществуващи системи, както на Столична община, така и в самите транспортни дружества. Работата ще се върши през нощта, защото това са превозни средства, които през деня работят. Трябва да има и един период за тест. 24 месеца е реалистичен срок\", каза шефът на ЦГМ Христиан Петров. В петък се очаква и да бъде обявена \"Предвидили сме 60 дни срок за подаване на оферти. Това е дълъг срок, защото в крайна сметка искаме да получим смислени предложения и след това да ги оценим. Очаквам голям интерес и да има много участници. Изискванията са за компании, които имат реализирани такива проекти, затова очаквам интерес и от чужбина\", посочи още Петров. След като за последната година стойността на се увеличи рекордно от 20 на 88 млн. лева, сега Столична община удължава и времето за изпълнение. Така вместо за година и половина, както първоначално обещаваха, системата ще се изгражда две години. \"Взехме предвид сложността на самата система и това са все пак , които трябва да бъдат монтирани в над 1350 превозни средства и трябва да бъдат интегрирани с множество съществуващи системи, както на Столична община, така и в самите транспортни дружества. Работата ще се върши през нощта, защото това са превозни средства, които през деня работят. Трябва да има и един период за тест. 24 месеца е реалистичен срок\", каза шефът на ЦГМ Христиан Петров. В петък се очаква и да бъде обявена \"Предвидили сме 60 дни срок за подаване на оферти. Това е дълъг срок, защото в крайна сметка искаме да получим смислени предложения и след това да ги оценим. Очаквам голям интерес и да има много участници. Изискванията са за компании, които имат реализирани такива проекти, затова очаквам интерес и от чужбина\", посочи още Петров.", "date": "2017.05.10", "title": "Столичани ще пътуват още две години с хартиени билетчета"}
{"url": "http://pik.bg/%D0%B1%D0%BE%D0%B9%D0%BA%D0%BE-%D0%BD%D0%BE%D0%B5%D0%B2-%D0%BD%D1%8F%D0%BC%D0%B0%D0%BC%D0%B5-%D0%B0%D1%80%D0%BC%D0%B8%D1%8F-%D0%B7%D0%B0%D1%89%D0%BE%D1%82%D0%BE-%D1%85%D0%BE%D1%80%D0%B0%D1%82%D0%B0-%D0%BD%D0%B0%D0%BF%D1%83%D1%81%D0%BA%D0%B0%D1%82-%D0%BC%D0%B0%D1%81%D0%BE%D0%B2%D0%BE-news656606.html", "text": "Нямаме армия, защото хората напускат масово! Служебния кабинет скоро излезе със становище, че армията не може да пази страната. Армията масово се напуска от войници, офицери и сержанти. Липсват около 5000 души, това са 20%. Когато няма налични хора, това е фатално. Това обяви пред БНТ бившият военен министър Бойко Ноев. „ГЕРБ обявиха, че имаме 2,4 млрд. лева за нови кораби и нови самолети. По 600 млн. лева на година ще плащаме. Бюджетът на министерството е 1,1 млрд лева. За нищо друго пари няма да има, защото 280-300 милиона на година са разходите за заплати. Малък ни е Брутният вътрешен продукт, за да се сравняваме с други страни. Флотът изведнъж поиска 820 млн. лева. Защо? Противовъздушната отбрана е нула. Нямаме действащи радари. Муниции – остарели. Дрехи – стари. Какво да искаме. Нека ограничим парите за самолети до 800 млн. лева. Преди време много харесаха португалските самолети. После изведнъж всичко спря. Неефективно харчим парите си, това е“, каза още той.", "date": "2017.05.10", "title": "Бойко Ноев: Нямаме армия, защото хората напускат масово!"}
{"url": "http://pik.bg/%D1%84%D0%B0%D0%B1%D1%80%D0%B8%D0%BA%D0%B0-%D0%B7%D0%B0-%D1%81%D0%BC%D1%8A%D1%80%D1%82-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA-%D0%B8%D0%B7%D0%B4%D0%B0%D0%B2%D0%B0-%D0%BF%D1%80%D0%B8%D1%81%D1%8A%D0%B4%D0%B8-%D0%BE%D1%82-%D0%BF%D0%B0%D0%BD%D0%B4%D0%B8%D0%B7%D0%B0-%D0%BF%D0%BE%D0%BB%D0%B7%D0%B2%D0%B0-%D0%B6%D0%B5%D0%BD%D0%B0-%D1%81%D0%B8-%D0%B7%D0%B0-%D0%BA%D1%83%D1%80%D0%B8%D0%B5%D1%80-%D0%BD%D0%B0-%D0%BC%D0%BE%D0%BA%D1%80%D0%B8%D1%82%D0%B5-%D0%BF-news656544.html", "text": "Затворник, който излежава присъда в Софийския затвор за наркотици и рекет, е лидер на 12-членната брутална банда, убила надзирател и осакатила професор. Това съобщиха на официална пресконференция административният ръководител на Специализираната прокуратура Иван Гешев и старши комисар Стефан Джолев – заместник-директор на ГД „Борба с организираната престъпност“. Разследването е започнало в края на миналата година. Престъпната група се е занимавала с поръчкови побои, грабежи, убийства и разпространение на наркотици, съобщава струмабг. Установено е, че ръководителят им в момента излежава присъда в Софийския затвор за наркотици и рекет. Изяснено е, че той е предавал разпорежданията си чрез съпругата си, разполагал е и със средства за връзка. На лидера и останалите 11 участници в престъпната дейност са повдигнати обвинения, но четирима се укриват и предстои издаването на Европейска заповед за тяхното залавяне по линия на Интерпол. Шестима са задържани под стража, а на един е наложена мярка „домашен арест“. Престъпната група е работела при ясно диференцирани функции на участниците, допълниха от прокуратурата. Някои от тях са действали с изключителна жестокост, а запазената им „марка“ била нападение с мачете. Всички са криминално проявени и имат регистрации за различни престъпления, като част от групата гравитирала около столична спортна агитка. През април 2016-а част от задържаните са нанесли побоя над проф. Стефан Станчев, при който той загуби едното си око. Тогава началникът на Клиниката по ортопедия и травматология в УМБАЛ „Света Анна“ в София беше нападнат и жестоко пребит с метални пръти от трима маскирани мъже, докато разхожда кучето си в жк „Белите брези“. Причина за жестокия побой била, че роднина на лидера на престъпната група, не бил доволен от лечението си. През декември м.г. те извършват и убийството на началника на смяна в Софийския затвор Янко Янев. 47-годишният мъж издъхна в болница три дни, след като беше жестоко пребит вечерта пред дома на бившата му жена в столичния квартал „Разсадника“. Тогава се обсъждаше версията – отмъщение от бивш затворник, защото Янев бил много строг с лишените от свобода. Операцията за неутрализирането на престъпната група е реализирана на територията на столицата на два етапа. Първо били задържани участниците, занимавали се с наркоразпространение, главно на територията на кв. „Дружба“. На следващия ден последвало залавянето и на останалите членове на групата. При извършените претърсвания на различни техни адреси и автомобили са намерени наркотици и голямо количество хладно оръжие – мачете, мечове, ками и др. „В резултат на проведената операция са пресечени опити за убийство на още трима служители на Софийския затвор“, уточни началникът на отдел „Криминална полиция“ комисар Илко Илиев. Ръководителят на Специализирания съд призова гражданите, които разполагат с допълнителна информация по случая, да сигнализират на тел. 112 или в ГДБОП и ГДНП. Анонимността им е гарантирана.", "date": "2017.05.10", "title": "ФАБРИКА ЗА СМЪРТ! Затворник издава присъди от пандиза, ползва жена си за куриер на мокрите поръчки! Запазената марка на престъпната група е да реже с мачете"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D1%87%D0%BB%D0%B5%D0%BD-%D1%83%D0%B4%D0%B0%D1%80-%D0%BA%D1%80%D0%B0%D0%B9-%D1%88%D1%83%D0%BC%D0%B5%D0%BD-news656622.html", "text": "29-годишна жена е загинала в тежък пътен инцидент край Шумен, съобщиха от пресцентъра на полицията. Сигнал за него е получен в 18.28 часа в дежурната оперативна част в областната дирекция. Катастрофата е станала между два леки автомобила на главен път I-7 между разклона за Васил Друмево и пътен възел \"Детелина\". След получаването на сигнала към мястото на инцидента е изпратен патрулен екип. Изяснено било, че водач на лек автомобил \"Форд Фиеста\" със софийска регистрация е навлязъл в насрещната лента за движение и се е ударил челно в идващия насрещно лек автомобил \"Фолксваген Пасат\" с шуменска регистрация. След удара на място е загинала 29-годишната жена, която била зад волана на форда. С екип на ЦСМП в МБАЛ- Шумен е откарана 32-годишната П.М. от Шумен, която управлявала фолксвагена. След преглед са установени фрактури на лява ключица и дясна китка. Тествана е за алкохол с дрегер, не е установено наличие. Настанена е за лечение в болничното заведение.", "date": "2017.05.10", "title": "ТЕЖЪК ИНЦИДЕНТ! Млада жена загина след член удар край Шумен"}
{"url": "http://pik.bg/%D1%82%D0%BE%D0%B7%D0%B8-%D0%B4%D0%B8%D0%B2-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4-%D0%B1%D0%B0%D0%B1%D0%B8-%D1%81%D0%B5-%D0%BC%D0%BB%D0%B0%D1%82%D0%B8%D1%85%D0%B0-%D0%B7%D0%B4%D1%80%D0%B0%D0%B2%D0%BE-%D0%B7%D0%B0-665-%D1%81%D1%82%D1%80%D1%8A%D0%BA%D0%B0-%D0%BF%D0%B8%D0%BF%D0%B5%D1%80-news656623.html", "text": "Истински екшън се е разиграл в монтанското село Септемврийци във вторник вечерта. Главните герои са  две баби, хванали се за гушите заради разсад, пише Конкурент. Около 22,30 часа 65-годишната Стефка Г. прескочила оградата на имота на баба Лиляна Ц. и опоскала градината. Стефка успяла да отскубе 665 стръка разсад за пипер. Стопанката  чула шум и излязла навън. Тогава видяла  пакостливата ромка да вади сръчно разсада за чушките. Баба Лили се спуснала да спасява градината си, но Стефка не се дала, блъснала я, дори и плеснала два шамара и успяла да избяга. После на мястото дошла полиция, пристигнали и доктори. Медиците откарали баба Лили  в ломската болница, където е прегледана и освободена за домашно лечение. Полицаите пък успели да открият крадлата. 65-годишната бандитка доброволно предала разсада и направила пълни самопризнания, казаха от пресслужбата на областната полиция в Монтана. Баба Лили сама върти градината си и се грижи за болния си съпруг, разказват местните. Според тях тя е кротка и добродушна жена. Разприте й със Стефка обаче започнали, след като жена отказала да й плати мляко. Апашката и съпругът й гледат крави. Няколко дни преди грабежа, тя донесла на баба Лили литър прясно мляко, което се пресякло и тя  отказала да плати. Дни наред краварката си искала парите, но пенсионерката била непреклонна – за прокиснало мляко, пари не дава. За да отмъсти Стефка атакувала градината. По случая е заведено досъдебно производство за грабеж. Ако Стефка бъде изправена пред съда и я признаят за виновна, съгласно Наказателния кодекс я грози затвор от 3 до 10 години.", "date": "2017.05.10", "title": "Този див Северозапад! Баби се млатиха здраво за 665 стръка пипер"}
{"url": "http://pik.bg/%D0%B2%D0%BE%D0%B9-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-%D1%81%D0%B2%D1%8A%D1%80%D1%88%D0%B8%D0%BB%D0%B8-%D0%BF%D0%B0%D1%80%D0%B8%D1%82%D0%B5-%D0%B7%D0%B0%D0%BF%D0%BB%D0%B0%D1%88%D0%B5%D0%BD%D0%B8-%D0%BE%D1%82-%D1%84%D0%B0%D0%BB%D0%B8%D1%82-news656627.html", "text": "Болниците с дългове към бюджета може да останат без пари от Националната здравноосигурителна каса (НЗОК), сигнализираха от Българския лекарски съюз (БЛС). По този повод днес се проведе извънредна среща за решаване на проблема между ръководството на Касата и представители на болничните асоциации, съобщава айнюз. Задълженията на лечебните заведения на стойност над 30 000 лв. за неплатени данъци и осигуровки ще бъдат одържани от парите, които те трябва да получат от НЗОК за извършена медицинска дейност. Решение за това е прието от Министерския съвет още миналата година. Същевременно болниците се безпокоят и от орязаните си бюджети, които са с между 10 и 15% по-ниски спрямо същия период миналата година. Според тях това може да доведе до намаляване до персонала, орязване на заплащането му и фалити. От БЛС желаят да има актуализация на бюджета на НЗОК. Очакванията са след тази среща лечебните заведения да получат обещания и гаранции от Здравата каса. \"Очаква се бюджетите на болниците да бъдат коригирани през юни\", каза пред журналисти след срещата с болниците и БЛС подуправителят на Националната здравноосигурителна каса (НЗОК) Димитър Петров . Той обясни, че от 1 април болниците работят с тримесечни бюджети и могат да ги изразходват заедно с още до 3% в повече от предвиденото, като тази възможност е за всеки месец в тримесечието. Ако в първите два месеца тези 3% не бъдат изразходвани, през третия месец могат да се изразходват до 9%. Предстои и проверка по районните здравноосигурителни каси, чрез която ще се види къде и дали има излишък на средства. Ако се установи излишък, той ще бъде преразпределен в други каси, в които е установен недостиг. За тази година месечно за болниците в бюджета на НЗОК са предвидени над 137 млн. лв., каза Пуетров. Председателят на БЛС Венцислав Грозев заяви, че въпросът за бюджетите на болниците отново ще бъде поставен пред ръководството на Касата по време на следваща среща, тъй като има болници, в които и с използването на тези 3% в повече, средствата не са достатъчни. Лекарският съюз ще поиска от новия състав на Надзорния съвет на НЗОК да реши как и откъде ще се осигурят средства за плащане на надлимитната дейност, извършена от болниците в периода април–ноември миналата година, която е близо 19 млн. лв., каза още Грозев.", "date": "2017.05.10", "title": "ВОЙ! Болниците свършили парите, заплашени от фалит"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D1%81%D0%B0%D1%89-%D0%BD%D0%B5%D0%B7%D0%B0%D0%B1%D0%B0%D0%B2%D0%BD%D0%BE-%D0%B4%D0%B0-%D0%BE%D1%82%D0%BC%D0%B5%D0%BD%D1%8F%D1%82-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B2%D1%8A%D0%BE%D1%80%D1%8A%D0%B6%D0%B0%D0%B2%D0%B0%D0%BD%D0%B5-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%BA%D1%8E%D1%80%D0%B4%D0%B8-news656621.html", "text": "Турският президент Реджеп Тайип Ердоган призова Съединените американски щати незабавно да отменят решението си за въоръжаване на сирийските кюрди, които властите в Анкара смятат за терористична групировка, предава AFP, цитиран от Фокус. Ердоган обеща да обсъди въпроса по време на преговори с американския президент Доналд Тръмп на 16 май във Вашингтон - тяхната първа среща след встъпването в длъжност на Тръмп.", "date": "2017.05.10", "title": "Ердоган призова САЩ незабавно да отменят решението за въоръжаване на сирийските кюрди"}
{"url": "http://pik.bg/%D0%BB%D0%BE%D1%88%D0%BE-8-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B7%D0%B0%D0%B1%D0%B0%D0%B2%D0%B5%D0%BD%D0%B8-%D0%B7%D0%B0%D0%BF%D0%BB%D0%B0%D1%82%D0%B8-%D0%B8-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D1%8F-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news656611.html", "text": "Близо 8 млн. лева са забавените заплати и обезщетения за първите четири месеца на 2017 г. Тези данни обяви изпълнителният директор на „Главна инспекция по труда” Румяна Михайлова, съобщава Дарик. По думите й от януари до април тези случаи са се увеличили в сравнение със същия период на 2016 г. Сред основните причини за забавяне на заплатите, изтъкнати от работодателите, са междуфирмената задлъжнялост, задължения към банки, запори на сметки. От януари до април 2017 г. забавените възнаграждения и обезщетения са 7,8 млн. лева, обяви Румяна Михайлова. По думите й забавени пари, които са изплатени след намеса на контролния орган са 2,1 млн. лева. \"През първите четири месеца на 2017-а година чисто математически случаите спрямо предходната година са се увеличили. За първите четири месеца това са 214 предприятия, които са забавили възнаграждения. Част от тези предприятия, не бива да забравяме, са от миналата година, в които сме влезли тази година на проверка\", поясни тя. Михайлова обясни, че статистиката на предприятията, неплатили навреме на работниците си е свързана единствено с контролната дейност, затова броят им може да е различен. \"Вероятно броят на предприятията, забавили възнаграждения и неизплатили на работниците си такива, е доста по-голям, но в практиката си сме установили, че когато периодът на забавяне е повече от два месеца, винаги научаваме, ако не от конкретен жалбоподател, дори да е анонимен сигнала, чрез медии или представител на работниците. И ако някой във времето 2-3-5 месеца не е получил заплата, а при нас не е достигнала тази информация, смея смело да твърдя, че това се дължи на някой нерегламентирани практики\", коментира Михайлова. Сред причини за забавяне на заплати и обезщетения, посочени от работодателите, тя посочи междуфирмената задлъжнялост, задължения към банки и други кредитори, запори на сметки или учредяване на особени залози, липса на пазари. Причината за забавяне на заплати в здравните заведения е липса на обезпеченост на дейността със средства от Здравната каса, а при учебните - недофинансирани делегирани бюджети, допълни изпълнителният директор на Инспекция по труд.", "date": "2017.05.10", "title": "ЛОШО! 8 млн. лева забавени заплати и обезщетения от началото на годината"}
{"url": "http://pik.bg/%D0%B5%D0%B1%D0%B2%D1%80-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0-%D0%B2-%D1%80%D1%83%D1%81%D0%B8%D1%8F-news656626.html", "text": "Съветът на директорите на Европейската банка за възстановяване и развитие отхвърли жалбата на Русия относно спирането на финансиране на проекти в страната, съобщи РБК. Това стана на заседанието на акционерите и управляващите органи на банката в Кипър днес. Подавляващото мнозинство от акционерите гласуваха за отхвърляне на жалбата и продължаване на отказа от инвестиране в Русия. Най-много акции държи САЩ-10%, следва Япония с 9% и страните от Европейския съюз. Общо тези акционери държат 63% от капитала. Русия има 4.1%. В поддръжка на руското искане са гласували само 4 държави- Беларус, Киргизия, Армения и Монголия. Решението за спиране на финансирането на проекти в русия бе взето през 2014 година след окупирането на Крим. Дотогава именно Русия бе страната с най-голям дял от финансовите потоци на ЕБВР-над 20%. След като банката прекрати финансирането на страната, най-голям ползвател на средства остава Турция- с 18% от кредитния портфейл на банката. Само през 2013 година ЕБВР вложи в Русия 1.82 милиарда евро.", "date": "2017.05.10", "title": "ЕБВР потвърди, че няма да инвестира в Русия"}
{"url": "http://pik.bg/%D1%83%D0%BD%D0%B3%D0%B0%D1%80%D0%B8%D1%8F-%D0%BE%D0%B1%D0%B2%D0%B8%D0%BD%D0%B8-%D0%B5%D1%81-%D0%B2-%D0%B7%D0%B0%D0%BA%D0%BE%D0%BD%D0%BE%D0%B2%D0%B8-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%B7%D0%B0-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-news656610.html", "text": "Европейският съюз е извършил законови нарушения и е действал прибързано, когато е решил да приеме задължителни квоти за разселване на бежанците през 2015 г. Това обвинение отправи днес Унгария по време на заседание на Европейския съд в Люксембург, предаде БТА, позовавайки се на ДПА. На съдебното заседание днес бяха разглеждани исковете на Словакия и Унгария срещу решението на ЕС за въвеждане на задължителни мигрантски квоти през септември 2015 г., за да бъдат преместени 120 000 бежанци от Италия и Гърция в други страни членки на съюза. \"Целта беше решението на ЕС (за квотите) да бъде прието възможно най-бързо и на всяка цена\", каза на съдебното заседание Миклош Фехер, представител на унгарското правителство. Унгария и Словакия твърдят, че процедурните правила са били нарушени по време на процеса за приемане на решението за квотите и иска то да бъде анулирано. Представителката на словашкото правителство на днешното съдебно заседание каза, че решението за квотите представлява промяна на правилата на ЕС за предоставяне на убежище. Според нея бавното прилагане на решението показва, че механизмът не работи. Очаква се съдиите да се произнесат по случая след няколко месеца", "date": "2017.05.10", "title": "Унгария обвини ЕС в законови нарушения за бежанците"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D1%80%D0%B0%D0%BC%D0%B0-%D0%B2-%D0%BC%D0%B0%D0%B4%D1%80%D0%B8%D0%B4-%D1%80%D0%B5%D0%B0%D0%BB-%D1%81%D0%BA%D0%B0%D1%87%D0%B0-%D1%81%D1%80%D0%B5%D1%89%D1%83-%D0%BF%D1%80%D0%BE%D0%BA%D0%BE%D0%B1%D0%B0%D1%82%D0%B0-%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D0%B0---%D0%B1%D0%B5%D0%BD%D0%B7%D0%B5%D0%BC%D0%B0-%D0%BF%D1%80%D0%B5%D0%B2%D1%8A%D1%80%D1%82%D1%8F-%D0%B8%D0%B3%D1%80%D0%B0%D1%82%D0%B0-news656636.html", "text": "Реваншът между Атлетико и Реал в 1/2-финалите на Шампионска лига предложи сериозна драма. Първата среща завърши с разгромна победа за \"белия балет\" 3:0. А тази вечер на \"Калдерон\" Атлетико поведе с 2:0 до 16-ата минута. Попадение на Саул в 12-ата минута и гол от дузпа на Гризман 4 минути по-късно. Малко преди края на първото полувреме Карим Бензема премина през трима защитници на Атлетико и центрира остро в наказателното поле, Иско се оказа най-съобразителен в близост до вратата и реализира за 2:1. Огромна грешка на \"дюшекчиите\" в отбрана. И същевременно ювелирно изпълнение на Бензема. През второто полувреме на срещата Кейлор Навас отрази няколко опасни удара на домакините. Така Реал се класира за финала и ще спори с Ювентус за трофея. \"Белите\" са действащи шампиони в турнира. Интересна подробност е, че откакто състезанието се провежда в сегашния формат нито един първенец не е защитил титлата си. От Реал Мадрид пък ще се опитат да осъществят исторически рекорд, дублирайки купата и записвайки краен успех номер 12 за \"белите\" в престижната надпревара. Финалът ще се проведе в Кардиф на 3 юни.", "date": "2017.05.10", "title": "ИЗВЪНРЕДНО! Драма в Мадрид! Реал скача срещу Прокобата на шампиона - Бензема превъртя играта (ВИДЕО)"}
{"url": "http://pik.bg/%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BC%D1%8A%D0%B6-%D1%80%D0%B5%D1%88%D0%B8-%D0%B4%D0%B0-%D0%BF%D0%BE%D0%B4%D1%80%D0%B5%D0%BC%D0%BD%D0%B5-%D0%B4%D0%BE%D0%BA%D0%B0%D1%82%D0%BE-%D1%87%D0%B0%D0%BA%D0%B0-%D0%B0%D0%B2%D1%82%D0%BE%D0%B1%D1%83%D1%81-%D0%BD%D0%B0-%D1%81%D0%BF%D0%B8%D1%80%D0%BA%D0%B0%D1%82%D0%B0-news656628.html", "text": "Мъж на видима възраст около 50 години реши да полегне, докато чака автобуса на спирката срещу Централна гара, съобщи „Марица”, като се позова на очевидец на сладката дрямка. \"Той беше що-годе трезвен и контактен, макар и със събути обувки, беше добре облечен и просто си лежеше, облегнат на една от будките за вестници,\" разказа човекът, който дори е успял да разговаря с господина. Мъжът успял да даде и обяснение - просто бил много уморен и трябвало да си легне. \"И без това всякакви хора си дремват покрай гарата - това е известно на всички. Пък и разписанието на градския транспорт е толкова объркано, че ти става лошо и имаш нужда да починеш,\" шеговито коментирал мъжът, който веднага след това отново се потопил в сладка дрямка.", "date": "2017.05.10", "title": "В Пловдив: Мъж реши да подремне, докато чака автобус на спирката"}
{"url": "http://pik.bg/%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B4%D1%80%D0%B0%D0%BC%D0%B0-%D1%86%D0%B2%D0%B5%D1%82%D0%B8-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D0%BF%D1%80%D0%B8-%D0%BA%D0%BE%D0%B9%D1%82%D0%BE-%D0%BF%D0%BE%D0%BB%D0%B5%D1%82%D1%8F-%D0%BE%D1%82-6-%D0%B8%D1%8F-%D0%B5%D1%82%D0%B0%D0%B6-%D0%BC%D0%B0%D0%BC%D0%B0-news656575.html", "text": "\"Много хора смятат, че това е било най-тежкото нещо, което ми се е случвало, но ако трябва да сравнявам трагедиите в живота си, съвсем не е най-тежкото. Освен майка си, която загубих едва на 10 години, след това почина и дядо ми, който ми беше като баща. Той ме отгледа заедно с баба ми. Много голяма загуба беше това за мен, бях на 17. Най-тежък обаче бих нарекла момента, в който брат ми имаше сериозни здравословни проблеми\", разква още Цвети. Златното момиче от ансамбъла ни по художествена гимнастика Цвети Стоянова проговори за трагичния инцидент, който й се случи преди почти година, пред списание \"Umbrella bar\". Бившата национална състезателка по художествена гимнастика падна от 6-ия етаж миналата година в столичния квартал \"Надежда\", като няколко месеца беше на ръба между живота и смъртта, но успя да се възстанови и сега изглежда прекрасно. \"Фактът, че съм жива, се дължи на някаква помощ от страна на мама, която загубих едва на 10 години. На нея посвещавах и всяка своя победа\", казва Цвети. не е бил най-тежкият момент от живота й:", "date": "2017.05.10", "title": "РАЗТЪРСВАЩА ДРАМА! Цвети Стоянова проговори за инцидента, при който полетя от 6-ия етаж: Мама ме спаси от смъртта!"}
{"url": "http://pik.bg/%D0%BC%D0%B0%D0%BB%D0%BA%D0%B0%D1%82%D0%B0-%D1%80%D0%B8%D0%B6%D0%B0-%D0%BF%D1%80%D0%B8%D0%B7%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B5%D0%BD-%D1%81%D1%8A%D0%BC-%D0%BA%D0%BE%D0%B3%D0%B0%D1%82%D0%BE-%D0%BD%D0%B5-%D0%B2%D0%B7%D0%B8%D0%BC%D0%B0%D0%BC-%D0%B3%D0%B0%D0%B4%D0%BE%D1%81%D1%82%D0%B8-news656589.html", "text": "Бургаският рецидивист Симеон Стоянчов, по прякор Малката Рижа, се яви коренно променен в Съдебната палата. Той пристигна с широка усмивка на уста, изтупан с маркови дрешки и с ново гадже под ръка, съобщи „Флагман”. За разлика от предишните пъти, когато Рижата беше конвоиран от въоръжена охрана, днес той дойде в съда на собствен ход, за да обжалва стари административни наказания. Глобите са му наложени за стари прегрешения още през 2014 г., когато за кратък период от няколко месеца Стоянчов побърка Бургас с изстъпленията си. Неговият адвокат изясни, че Рижата вече е излежал присъдите си и не би следвало да бъде наказван два пъти за едно и също провинение. Очаква се общо 4000 лв. за шофиране след употреба на наркотици да паднат още на първа инстанция. Явно заради случая от края на 2014 г., когато закопчаният с белезници Стоянчов изрита зверски в главата фоторепортер, представители на съдебната охрана бяха завардили входа на залата. Районният магистрат Николай Гемеджиев пък поиска униформен, който да бди за сигурността на хората и по време на самото заседание. Подобни мерки обаче се оказаха излишни. Сега Рижата с охота позираше за снимки. Той дори няколко пъти попита дали е излязъл добре на фотосите. „Културен съм, когато не взимам гадости”, така обясни рязката промяна в поведението си Стоянчов. Малката Рижа е на свобода вече повече от 6 месеца. След излизането си от затвора рецидивистът не се е забърквал в нови неприятности.", "date": "2017.05.10", "title": "Малката Рижа призна: Културен съм, когато не взимам гадости!"}
{"url": "http://pik.bg/%D0%B7%D0%B0%D0%BF%D0%BB%D0%B0%D1%82%D0%B0%D1%82%D0%B0-%D0%BD%D0%B0-%D0%B1%D0%B0%D0%B3%D0%B5%D1%80%D0%B8%D1%81%D1%82-1500-%D0%BB%D0%B5%D0%B2%D0%B0-%D1%83-%D0%BD%D0%B0%D1%81-6000-%D0%B5%D0%B2%D1%80%D0%BE-%D0%B2-%D0%B5%D0%B2%D1%80%D0%BE%D0%BF%D0%B0-news656588.html", "text": "На пазара на труда в Пловдив багеристите се оказват сред най-добре платените днес. Между 1200 и 1500 лева на месец са готови да броят за тях пловдивски фирми - въпреки това кадри няма. Затова регионалната Строителна камара-Пловдив с консултантската група \"БГ Алтернатива\" и Професионалната гимназия по машиностроене в града си подават ръка, търсейки решение на проблема. , съобщи  „Марица”. Средно 15 ученици по тази специалност се дипломират годишно в Професионалната гимназия по машиностроенe. От тях четирима бяха мераклиите да започнат работа с багер в най-скоро време. По 1200-1500 лева са готови да им плащат на месец фирмите, стана ясно на срещата. В същото време багерист в Европа получава средно около 6000 евро на месец. Добрата новина обаче е, че нашите дипломи са валидни и в странство. С тях учениците могат да започнат работа във всяка фирма, без да им е нужна допълнителна легализация. За да карат багера обаче, им трябва още един кетап и това е документът за правоспособност. Добри багеристи се търсят постоянно, стигнали сме до положение да ги крадем, разказа Илия Цулин от „Синтра строй”. „Давам му с 200 лева повече, за да дойде при мен”, допълни строителят. И предупреди младежите да оставят вкъщи часовника си - 8/5 часа това е часово време, ако работиш в полицията, общината или в болница. Но не и при нас. Зимните месеци са мъртви - няма работа, но през останалото време се работи нонстоп. Стига да имаме поръчки.” Вътрешното убеждение е най-важно и вие трябва да го имате - допълни колегата му Атанас Стафунски от ”Теракомстрой”. „Ако искаш да ставаш барман или хлебар - няма смисъл да идваш при нас. Ако почнете да мислите: ще взимам 1200 лева заплата, също няма да стане\", казват работодателите. Интересно какво ще кажат, когато багерите им останат в гаража поради липса на подготвени хора.", "date": "2017.05.10", "title": "Заплатата на багерист-1500 лева у нас, 6000 евро в Европа"}
{"url": "http://pik.bg/%D0%B4%D0%B0%D0%BD%D0%B8%D0%B5%D0%BB-%D0%B2%D1%8A%D0%BB%D1%87%D0%B5%D0%B2-%D0%B7%D0%B0%D0%BA%D0%BE%D0%B2%D0%B0-%D1%81%D0%BB%D1%83%D0%B6%D0%B5%D0%B1%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-%D0%B4%D0%B5%D0%BD%D0%BA%D0%BE%D0%B2-%D0%B2%D0%B5%D1%87%D0%B5-%D1%81%D1%8A%D0%BC-%D1%81%D0%BF%D0%BE%D0%BA%D0%BE%D0%B5%D0%BD-%D0%B7%D0%B0-%D1%81%D0%B5%D0%BA%D1%82%D0%BE%D1%80-news656597.html", "text": "Вече съм спокоен за сектора, след като Краси Вълчев стана министър на образованието. Така започна участието си Даниел Вълчев пред БНТ, поканен да коментира рокадите на новия кабинет. С думите си Вълчев явно хвърли камъни в двора на служебния министър Николай Денков. „Краси Вълчев беше във финансите. Подготви проекта за делигираните бюджети. От това време го познавам. Става въпрос за времето, в което аз бях министър. После Йорданка Фандъкова го покани за главен секретар“, добави той. „Какво предстои в образованието? Новият закон за училищното образование. Има много неща, за които се говореше. Новата образователна структура трябва заработи. Ако това стане, част от децата, които отпадат от системата след 8 клас, ще им се създадат по-добри условия за подготовка. Другото важно е да се прегледат делигираните бюджети. Парите за децата да отиват за децата. Системата се свива, което е проблем, защото децата намаляват“, каза още Вълчев.", "date": "2017.05.10", "title": "Даниел Вълчев закова служебния министър на образованието Денков: Вече съм спокоен за сектора"}
{"url": "http://pik.bg/%D0%B2%D0%B8%D0%B6%D1%82%D0%B5-10-%D1%82%D0%B5-%D0%BD%D0%B0%D0%B9-%D1%87%D0%B5%D1%81%D1%82%D0%B8-%D0%B2%D0%B8%D0%BD%D0%BE%D0%B2%D0%BD%D0%B8%D1%86%D0%B8-%D0%B7%D0%B0-%D0%B1%D0%B5%D0%B7%D1%81%D1%8A%D0%BD%D0%B8%D0%B5-%D0%B8-%D0%BA%D0%B0%D0%BA-%D0%B4%D0%B0-%D0%B3%D0%B8-%D0%B8%D0%B7%D0%B1%D0%B5%D0%B3%D0%BD%D0%B5%D0%BC-news656516.html", "text": "На кого ли не се случва – по някаква неясна причина в един момент сякаш губите съня си. Иска ви се да разберете защо, за да може отново да се събуждате сутрин отпочинали и готови за деня... Разбира се, причините могат да бъдат различни, но последствията са еднакви. Установено е, че дори една нощ недостатъчен сън повишава сериозно риска за здравето или най-малкото през целият ден се чувствате отпуснати и неработоспособни. Как да го избегнете? Редица наблюдения доказват, че системното недоспиване изисква незабавни мерки - хроничните проблеми със съня не само влошават качеството на живот, но носят и реален риск за здравето. Дори само няколко последователни безсънни нощи са причина за повишен риск от пътно-транспортно произшествие и хронични заболявания като диабет, високо кръвно и затлъстяване. Добрата новина е, че повечето причини за недоспиването са напълно преодолими. Предлагаме ви повече информация за 10-те най-чести виновници за безсъние и съответните съвети как да се справим с тях. Най-накрая сте приключили с работния ден и със задълженията у дома. И искате да използвате най-накрая малко време да се поровите необезпокоявани в интернет? По-добре не допускайте тази грешка. Компютрите са истински „саботьори” на съня. Експертите твърдят, че светлината от екрана стимулира определена структура в мозъка, отговорна за биоритмите на организма. В тази част от мозъка се намират рецептори, които реагират на светлина и активират мозъчната кора. Светлината на екрана на практика имитира дневната светлина и може да разсъни човек още преди той да е заспал. Изключете компютъра 1-2 часа преди сън. Същото важи и за други силни и близко разположени източници на светлина. Проучванията на съня показват, че хората спят най-добре в собствените си спални, когато са свикнали да не правят там нищо друго. За съжаление мнозина там работят, ядат и гледат телевизия. Използвайте спалнята си само за 2 неща: сън и секс Превърнете я в комфортно място за спане – тъмна, тиха, прохладна и без излишни предмети. Често съзнанието ни е постоянно заето с разрешаването на различни проблеми – от финансовата криза и проблемите на работното място до “по-дребни” - например взаимоотношения с приятели и роднини. Освен това самото безсъние е чест повод за тревога. Колкото повече мислите и се притеснявате, толкова шансовете ви да заспите намаляват. За да избегнете стреса поне вечер, избягвайте да гледате телевизия след 22 часа вечерта. Доказано е, че телевизията не намалява напрежението, което се насъбира у нас в края на деня, а напротив. Ако все пак не можете да спрете да мислите за работа, за приятел или за предстоящи задължения, най-добре е да се разсеете с приятна музика или с любимата си книга. Медитацията и специалните техники за отпускане също могат да помогнат в борбата със стреса. Преди да заспите се фокусирайте върху дишането си или си представете, че се намирате на красиво място – любимо кътче на брега на морете или в планината. На пръв поглед чашата твърд алкохол преди заспиване отпуска и като че допринася за по-бързото заспиване. В действителност обаче алкохолът е един от най-големите врагове на съня - първоначалното опиянение трае само няколко часа, след което човек се събужда „по-буден” от всякога. Алкохолът възпрепятства производството на серотонин и норепинефрин – медиатори в нервната система, които участват в регулацията на стадиите на съня, особено в най-дълбоките часове на нощта. Освен това алкохолът може да предизвика хъркане (или неговото увеличаване) и да предизвика обструктивна сънна апнея – сериозно нарушение на дишането по време на сън. В никакъв случай не консумирайте алкохол непосредствено преди или след прием на сънотворни лекарства. Смесването им може да доведе до редица сериозни странични ефектистранични ефекти като загуба на съзнание и временна промяна в поведението. Топла безкофеинова напитка като чаша мляко или чай от лайка ще ви помогнат да спите по-добре. Топлите напитки първоначално повишават температурата на тялото, след което обаче се наблюдава рязък спад. По-ниската телесна температура помата и за заспиването и за добрия сън. Освен това ритуалът на приготвяне на чая във вашата любимата чаша допълнително ще ви накара да се чувствате по-сънени. Времето навън е ужасно, а в спалнята е топло и уютно. Внимавайте! Може да ви очакват дълги и безсънни нощи - безсънието се свързва с по-високи стойности на телесна температура. По-ниската температура на околната среда помага на мозъка да поддържа и ниска телесна температура по време на сън. Оптималната температура на спалнята следва да е 15-20 градуса. Вземането на горещ душ 2 до 4 часа преди лягане може също да бъде от полза, защото подобно на топлите напитки горещият душ първоначално покачва температурата на тялото, след което идва трайно понижаване. Сочната пържола, последвана от шоколадов десерт, може и да ви изглежда чудесен начин да завършите деня, но съвсем не е така. Процесите на храносмилане стимулират перисталтиката и секрецията на стомашен сок в момент, когато цялото тяло вече трябва да се отпуска и почива, а това смущава нощния сън. Обилното хранене преди лягане може да причини и появата на киселини и връщане на част от храната от стомаха в хранопровода, което да причини различни оплаквания. Все пак не се препоръчва и лягането на гладно, защото това прави сънят неспокоен. Нека последното хранене бъде не по-късно от 2-3 часа преди лягане, за да успее храносмилателната система да изпълни по-голямата част от работата си още докато сте будни. Ако все още сте гладни, хапнете нещо малко, но си оставете минимум един час до лягане. Препоръчват се храни като мляко, сирене или малко парче пилешко, които са богати на триптофан – аминокиселина, която благоприятства добрия сън. Опитайте се да избягвате всичко сладко особено така полезния иначе натурален шоколад - той съдържа кофеин. Кафето, черният чай и енергийните напитки съдържат значителни количества кофеин, който е добре известен със своето стимулиращо действие върху нервната система. Това, което не знаят повечето хора, е че ефектът е дълготраен. Ето защо употребата на кофеин в следобедните часове увеличава вероятността да прекараме неспокойна нощ. Ограничете кафето и останалите кофеинови напитки до 1-2 чаши преди обяд. Един път заспивате след полунощ, а друг вече сте в леглото в 9!? Може и да си мислите, че това е добър начин да наваксвате пропуснатите часове сън, но в действителност е сигурен път към безсъние. Различното време на заспиване и събуждане разстройва биологичния часовник, защото прави заспиването трудно. Заспивайте и се събуждайте всеки ден по едно и също време. Ако това е невъзможно, поне ставайте всяка сутрин по едно и също време. По този начин ще нагласите вътрешния си часовник да работи безотказно. Ако не можете да заспите, не се борете с безсънието в леглото - малко вероятно е да заспите докато гледате непрекъснато часовника, притеснявайки се за безсънието, което ви е споходило. Не стойте в леглото повече от 30 минути, мъчейки се да заспите. Най-добре станете, излезте от спалнята и направете нещо различно. По този начин ще позволите на мозъка си да отпочине и след това ще заспите по-лесно. След като се върнете в леглото, преместете часовника далеч от вас, така че да не можете да гледате постоянно колко е часа и да се натоварвате допълнително. Нарушенията в носното дишане доказано влошават качеството на съня и възпрепятстват нормалното заспиване. И са сред най-честите! Консултирайте се със своя лекар за причината за хремата. Някои капки за нос или вземането на горещ душ преди лягане ще помогнат да освободите въздухоносните си пътища. Ако страдате от проблем със синусите, специалистите препоръчват да поддържате въздуха в спалното помещение леко влажен, пише \"Здравебг\".", "date": "2017.05.10", "title": "Вижте 10-те най-чести виновници за безсъние и как да ги избегнем"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B8%D0%B7%D0%B4%D0%B0%D0%B4%D0%B5-%D1%83%D0%BA%D0%B0%D0%B7-%D0%B7%D0%B0-%D0%BD%D0%B0%D0%B7%D0%BD%D0%B0%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D0%B7%D0%B0-%D0%B3%D0%BB%D0%B0%D0%B2%D0%B5%D0%BD-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BC%D0%B2%D1%80-news656590.html", "text": "прессекретатариата на държавния глава. На основание решение на Министерски съвет президентът Румен Радев издаде указ за назначаване на Младен Маринов за главен секретар на Министерството на вътрешните работи. Това съобщиха от Младен Маринов е роден на 21 ноември 1971 г. в Тетевен. до назначаването му за главен секретар на МВР той заема поста на директор на Столична дирекция на вътрешните работи. Младен Маринов постъпва на работа в МВР през 1991 г. Назначен е на офицерска длъжност през 1997 г. в отдел \"Охранителна полиция\" - СДВР. В МВР Маринов преминава през следните длъжности: полицай в направление \"Полиция\" - СДВР; Полицейски командир в отдел \"Охранителна полиция\" - СДВР; Началник група в отдел \"Охранителна полиция\" - СДВР; началник сектор в отдел \"Охранителна полиция\" - СДВР.; зам.-началник отдел \"Охранителна полиция\" - СДВР; Началник отдел \"Охранителна полиция\" - СДВР и зам.-директор на СДВР. През 1997 г. той защитава магистърска степен във ВИПОНД-МВР, а през 2005 г. завършва \"Право\" в УНСС.", "date": "2017.05.10", "title": "Президентът издаде указ за назначаване на Младен Маринов за главен секретар на МВР"}
{"url": "http://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D1%89%D0%B5-%D1%83%D0%BF%D1%80%D0%B0%D0%B6%D0%BD%D1%8F%D0%B2%D0%B0-%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B2-%D0%BA%D0%B0%D0%BF%D0%B8%D1%82%D0%B0%D0%BB%D0%B0-%D0%BD%D0%B0-%D0%BD%D0%B4%D0%BA-news656574.html", "text": "Министърът за Българското председателство на Съвета на Европейския съюз 2018 Лиляна Павлова ще упражнява правата на държавата в капитала на „Национален дворец на културата – Конгресен център София“ ЕАД. Досега принципал на държавното дружество беше вицепремиерът по подготовката на българското председателство на Съвета на ЕС-2018. Промяната е в резултат на одобрената от Народното събрание нова структура на Министерския съвет.", "date": "2017.05.10", "title": "Лиляна Павлова ще упражнява правата на държавата в капитала на НДК"}
{"url": "http://pik.bg/%D0%BC%D0%B5%D1%87%D0%BA%D0%B0-%D1%81%D1%82%D1%80%D1%8A%D0%B2%D0%BD%D0%B8%D1%86%D0%B0-%D1%80%D0%B0%D0%B7%D0%BA%D1%8A%D1%81%D0%B0-%D1%87%D0%B5%D1%82%D0%B8%D1%80%D0%B8-%D1%82%D0%B5%D0%BB%D0%B5%D1%82%D0%B0-%D0%B2-%D1%80%D0%BE%D0%B4%D0%BE%D0%BF%D0%B8%D1%82%D0%B5-news656570.html", "text": "Мечка е нападнала и убила теле в района на с. Мурга, община Черноочече, съобщи на своя сайт общината. Сигнал за неочакваната атака е изпратен до Районната инспекция по околна среда и води в Хасково, която е извършила проверка на място. На огледа са присъствали експерти от Регионалната екоинспекция, представители от Държавното ловно стопанство – Женда, собствениците на кошарата и свидетели. Следите потвърждават, че телето е убито от кафява мечка. Подобен сигнал за нанесена щета от кафява мечка не е получаван в РИОСВ– Хасково през последните 20 години. В края на миналата седмица мечката нападнала телето край кошарата и го завлякла в гората. По думите на собствениците, това е четвърто пострадало по този начин животно, въпреки че кошарата е оградена и я пазят овчарски кучета. Собствениците не са подавали сигнали, защото не знаели, че имат право на обезщетение. Въз основа на направените от комисията констатации и чл. 79 ал.2 от Закона за лова и опазване на дивеча , стопаните могат да бъдат обезщетени на пазарна цена– живо тегло.", "date": "2017.05.10", "title": "Мечка стръвница разкъса четири телета в Родопите"}
{"url": "http://pik.bg/%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B8%D1%81%D1%82%D0%B8-%D0%B8%D0%B7%D1%81%D0%B8%D1%87%D0%B0%D1%82-%D0%B3%D0%BE%D1%80%D0%B8%D1%82%D0%B5-%D0%B2-%D1%81%D0%B8%D0%B1%D0%B8%D1%80-%D0%B7%D0%B0%D1%80%D0%B0%D0%B4%D0%B8-%D0%B4%D0%BE%D1%85%D0%BE%D0%B4%D0%B5%D0%BD-%D0%BD%D0%B5%D0%BB%D0%B5%D0%B3%D0%B0%D0%BB%D0%B5%D0%BD-%D0%B8%D0%B7%D0%BD%D0%BE%D1%81-%D0%B2-%D0%BA%D0%B8%D1%82%D0%B0%D0%B9-news656573.html", "text": "Незаконна сеч нанася загуби от десетки милиарди рубли всяка година. Най-много са незаконните сечища в Иркутск и областта, а целият контрабанден износ отива в Китай. Това съобщи „Газета” , като се позова на министъра на Министерството на природните ресурси на Русия Сергей Донски. Според неофициални данни само за 2016 година незаконната сеч е нанесла загуби на държавата в размер 11 милиарда рубли. За последните три години са регистрирани 53 000 случая на незаконна сеч, като при тях са отсечени 4.1 милиона кубика дървесина. Китай е голям купувач на официална руска дървесина, но купува и всяка пратка, влязла в страната нелегално. Има и регистрирани навлизания на китайци в погранични райони и осъществяване на сеч, която не се регистрира и за която не се плащат данъци. Ситуацията е трагична, горски масиви изчезват за няколко дни, а нови гори не се засаждат, твърдят експерти. Огромни загуби има и при горските пожари, които станаха ежегодно явление в Сибир. „Горите в този район намаляват с плашещи темпове, става дума за милиони хектари гора, които вече ги няма”, казва министърът. Обмисляните и прилагани досега мерки срещу това изсичане не дават резултат. Затова сега се обсъжда раздаването на горите на частници, като надеждата е те да ги охраняват. Не е ясно обаче дали самите нови собственици няма да изсекат горите и да ги продадат на китайците.", "date": "2017.05.10", "title": "Контрабандисти изсичат горите в Сибир заради доходен нелегален износ в Китай"}
{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BD%D0%B0-%D0%B3%D0%B5%D1%80%D0%B1-%D1%81%D0%B8%D0%BF%D1%8F%D1%82-%D0%BF%D0%BE%D1%85%D0%B2%D0%B0%D0%BB%D0%B8-%D0%B7%D0%B0-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-news656560.html", "text": "Изключително сме радостни, че нашият колега - ръководителят на българската делегация на евродепутатите от ЕНП и заместник-председател на Групата на ЕНП - г-жа Мария Габриел е номинирана за български еврокомисар. Тя е истински професионалист с огромен опит, който е спечелил доверието не само на колегите си в ЕНП, но и на колегите си в други политически сили. Мария Габриел винаги е успявала да обедини евродепутатите по дадени позиции, да намери нужния компромис и подкрепа и ние сме убедени, че тя ще бъде достоен и силен еврокомисар от България. Мария Габриел работи последователно за отстояването на българските и европейските интереси. Благодарение на нейните усилия в областта на визовата политика на ЕС, облекченият визов режим с редица трети държави е в полза на икономиката на България. Ключова е нейната роля като зам.-председател на Групата на ЕНП за задълбочаване на сътрудничеството с държави от Средиземноморския регион, чиято стабилност е от изключителна важност за сигурността на Европа. Активната й дейност в областта на миграцията и сигурността като член на Комисията по граждански свободи, правосъдие и вътрешни работи е високо ценена от всички наши партньори. Не на последно място, работата на Мария Габриел по реформата на Общата селскостопанска политика в първия й мандат доведе до по-добра защита на интересите на българските земеделци. Ето защо, нейната кандидатура е добра новина както за България, така и за Европа. Убедени сме, че изключителните резултати от нейната работа ще допринесат положително при изслушването й пред евродепутатите като част от процедурата за заемане на поста. Пожелаваме успех на г-жа Габриел и изказваме нашата безусловна подкрепа както по време на процедурата за назначаване като еврокомисар, така и след това.", "date": "2017.05.10", "title": "Евродепутати на ГЕРБ сипят похвали за Мария Габриел "}
{"url": "http://pik.bg/%D1%82%D1%80%D1%8A%D0%BC%D0%BF-%D0%BE%D0%BF%D0%B8%D1%81%D0%B0-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%BB%D0%B0%D0%B2%D1%80%D0%BE%D0%B2-%D0%BA%D0%B0%D1%82%D0%BE-%D0%BC%D0%BD%D0%BE%D0%B3%D0%BE-%D0%BC%D0%BD%D0%BE%D0%B3%D0%BE-%D0%B4%D0%BE%D0%B1%D1%80%D0%B0-news656598.html", "text": "AFP Американският президент Доналд Тръмп описа срещата в Овалния кабинет с руския министър на външните работи Сергей Лавров като „много, много добра“, предава . Той добави, че бил постигнат напредък по поставянето на край на конфликта в Сирия. „Имахме много, много добра среща“, заяви Тръмп след срещата и добави: „Ние ще спрем убийствата и смъртта (в Сирия)“. Лавров е най-високопоставеният руски представител, с който американският държавен глава се срещна след встъпването си в длъжност на поста.", "date": "2017.05.10", "title": "Тръмп описа срещата с Лавров като \"много, много добра\""}
{"url": "http://pik.bg/%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D0%B2%D1%8A%D0%B2%D0%B5%D0%B6%D0%B4%D0%B0-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%B8%D1%8F-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B8-%D1%80%D1%83%D0%BC%D1%8A%D0%BD%D1%81%D0%BA%D0%B8-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-news656579.html", "text": "The Washington Post Правителството на Швейцария заяви, че временно ще ограничи броя на работниците от България и Румъния, които могат да кандидатстват за работни местна в страната, предава . Решението на швейцарските власти е продиктувано от наплив на румънци и българи към страната през последните месеци. Решението на Федералния съвет в Берн е въз основа на правила от споразумение между Швейцария и Европейския съюз, които което позволява свободен достъп до работни места и свобода на придвижване с някои изключения относно колко хора могат да влязат. Швейцария не е член на ЕС, но е част от Шенгенската зона. Безработицата в страната е сравнително ниска.", "date": "2017.05.10", "title": "Швейцария въвежда ограничения за български и румънски работници"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%B3%D0%B0%D0%BB%D1%8A%D0%BF-%D0%BF%D1%8A%D1%80%D0%B2%D0%B0%D0%BD-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BD%D0%BE%D0%BC%D0%B8%D0%BD%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D1%83%D1%86%D0%B5%D0%BB%D0%B8%D1%85%D0%BC%D0%B5-%D0%BB%D0%B8-%D1%81-%D0%BF%D0%BE-news656608.html", "text": "Фокус Номинацията на Мария Габриел за еврокомисар е още едно доказателство, че процесът може и да не дава отражение върху обществения климат в България. Това каза пред Първан Симеонов, директор на „Галъп интернешънъл“. Той допълни, че много безпроблемно и без напрежение се е случил изборът на български еврокомисар. „Профилът на българската номинация е по-скоро инструментален, по-скоро мениджърски ориентиран и такъв, който пасва на очакванията към еврокомисар. Става ясно, че България е в състояние да преодолява такива институционални дупки, като тази, която се случи в последните няколко месеца“, коментира Първан Симеонов. Той допълни, че дигитализацията е процес, който коренно променя икономиките и страната ни само би могла да спечели от такъв ресор.", "date": "2017.05.10", "title": "Шефът на \"Галъп\" Първан Симеонов в коментар за номинацията на Мария Габриел! Уцелихме ли с попълването на \"институционалната дупка\"?"}
{"url": "http://pik.bg/%D1%81%D0%B5%D1%80%D0%B3%D0%B5%D0%B9-%D0%BB%D0%B0%D0%B2%D1%80%D0%BE%D0%B2-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D0%B7%D1%80%D0%B0%D0%B7%D0%B8-%D0%B8%D0%BD%D1%82%D0%B5%D1%80%D0%B5%D1%81-%D0%BE%D1%82-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D1%81-%D1%80%D1%83%D1%81%D0%B8%D1%8F-news656599.html", "text": "Американският президент Доналд Тръмп изрази интереса на Вашингтон от сътрудничество с Руската федерация. Това заяви руският външен министър Сергей Лавров след срещата помежду им в Белия дом, предава агенция РИА Новости, цитирана от Фокус. Лавров коментира, че за една среща няма да бъдат решени всички проблеми, но е положително, че има желание за придвижване в такава посока. Той добави, че Тръмп ясно е изразил своята заинтересованост от изграждане на взаимноизгодни, делови, прагматични отношения.", "date": "2017.05.10", "title": "Сергей Лавров: Доналд Тръмп изрази интерес от сътрудничество с Русия"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%BD%D0%B0%D1%85%D1%8A%D0%BB%D1%82%D0%B0%D1%85%D0%B0-%D1%81-%D0%B2%D0%B7%D0%BB%D0%BE%D0%BC-%D0%B2-%D0%B4%D0%BE%D0%BC%D0%B0-%D0%BD%D0%B0-61-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-%D0%B8-%D1%8F-%D0%BE%D0%B3%D1%80%D0%B0%D0%B1%D0%B8%D1%85%D0%B0-news656580.html", "text": "ОДМВР - Добрич Снощи около 00:20 часа е получено съобщение за извършен грабеж от частен имот на територията на с. Соколово, обл. Добрич, съобщиха от пресцентъра на . Установено е, че около 00:05 часа чрез взлом на вратопрозорец, двама неизвестни извършители са проникнали в жилището. Чрез употреба на физическа сила единият от тях е обездвижил 61-годишна жителка на селото, като през това време другият извършител успява да отнеме от владението ѝ дамска чанта. По данни на тъжителката в чантата е имало сумата от 2 000 евро, 1 800 лева, мобилен апарат и лични документи. Работата по случая продължава по описа на РУ МВР Балчик.", "date": "2017.05.10", "title": "Двама нахълтаха с взлом в дома на 61-годишна жена и я ограбиха"}
{"url": "http://pik.bg/5-%D0%B7%D0%B2%D0%B5%D0%B7%D0%B4%D0%BD%D0%B8%D1%82%D0%B5-%D1%85%D0%BE%D1%82%D0%B5%D0%BB%D0%B8-%D0%BD%D0%B0%D0%B9-%D0%BF%D0%B5%D1%87%D0%B5%D0%BB%D0%B8%D0%B2%D1%88%D0%B8-%D0%B2-%D1%81%D0%BE%D1%84%D0%B8%D1%8F-news656585.html", "text": "По-висока заетост и приходи са реализирали хотелите категория 4 и 5 звезди в София през 2016 г., показва проучване на голяма компания от бранша на недвижимите имоти в България. Благоприятен ефект оказват ръстът на пътниците на летище София и нарастващата популярност на града като туристическа дестинация, както и ограниченият брой нови проекти на пазара. Проучването обхваща хотели в най-високата категория, както и 4-звездни с над 30 стаи в столицата.  Анкетираните мениджъри очакват приходите и заетостта на управляваните от тях проекти да продължат да нарастват и тази година или поне да задържат достигнатите нива. „Пазарът на хотелски услуги в София уверено расте и това се потвърждава и от интереса на големи международни оператори да влязат или да разширят присъствието си тук. Очакваме предстоящото председателство на ЕС през 2018 да подкрепи допълнително ръста на пазара“, коментира Михаела Лашова, изпълнителен директор на компанията. Най-добре представящите се хотели са тези в 5-звездната категория с централно местоположение, които са и лидери по заетост и приход от стая. Следват ги проектите в широкия център или в периферните райони, но с добри транспортни връзки и лесен достъп до летището и центъра. Средно проектите в 5-звездната категория са реализирали 3% ръст на средната заетост и 4% по-висок приход от заета стая, сравнено с 2015 г. Заетостта на хотелите 4 звезди е нараснала с 8%, но остава под нивата на най-високия клас хотели. Ръстът на приходите от заета стая за категорията през 2016 г. е 4% в сравнение с година по-рано. За доброто представяне на високата категория хотели благоприятства и слабият ръст на легловата база в София през миналата година, което задържа конкуренцията на досегашните нива. Според Михаела Лашова обаче в средносрочен план картината ще се промени. „Отчетеният ръст на пазара е предпоставка за увеличаване на интереса към инвестиции в хотели. Очакваме този интерес да се отрази в нарастване на броя стаи в строеж в следващите 12 до 18 месеца”, прогнозира тя. През 2017 г. не се очаква откриване на нови 4- и 5-звездни проекти, докато с хоризонт 2020 г.  предлагането в най-високата категория ще нарасне значително с очакваното откриване на три нови хотела. Трите проекта се очаква да добавят нови 650 стаи към 5-звездната категория, което се равнява на 45% ръст в близките три години. Това значително надминава досегашните нива на нарастване на легловата база и ще засили конкуренцията в луксозния сегмент на хотелския пазар.", "date": "2017.05.10", "title": "5-звездните хотели най-печеливши в София "}
{"url": "http://pik.bg/%D0%BF%D1%83%D1%82%D0%B8%D0%BD-%D0%B8%D0%B7%D0%BB%D0%B5%D0%B7%D0%B5-%D0%BD%D0%B0-%D0%BB%D0%B5%D0%B4%D0%B0-%D0%B2-%D0%B3%D0%B0%D0%BB%D0%B0-%D0%BC%D0%B0%D1%87-%D0%BE%D1%82-%D0%BD%D0%BE%D1%89%D0%BD%D0%B0%D1%82%D0%B0-%D1%85%D0%BE%D0%BA%D0%B5%D0%B9%D0%BD%D0%B0-%D0%BB%D0%B8%D0%B3%D0%B0-%D0%B2%D0%B8%D0%B4%D0%B5%D0%BE-news656586.html", "text": "Президентът на Русия Владимир Путин взе участие в гала-мача на Нощната хокейна лига в Сочи. Той мушна 7 шайби, а неговият отбор спечели със 17:6. В един момент Путин падна на леда, но стана и продължи без сериозни последствия. Партньори на Путин в отбора \"Легендите на хокея\" станаха министърът на отбраната Сергей Шойгу, олимпийските шампиони Вячеслав Фетисов, Алексей Касатонов, Валерий Каменский, и Павел Буре, предава ТАСС. Губернаторът на Тулска област Алексей Дюмин застана на вратата. Противниците на отбора на президента стана отборът на Нощната хокейна лига. В бели пуловери на леда излязоха собственикът  на Волга Груп Генадий Тимченко, генералният директор на \"Норилски никел\" Владимир Потанин, съсобственикът и член на съвета на директорите на СМП-Банка Роман Ротенберг и други. Путин изпя химан на Русия заедно с Юлия Самойлова преди мача.", "date": "2017.05.10", "title": "Путин излезе на леда в гала-мач от Нощната хокейна лига (ВИДЕО)"}
{"url": "http://pik.bg/%D1%81%D1%80%D0%B5%D1%89%D0%B0-%D0%BC%D0%B5%D0%B6%D0%B4%D1%83-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%89%D0%B5-%D0%B8%D0%BC%D0%B0-%D0%BF%D1%80%D0%B5%D0%B7-%D1%8E%D0%BB%D0%B8-news656602.html", "text": "Първият резултат от срещите на руския външен министър Лавров  във Вашингтон с Доналд Тръмп и Рекс Тилърсън е постигнатата договорка за лична среща на лидерите на САЩ и Русия през юли по време на срещата на Г20 в Берлин. Това стана ясно от пресконференцията, която Лавров даде веднага след като напусна Белия дом. „Президентът Тръмп потвърди своята заинтересованост да има делови, прагматични, взаимоизгодни  отношения между нашите две страни. Но не очаквайте от един разговор да се решат проблемите между нас”, каза руският външен министър. Според него, напълно се е потвърдила възможността Русия и САЩ да решават заедно ключовите проблеми на международните отношения и да се обединят в борбата срещу тероризма.", "date": "2017.05.10", "title": "Среща между Доналд Тръмп и Владимир Путин ще има през юли"}
{"url": "http://pik.bg/%D0%BF%D0%BE%D0%B5%D0%B2%D1%82%D0%B8%D0%BD%D1%8F%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%B8%D1%80%D0%BE%D0%B4%D0%BD%D0%B8%D1%8F-%D0%B3%D0%B0%D0%B7-%D0%B7%D0%B0%D0%B1%D1%80%D0%B0%D0%B2%D0%B5%D1%82%D0%B5-%E2%80%9E%D0%B1%D1%83%D0%BB%D0%B3%D0%B0%D1%80%D0%B3%D0%B0%D0%B7%E2%80%9D-%D0%B8%D1%81%D0%BA%D0%B0-%D0%BD%D0%BE%D0%B2%D0%BE-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D0%BD%D0%B5-%D1%81-422-news656591.html", "text": "В съответствие с изискванията на чл. 36 от Закона за енергетиката, “Булгаргаз” ЕАД, дъщерно дружество на „Български Енергиен Холдинг” ЕАД, в едномесечен срок преди подаване в КЕВР на заявлението за изменение на действащите цени за всяко тримесечие, следва да го оповести в средствата за масова информация. Това се казва в съобщение на енергийната компания. Следва съобщението, че в КЕВР ще бъде внесено искане за ново поскъпване на природния газ за третото тримесечие на 2016 година, този път с „незначителните” 4.22%. Както се очаква, причината е ясна- увеличените цени на доставките от „Газпром”. Така само за две тримесечия синьото гориво у нас поскъпна с 34% при почти непроменени цени на петрола на световните пазари в диапазона 49-54 долара за барел и сравнително постоянна стойност на щатската валута. При почти пълната зависимост на КЕВР от лобистки интереси на енергийните дружества е почти сигурно, че увеличение ще има, но е възможно за пред обществеността то да бъде намалено малко.", "date": "2017.05.10", "title": "Поевтиняване на природния газ? Забравете! „Булгаргаз” иска ново поскъпване с 4.22%"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B0%D0%BD%D0%BA%D0%BE%D0%B2-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8-%D0%B4%D0%B5%D0%BD%D0%BE%D0%BD%D0%BE%D1%89%D0%B5%D0%BD-%D1%82%D1%80%D1%83%D0%B4-%D0%BF%D0%BE-%D1%82%D1%83%D0%BD%D0%B5%D0%BB%D0%B8%D1%82%D0%B5-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D1%8E%D0%BD%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B0-%D0%B3-news656605.html", "text": "До края на месец юни тунелите „Витиня“ и „Ечемишка“ на АМ „Хемус“, които в момента са в ремонт, трябва да бъдат отворени за движение. Това разпореди министърът на регионалното развитие и благоустройството Николай Нанков, който направи инспекция на място. Той провери как се изпълняват строително-ремонтните дейности на съоръженията заедно с председателя на УС на Агенция „Пътна инфраструктура“  инж. Дончо Атанасов. Министър Нанков възложи  денонощен режим на работа за дейностите, които позволяват това. Според министър Нанков, за да не се образуват задръствания в разгара на летния туристически сезон, е добре планираният ремонт на лявата тръба на тунел „Витиня“ да започне след него. Министърът изрично отбеляза, че с близо 2 месеца е бил забавен ремонтът на моста на магистралата след Витиня. Амбицията на МРРБ и АПИ е ремонтът на моста да приключи до края на месец юли, за да не се пречи на пътуващите към морето през месец август, когато традиционно трафика е най-натоварен. Ремонтът на тръбата на тунел „Витиня“ по посока Варна започна на 27 юни миналата година. Той включва възстановяване и усилване на тунелната облицовка, хидроизолация, обновяване на пътната настилка, на електрическата и вентилационната инсталация, ново LED осветление, системи за видеонаблюдение и пожароизвестяване и т. н. Ремонтните дейности продължават по-дълго от първоначално предвиденото поради по-големия обем работа, която бе установена, че е необходимо да се извърши в хода на ремонта, на комплексността на предприетите действия и тяхната последователност. Сроковете бяха удължени и заради изключително тежките метеорологични условия през зимните месеци. До момента на тунела са извършени около 65% от предвидените дейности. Тунелът е с нова хидроизолация, дренажни и колекторни системи, водопроводи и т. н. Финансирането на ремонтно-възстановителните дейности през 2017 г. е осигурено от бюджета на АПИ. Тунел „Витиня“ е в експлоатация от 1984 г. Последният му ремонт е преди 27 г., когато е извършено осушаване на облицовката в съоръжението.", "date": "2017.05.10", "title": "Министър Николай Нанков разпореди денонощен труд по тунелите! До края на юни трябва да са готови „Витиня“ и „Елешница“ (СНИМКИ)"}
{"url": "http://pik.bg/%D1%83%D1%81%D0%BF%D0%BE%D0%BA%D0%BE%D0%B5%D0%BD%D0%B8%D0%B5-%D1%83%D1%80%D0%B0%D0%BD-%D0%BF%D0%BE-%D0%B2%D0%BE%D0%B4%D0%BE%D0%BF%D1%80%D0%BE%D0%B2%D0%BE%D0%B4%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%BD%D1%8F%D0%BC%D0%B0-news656593.html", "text": "В момента не установяваме уран никъде във водопроводната система. Това увери главният държавен здравен инспектор д-р Ангел Кунчев, който докладва пред депутатите от временната комисия за установяване на случаите на радиоактивно замърсяване на питейните води, съобщава нюзбг. Д-р Кунчев бе категоричен, че хората трябва да имат увереност, че, когато здравните власти са разпоредили някакви мерки, то тези мерки са ефективни. По думите му там, където водата е разрешена за пиене, няма никаква вреда за здравето, а там, където здравните власти са препоръчали да не се използва за пиене - то властите имат нужда от повече време за уточняване на ситуацията. \"Точно такова е положението в момента в Хасково. Там проблемите с урана са преодолени след спирането на тези кладенци, които имаха завишени количества. В момента не установяваме уран никъде във водопроводната система. За алфа активността ни е необходимо още малко време, за да могат специалистите да кажат дали това ниво е безвредно\", посочи д-р Кунчев. Той коментира, че водите в Хасковския регион са имали отклонения по тези показатели и в миналото. \"Трябва да се установи от къде идва тази алфа активност, защото има различни варианти. Докато не сме 100% сигурни, че водата е безопасна, няма да я разрешим за питейни нужди\", увери здравният инспектор.", "date": "2017.05.10", "title": "УСПОКОЕНИЕ! Уран по водопроводната система няма!"}
{"url": "http://pik.bg/%D0%B5%D0%BC%D0%B8%D0%BB-%D1%80%D0%B0%D0%B4%D0%B5%D0%B2-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D0%B8%D0%BC%D0%B0-%D0%BF%D1%8A%D0%BB%D0%BD%D0%BE-%D0%B4%D0%BE%D0%B2%D0%B5%D1%80%D0%B8%D0%B5-%D0%BA%D1%8A%D0%BC-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BD%D0%B5%D0%B3%D0%BE%D0%B2%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-news656595.html", "text": "Мария Габриел е компетентна, добре подготвена, позната в Брюксел, уважавана е в Европейския парламент. Това каза в студиото на БНТ Емил Радев. Според него, ресорът „Дигитализация” който вероятно ще бъде поверен на Габриел е много важен за ЕС. „Много от държавите-членки имат забавяне на работата в този ресор и Брюксел ще инвестира доста средства, за да се придвижат напред, България е в това число. Затова можем да извлечем огромни ползи от нашия еврокомисар”, допълни евродепутатът. Според него, подкрепа за кандидатурата на Мария Габриел е от всички политически сили и посочи мнението на вицепремиера Илияна Йотова, изразено днес. „За тези 5-6 месеца без български еврокомисар страната ни не загуби нищо, имали сме цялата необходима информация. Но е важно на този пост да бъде изпратен човек не от служебно правителство, а от избрано от българите и одобрено от парламента”, каза Радев. Той бе категоричен, че в Брюксел не се коментира състава на новото българско правителство и има пълно доверие към Бойко Борисов. На страната ни е нужно стабилно правителство, защото сме на важно място и отговаряме за границата на Турция с ЕС. Радев посочи, че българските евродепутати ще искат промяна на регламента за мигранти, според който влязъл през страната ни бежанец се връща обратно у нас. \"Не може да ни наказват за това, че сме гранична за ЕС страна, това трябва да се промени\", посочи той.", "date": "2017.05.10", "title": "Емил Радев: В Брюксел има пълно доверие към Бойко Борисов и неговото правителство"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B4%D0%BE%D0%B1%D1%80%D0%B8-%D1%85%D0%BE%D1%80%D0%B0-%D1%81%D0%BF%D0%B0%D1%81%D0%B8%D1%85%D0%B0-%D0%B1%D0%B5%D0%B1%D0%B5-%D1%81%D0%BE%D0%B2%D0%B0-%D1%81%D0%BD%D0%B8%D0%BC%D0%BA%D0%B8-news656594.html", "text": "Бебе сова бе спасено от пловдивчани на пазара на ул. \"Младежка\" в Пловдив. Известно е, че малките сови напускат гнездата в много ранна възраст и за тях е нормално в продължение на седмици да се придвижват и катерят по дърветата, без да могат да летят. Точно такъв е случаят с бебето - най-вероятно то е паднало от едно от близките дървета, съобщава трафикнюз. Намерилите птицата пловдивчани я предадоха на екозащитната организация „Зелени Балкани”, която ще се погрижи за нея. До края на деня животното ще бъде транспортирано до Спасителния център за диви животни в Стара Загора, където ще се извърши по-задълбочена оценка на състоянието му. Всъщност за незапознатия човек малките сови имат вид на бедстващи, но всяко приближаване или улавяне може да предизвика нападение на скритите наблизо родители, които атакуват с нокти очите на неприятеля. Практиката познава немалко случаи на ослепени хора при подобна ситуация. Така че внимавайте, когато видите паднала сова! Може и да е опасна намесата ви! \"Нашата\" сова, въпреки че е още много малка, също си показа рогата и на няколко пъти стресна не на шега спасителите си. Но в края на краищата разбра, че й мислят доброто и се кротна в кашона. Най-вероятно бебето ще остане известно време в центъра в Стара Загора, след което ще бъде пуснато обратно в естествената си среда.", "date": "2017.05.10", "title": "БРАВО! В Пловдив добри хора спасиха бебе сова (СНИМКИ)"}
{"url": "http://pik.bg/%D1%82%D0%BE%D0%B2%D0%B0-%D1%87%D0%BE%D0%B2%D0%B5%D0%BA-%D0%BB%D0%B8-%D0%B5-%D0%B2%D0%B8%D0%B6%D1%82%D0%B5-%D0%B8%D0%B7%D1%80%D0%BE%D0%B4%D0%B0-%D1%83%D0%B1%D0%B8%D0%BB-3-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B0%D1%81%D1%8F-%D1%81%D0%BD%D0%B8%D0%BC%D0%BA%D0%B0-news656526.html", "text": "Ще режа Николай парче по парче! Ще го изкормя и ще го запаля на клада в двора. Така горчиво кълне майката на зверски убитата 3-годишна Аксиния. Минути преди да погребе невръстната си дъщеричка във видинското село Новоселци, Димитрана проклина новия си мъж, който преби с юмруци, ритници и метален прът малкото момиченце в кравеферма в съседното село Слана бара, после я удуши, а накрая я гори с цигара по крачетата. 30-годишният Николай Шарков излязъл на 21 март т.г. от затвора във Враца, сочи справка от затвора, цитирана от столичен вестник. Това е денят, в който малката Аксиния навършва три годинки. Шарков е излежавал петмесечна присъда за кражби. От наказанието престъпникът с дебело криминално досие спестил месец и 12 дни, с които бил освободен условно предсрочно. Снимка на мургавия злодей се появи от престоя му във врачанския зандан, където е фотографиран със затворническата си униформа. „Умишлено е убил Ася! Беше си стегнал багажа предварително в един голям сак и се беше приготвил да бяга. Първо каза, че момиченцето ми било паднало от кревата. Но после е признал пред полицията, че я е утрепал. По-добре да го пуснат и близките да вадят 1000 лв. за погребението му, както аз ги дадох за опелото на моето дете“, ридае почернената майка до ковчега на бездиханната си дъщеричка. Докато милва личицето на покойната си щерка, което е цялото обезобразено от жестоките удари, жената не спира да проклина Николай. Сложила е червена шапчица върху главичката й, за да не личат жестоките рани и прорезите от аутопсията, а около ковчега са се насъбрали повече от 10 братя, сестри и племенници на покойното момиченце „След като е убил Ася, я е съблякъл гола. Полял я е с два литра кока-кола и лимонада, за да измие кръвта й. А с дрешките й е бърсал петната по пода в кравефермата“, разказва за още по-неподозираната страна на зверството и низостта на човешката природа майката Димитрана. Свидетел на ужасяващото престъпление станала по-голямата дъщеря на Димитрана. „Започна да я бие, удари я с желязо по гърба. Беше много страшно. Аз гледах, но не посмях нищо да кажа“, сподели пред вестника 8-годишната Стефани.Оцелялата дъщеря на Димитрана е била следващата жертва на Николай, категоричен е колегата на почернената майка Венчо. „Искал е да убие и нея и после да се гаври с трупа й. Но не е успял. Той искаше да убие всичките й деца и дори самата нея. Димитрана не го знае, но го казвам пред нея, нека знае цялата истина“, споделя с разтреперан глас краварят. Почернената жена казва, че собствениците на фермата й предложили 100 лева. „За какво са ми? Това няма да ми върне детето!“, категорична е Димитрана. Думите й подкрепя и Венчо, който работи заедно с почернената майка във фермата: “Дръпнаха ни шефовете на фермата в Слана бара, където стана убийството, и ни казаха с Димитрана да се крием в складовете, докато има журналисти. И да не говорим много, защото щели да имат проблеми. Там преди време стана друго убийство, на един пастир. Сега убиха Ася. Това място е омагьосано“, споделя Венчо. Той има отколешна вражда с килъра Николай. „Влязох в затвора и през това време същият ми взе жената. После сина ми влезе в затвора и тоя Николай открадна и неговата жена. Той мрази деца и няма.\" Димитрана е категорична, че и в затвора ще намери хора, които да ликвидират доскорошния й любим Николай. „Заклевам се, че жив оттам няма да излезе. И навън да е, пак го очаква смърт“, категорична е жената.", "date": "2017.05.10", "title": "ТОВА ЧОВЕК ЛИ Е?! Вижте изрода, убил 3-годишната Ася! (СНИМКА)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%B5%D1%80%D0%B3%D0%BE%D0%B2-%D0%B4%D1%8A%D1%80%D0%B6%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81%D1%8A%D1%81-%D1%81%D0%BE%D1%87%D0%B5%D0%BD-%D0%BA%D0%BE%D0%BC%D0%BF%D1%80%D0%BE%D0%BC%D0%B0%D1%82---%D1%87%D0%B5%D1%80%D0%B2%D0%B5%D0%BD%D0%B8%D1%8F%D1%82-%D0%BE%D0%BB%D0%B8%D0%B3%D0%B0%D1%80%D1%85-%D1%83%D1%80-news655900.html", "text": "Покъртителен компромат държи Георги Гергов в своя сейф за лидера на БСП Корнелия Нинова. Това издадоха високопоставени членове на столетницата само дни след разразилия се скандал между двамата другари. „Гергов е уредил среща между Нинова и Бойко Борисов по същия начин, по който сега е бабувал на главния прокурор и газовия олигарх Сашо Дончев“, твърди ексдепутат, член на Изпълнителното бюро. Според слуховете, които витаят на „Позитано“ 20, Нинова се е срещала три пъти с лидера на ГЕРБ, но първата им тайна сгледа се е провела през ранната пролет на 2016 г. Тогава Нинова все още търсеше подкрепа, за да свали от председателския стол стария лидер Михаил Миков. Около месец преди това се случи, Гергов по молба на Нинова звъннал на Борисов и го помолил да я приеме. Но по-дискретно, далеч от хорските очи, т.е. на килимчето в Банкя. Хора от кръга на Миков твърдят, че тогава двамата политици са се разбрали, че когато настъпи подходящ момент, ще направят широка коалиция по немски образец. „На въпросната среща Нинова е обещала на Бойко, че като стане лидер, тя ще изиграе малък опозиционен театър, но после постепенно ще преориентира курса на партията си към съвместно управление. Ще видите, че това много скоро ще се случи“, прогнозират в хор миковистите. На партийния пленум миналата събота самият Гергов, без да конкретизира, само намекна, че държи доста нелицеприятни тайни за Нинова, които тепърва щели да излизат на бял свят. Заплахата дойде минути след като червеният олигарх бе изключен от Изпълнителното бюро  (ИБ) на столетницата. Това бе цената, която той заплати за нерегламентираната среща, която, както се разбра, е уредил в своя офис в сградата на ЦУМ между бизнесмена Дончев и главния прокурор Сотир Цацаров. Щом скандалният факт бе огласен, лидерката на БСП Нинова тутакси обяви, че ще поиска оставката на провинилия се социалист. Служители от централата на ул. \"Позитано\" 20 издадоха, че по време на закритите дебати на пленума Гергов е бил подложен на унищожителни критики. В тях дейно участие са взели Атанас Мерджанов, Янаки Стоилов. Те се опитали да обяснят, че човек от ръководството на партията не може да си позволява подобно поведение. Приватизаторът на Пловдивския панаир и ЦУМ гълтал жабета, но по едно време избухнал с думите, че нищо лошо не е направил. Той бил прагматичен и консенсусен човек, който уреждал доста срещи, в това число и за присъстващи в залата. После Гергов се обърнал към лидерката с думите: „Нали, г-жо председател?!“. При тази реплика Нинова почервеняла цялата, но не отронила и дума, разказаха хора, присъствали на другарския съд. Тогава се намесил Стефан Данаилов, който се опитал да успокои страстите. Областният лидер на БСП-Пловдив още бил обвинен в деморализиране на соцактива по линия на ГЕРБ, тъй като отдавна се знае за близките му отношения с Бойко Борисов. Накрая, като видял настроенията в залата, червеният бизнесмен бързо калкулирал, че шансовете му да остане в Изпълнителното бюро са почти нулеви. Така той решил сам да си хвърли оставката от ръководството на партията. „Страхувам се, че ако Гергов реши да проговори, то вероятно критиките на голяма част от чистите и неопетнени социалисти ще увиснат със страшна сила във въздуха“, изрази опасенията си пред \"Ретро\" депутат от новата гражданска квота на столетницата. Междувременно пловдивската градска организация на червената партия, която е сред най-големите в страната, се вдигна на бунт срещу Корнелия Нинова. С отворено писмо членовете обявиха, че застават зад Гергов, а действията на ръководството били доста прибързани и \"предрешени\".", "date": "2017.05.10", "title": "САМО В ПИК И \"РЕТРО\"! Гергов държи Корнелия Нинова със сочен компромат - червеният олигарх уредил тайна среща между лидерката на БСП и Бойко Борисов, разкриха миковисти"}
{"url": "http://pik.bg/%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D1%82%D0%B8%D1%80%D0%BE%D0%BB-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BD%D0%B8%D0%BC%D0%BA%D0%B8-news656537.html", "text": "ORF От полицията потвърдиха за инцидента. Причините все още са неясни. В момента службите за спешна помощ са на място. Самоличността на жертвите не е изяснена. Проверява се дали става въпрос за грешка на пилота. Двама души загинаха в района на австрийския град Ахенкирх, провинция Тирол, след като се е разбил частен хеликоптер, с който са пътували, предава .", "date": "2017.05.10", "title": "Хеликоптер се разби в Тирол, двама души са загинали (СНИМКИ)"}
{"url": "http://pik.bg/%D0%B7%D0%B0%D0%B4-%E2%80%9E%D0%B0%D1%80%D0%BC%D0%B5%D0%B5%D1%86%E2%80%9C-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BA%D0%B0%D1%80%D0%B8%D0%B5%D1%80%D0%BD%D0%BE%D1%82%D0%BE-%D1%80%D0%B0%D0%B7%D0%B2%D0%B8%D1%82%D0%B8%D0%B5-%D0%BD%D0%B0-%D1%81%D1%82%D1%83%D0%B4%D0%B5%D0%BD%D1%82%D0%B8%D1%82%D0%B5-%D1%81-%D1%83%D1%87%D0%B0%D1%81%D1%82%D0%B8%D0%B5-%D0%BD%D0%B0-%D0%BF%D0%B0%D0%BD%D0%B0%D0%B8%D1%80%D0%B0-%E2%80%9E%D0%BA%D0%B0%D1%80%D0%B8%D0%B5%D1%80%D0%B0-%D1%83%D0%BD%D1%81%D1%81-news656558.html", "text": "Застрахователно дружество „Армеец“ подкрепи кариерното развитие на студентите с участието си на панаира „Кариери УННС 2017“ и полезни съвети към младите, които търсят работа или стаж по специалността си. Студентите, които посетиха щанда на „Армеец“, проявиха най-голям интерес към свободните позиции на дружеството в дирекциите „Автомобилно застраховане“ и „Ликвидация и регресии“. Директорът на дирекция „Човешки ресурси“ Стойна Божилова им даде ценни съвети как да стъпят на застрахователния пазар и кои качества най-много се ценят у служителите в дружеството. „Дори да нямат професионален опит, при нас студентите лесно могат да натрупат такъв, защото предлагаме стажантски програми. Инициативност, отговорност и отдаденост  към работата са качествата, които могат да помогнат на един студент да се развие в застрахователната сфера. Ако кандидатстващият има опит и се състезава за работна позиция, има определени изисквания, които трябва да покрие, но най-ценни са кадрите, които се отнасят отговорно към работата си“, категорична е Божилова. Събитието „Кариера УНСС 2017“ се проведе днес – на 10 май, в сградата на УНСС. То се организира от Студентския съвет и Rabota.bg (част от Investor Media Group) и събра на едно място представители на най-големите компании от бизнеса в България. Целта на проекта е да се създадат предпоставки за ускоряване на връзката между бизнеса, университета и професионалното развитие на студентската общност.", "date": "2017.05.10", "title": "ЗАД „Армеец“ подкрепи кариерното развитие на студентите с участие на панаира „Кариера УНСС 2017“"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D0%BF%D0%BB%D0%B5%D1%81%D0%BD%D0%B0-%D1%81-%D1%80%D1%8A%D1%86%D0%B5-%D0%B7%D0%B0-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%B2%D0%B8%D1%86%D0%B5%D1%82%D0%BE-%D0%BD%D0%B0-%D1%80%D0%B0%D0%B4%D0%B5%D0%B2-%D1%81%D0%BA%D1%80%D1%8A%D1%86%D0%BD%D0%B0-%D1%81%D1%8A%D1%81-%D0%B7%D1%8A%D0%B1%D0%B8--news656431.html", "text": "Вицепрезидентът Илияна Йотова се зарадва истински, че Мария Габриел ще бъде избрана за български еврокомисар в Брюксел. \"Чудесна новина! Мария е страхотен човек. Работили сме заедно почти 10 години, разбирам се много добре с нея. Основното й качество ли? Работохолик е\", заяви Йотова пред Би Ти Ви. Йотова не подмина и злите езици. \"За тези, които ме пращат да стоя до печката - обичам да стоя до печката, но само заради семейството ми и моите приятели\", отсече напереното вице на Румен Радев. А за отношенията си с президента и наистина ли има лед между нея и Радев, Йотова скръцна със зъби: \"Ще разочаровам коментаторите, няма такова нещо!\"", "date": "2017.05.10", "title": "ЕКСКЛУЗИВНО! Илияна Йотова плесна с ръце за Мария Габриел! Вицето на Радев скръцна със зъби срещу слуховете за лед между нея и президента"}
{"url": "http://pik.bg/%D1%81%D1%8A%D0%B4%D1%8A%D1%82-%D0%BE%D1%81%D1%82%D0%B0%D0%B2%D0%B8-%D0%B2-%D0%B0%D1%80%D0%B5%D1%81%D1%82%D0%B0-%D0%BC%D1%8A%D0%B6%D0%B0-%D0%BF%D1%80%D0%B5%D0%B1%D0%B8%D0%BB-%D0%B4%D0%BE-%D1%81%D0%BC%D1%8A%D1%80%D1%82-3-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-news656555.html", "text": "До две седмици социалните във Видин ще трябва да решат, къде да настанят брата и сестрата на пребитата до смърт Аксиния. С тях  работи и психолог, защото сестричката на пребитото до смърт 3-годишно дете  е била свидетел на побоя. Окръжен съд Видин постанови постоянна мярка за задържане под стража на Николай Шанков, обвинен в убийството на 3-годишно дете . Мярката за задържане се гледа от съдия Валя Младенова. Тя посочи, че има опасност обвиненият Николай Шанков да се укрие или да извърши друго престъпление и постанови постоянна мярка задържане под стража. За постоянна мярка задържане под стража пред съда пледира представителят на Окръжна прокуратура прокурор Пролетка Велкова. На 7 май в село Слана бара Николай Шанков с удари с ръце и крака, както и с метална тръба е предизвикал смъртта на 3-годишната Аксиния. „Детето плачело, а Шанков бил изморен. Плачещото тригодишно дете е лишено от живот след жесток побой”, каза прокурор Велкова.", "date": "2017.05.10", "title": "Съдът остави в ареста мъжа, пребил до смърт 3-годишно дете"}
{"url": "http://pik.bg/%D1%81%D0%BE%D1%84%D0%B8-%D0%BC%D0%B0%D1%80%D0%B8%D0%BD%D0%BE%D0%B2%D0%B0-%D0%B8-%D0%B3%D1%80%D0%B8%D0%BD%D0%B3%D0%BE-%D0%BA%D0%B0%D0%BD%D1%8F%D1%82-%D0%BD%D0%B0-%D1%81%D1%8E%D0%BD%D0%B5%D1%82-news656522.html", "text": "Шумно парти в Германия вдигат Софи Маринова и гаджето й Гринго. Двойката събира приятели и роднини в немски ресторант в Берлин, а поводът е сюнет на племенника на Гринго. Обрязването, или сюнетът по традиция се чества като празник, на който се събират близки приятели. Развълнуван от предстоящото събитие, певецът покани публично всички в социалните мрежи. „Каним всички близки и приятели на този голям и важен ден. Да се забавляваме до зори”, допълва още щастливият Гринго. Освен, че гаджето й ще се изяви като певец, Софи също ще изпълни няколко свои хитови парчета. Поканени са и други ромски изпълнители, съобщава \"Хот Арена\". Позабравената звезда от близкото минало Амет, също ще се присъедини към купона, който ще се проведе през юни. Призивът за незабравимо парти обаче бе приет от моралистите в социалните мрежи като обида. Фолкаджията буквално бе оплют, а според тях, любимият на Софка не бива да занимава почитателите си с подобни събития от личния си живот.", "date": "2017.05.10", "title": "Софи Маринова и Гринго канят на сюнет"}
{"url": "http://pik.bg/%D0%B0%D0%BA%D1%83%D0%BB%D0%B0-%D0%B7%D0%B0%D1%85%D0%B0%D0%BF%D0%B0-%D0%BF%D0%BE%D1%80%D0%BD%D0%BE%D0%B7%D0%B2%D0%B5%D0%B7%D0%B4%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B8-%D1%81%D0%BD%D0%B8%D0%BC%D0%BA%D0%B8-%D0%B2%D0%B8%D0%B4%D0%B5%D0%BE-news656538.html", "text": "Акула атакува и ухапа по крака порнозвездата Моли Кавали по време на снимки на реклама на нов филм за възрастни, пише „Дейли стар”. Инцидентът е станал на крайбрежието на Флорида. Екипът е трябвало да заснеме клип, в който Кавали се спуска под вода в специална защитна клетка. Когато момичето слиза под водата, където плуват акулите, доста непредпазливо подава крака си извън клетката и това е достатъчно една от акулите да атакува и да я захапе. За щастие, членовете на снимачния екип веднага са се задействали и извадили клетката на повърхността. Порнозвездата е откарана в болница, където й направили 22 шева на раната. Целият инцидент е заснет и компанията за филми за възрастни „Камсода” го качи на своя сайт.", "date": "2017.05.10", "title": "Акула захапа порнозвезда по време на подводни снимки (ВИДЕО)"}
{"url": "http://pik.bg/%D1%81%D1%83%D0%BF%D0%B5%D1%80-%D0%BD%D0%BE%D0%B2%D0%B8%D0%BD%D0%B0-%D1%83%D1%87%D0%B5%D0%BD%D0%B8-%D0%BA%D0%B0%D0%BD%D0%B5%D0%BB%D0%B0%D1%82%D0%B0-%D0%BF%D1%80%D0%B5%D0%B4%D0%BF%D0%B0%D0%B7%D0%B2%D0%B0-%D0%BE%D1%82-%D0%B7%D0%B0%D1%82%D0%BB%D1%8A%D1%81%D1%82%D1%8F%D0%B2%D0%B0%D0%BD%D0%B5-news656472.html", "text": "Консумацията на канела може да защити организма от затлъстяване, диабет и инсулинова недостатъчност. Това заявиха учени от САЩ и Турция на среща на Американската кардиологична асоциация в Минеаполис. Около една трета от жителите на Земята страдат от затлъстяване, а в някои страни – например Великобритания или в Близкия изток – с наднормено тегло е почти половината население. Според прогнозите на СЗО през 2025 г. броят на хората с излишни килограми ще достигне 2,7 милиарда, а тези, които страдат от крайните форми на затлъстяване ще се увеличат със 17%. По тази причина учените и експертите се опитват да намерят методи за избавяне от наднорменото тегло чрез диети или медикаменти, пише БГНЕС. Турският учен Казим Сахин и неговите колеги от университета Фират са открили, че полифенолните антиоксиданти, които се съдържат в канелата, могат да помогнат в борбата срещу затлъстяването. Те са направили експеримент с десетки гризачи, които са били разделени на две групи. Първата е хранена с висококалорична храна богата на мазнини, а втората – с обикновена. И двете групи са получавали добавка канела. Експериментът е показал, че канелата е оказала благотворно влияние върху гризачите, хранещи се мазна храна. Тяхното тегло е намаляло средно с 10%, също така в кръвта им е имало по-малко холестерин и ферменти, стимулиращи натрупването на мазнини в черния дроб и другите жизненоважни органи. Сахин и неговите колеги смятат, че канелата може да бъде използвана не само за кулинарни, но и за терапевтични цели – за борба с глобалната епидемия от затлъстяване.", "date": "2017.05.10", "title": "СУПЕР НОВИНА! Учени: Канелата предпазва от затлъстяване "}
{"url": "http://pik.bg/%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D0%B5%D1%85%D0%BC%D0%B5-%D0%B0%D0%BD%D0%B3%D0%B0%D0%B6%D0%B8%D0%BC%D0%B5%D0%BD%D1%82-%D0%BF%D1%80%D0%B5%D0%B4-%D1%85%D0%BE%D1%80%D0%B0%D1%82%D0%B0-%D0%BD%D0%B0-%D1%85%D0%B0%D1%81%D0%BA%D0%BE%D0%B2%D0%BE-%D0%BD%D0%B0-%D0%BF%D1%8A%D1%80%D0%B2%D0%BE%D1%82%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%B3%D0%BE-%D1%80%D0%B5%D1%88%D0%B0%D0%B2%D0%B0%D0%BC%D0%B5-%D1%81%D1%82-news656563.html", "text": "Обединените патриоти, и ГЕРБ поехме ангажимент пред хората на Хасково да решим проблема с водата, затова на първото си заседание даваме близо 2 млн. лева, за да се направи необходимото. Така премиерът Бойко Борисов мотивира днешното постановление на Министерския съвет, с което чрез бюджета на МРРБ към община Хасково се трансферират 1,9 млн. лв. за финансиране на допълнително аварийно водоснабдяване на града. По този начин ще се изпълни една от краткосрочните мерки за пълното справяне с проблема. Според министъра на икономиката Емил Караниколов, до седмица се очаква да завърши пълната проверка на подпочвените води и за резултатите от нея ще бъдат информирани и Министерският съвет, и кметът на община Хасково. Министър Караниколов информира кабинета и за подготвения законопроект, с който продажбата на акции и дялове – собственост на държавата, от търговски дружества с държавно участие в капитала, да става само след решение на Народното събрание по предложение на Министерския съвет. Ето и пълния текст на стенограмата: БОЙКО БОРИСОВ: Нанков! НИКОЛАЙ НАНКОВ: Уважаеми господин министър-председател, уважаеми колеги министри, проектът на постановление предвижда да се отпуснат средства чрез бюджета на Министерството на регионалното развитие и благоустройството за 2017 г. в размер 1 930 000 лева за община Хасково за финансиране на обект „Допълнително аварийно водоснабдяване на гр. Хасково“ със следните подобекти: На първо място, дублиране на четири броя кладенци в обсега на санитарно-охранителна зона „Север“, като очакваният дебит от четирите съоръжения е 40 литра в секунда. На второ място, подмяна на съществуващ водопровод с дължина 1735 метра, който да провежда допълнителни водни количества. На трето място, дублиране на един брой тръбен кладенец в района на вододайна зона „Узунджово ІІ“ с дебит около 10 литра в секунда. На четвърто място, дублиране на три броя тръбни кладенци в района на вододайна зона „Източна зона“, очакван дебит около 10 литра в секунда. И на последно място, възстановяване на участък с дължина 130 метра на етернитов водопровод – там има и свлачище, пропадане вследствие на проливните дъждове. С предложения проект на Постановление се предвижда средствата да бъдат преведени чрез трансфер от бюджета на МРРБ в бюджета на община Хасково на база сключено споразумение между Министерството на регионалното развитие и благоустройството и община Хасково за целево финансиране. Във връзка с преодоляване на създалата се кризисна ситуация е необходимо да се дублират някои от компрометираните кладенци и да се възстановят или подменят части от съществуващите водопроводи. Посочените аварийни мерки е необходимо да бъдат изпълнени в най-кратки срокове, за да се намали рискът за здравето на живущите в гр. Хасково и да се ограничи режимното водоподаване през следващите месеци, като средствата се осигурят за сметка на резерва за непредвидените и неотложни разходи за 2017 г. в частта да предотвратяване, овладяване и преодоляване на последствия от бедствия. Тук трябва да спомена – това е краткосрочната мярка, в обхвата на която с необходимия ресурс община Хасково и ВиК Хасково ще успеят наистина в най-кратки срокове, тук виждам и кмета на Хасково, да решат проблема с алфа активността, с алфа излъчването и с превишените, по-високите количества уран в някои от вече затворените кладенци на територията на града и на общината. Необходим е пакет от мерки в дългосрочен план, който да бъде достояние на вас, колеги, от Министерски съвет. Има, знаете, работна група, която до 30 май трябва да се произнесе с доклад. Има и анкетна комисия в Народното събрание. Това са наистина най-спешните краткосрочни мерки. С адмирации, по-скоро с благодарност към Министерството на финансите наистина за бързата реакция. Ако позволите, в член 1 една редакция. С колегата от МОСВ Нено Димов преценихме, че е много по-добре би било ако не споменаваме кое е водното тяло, от което ще се черпи вода, от което ще се правят допълнителните съответно кладенци и сондажи. ДЕЛЯН ДОБРЕВ: Господин премиер, ако ми позволите, искам специално да благодаря на Вас и на целия Министерски съвет за навременната реакция. Всъщност, това е първото заседание на новия кабинет и ние сме изключително благодарни и изразяваме благодарността на всички граждани на Хасково, че реагирате така спешно, за да решим този проблем. Това предложение община Хасково и ВиК Хасково го дадоха и на предния кабинет. Те имаха три-четири заседания, в които можеха да решат проблема, така както го правите вие в момента. Не само че не го решиха, а използваха цялата ситуация, за да създават паника и напрежение сред населението. Благодаря още веднъж за това, че на първото заседание вземате мерки и отпускате средства, за да бъде решен проблемът в Хасково. Както министър Нанков каза, предвидени са осем броя нови сондажи в три нови зони, където водата на този етап е с добри показатели, за да може проблемът с водоснабдяването в Хасково да бъде решен. Благодаря. БОЙКО БОРИСОВ: На днешното заседание сме поканили и кмета на Хасково. Отпускаме близо два милиона лева и мисля, че са напълно достатъчни за решаване на проблема с питейната вода в Хасково. И Обединените патриоти, и ГЕРБ това сме го поели като ангажимент в Хасково пред хората, затова и на първото заседание даваме тези пари, за да се направи необходимото. Вчера работиха и МРРБ, и Министерството на околната среда и водите. Благодаря им, че максимално бързо се справиха. Както и Хасково, и ВиК Хасково. Така че, по най-бързия начин трансферът през МРРБ към общината да бъде направен, за да може този проблем хората да го решат. В този ред на мисли, още миналата седмица, първия ден, възложихме и в момента се прави една проверка на урановите мини. Знаете, че бяха затворени няколко десетилетия преди това. Ако имаме нещо към момента и кога ще свършите? ЕМИЛ КАРАНИКОЛОВ: Благодаря Ви. Към момента само кратка информация ще дам. Едно от дружествата към Министерството на икономиката се занимава със закрития уранодобив и им направи запечатките на тези мини. С едно постановление на Министерския съвет от 1998 г. са определени 78 обекта, които се наблюдават. От тези 78 върху 33 от тях са изградени 136 пункта за наблюдение, за мониторинг на системата. Тъй като от 1998 г. до 2000 г. и на другите, на останалите от 33 до 78, не е имало констатирани промени в показателите, те към момента не се контролират. Но ги изпратихме и там да проверят. Специално за региона на Хасково има изградена мониторингова система, тя се следи постоянно. На всеки три месеца се правят отчети. За миналата година и за това първо тримесечие няма констатирани промени в подпочвените води. Обръщам внимание – ние проверяваме само подпочвените води. Очакваме до една седмица да има пълна проверка на абсолютно всичко, но към момента няма показатели извън нормите в подпочвените води. Ще информираме официално с докладна и Министерския съвет, и кмета на Хасково. Благодаря ви. БОЙКО БОРИСОВ: В тоя ред на мисли, да запознаеш Министерския съвет и с другата задача – за мораториума, защото ще го пуснем на обществено обсъждане. Първо да запознаеш колегите, за да чуем мненията. ЕМИЛ КАРАНИКОЛОВ: Благодаря Ви. Има предложение, касаещо Закона за приватизация и следприватизационен контрол. Тъй като, знаете, процесът на раздържавяване чрез приватизация е започнал 1994 г. и продължава към момента, в началото нашата правна система приватизацията е била единствената форма на раздържавяване. Концесии и други форми се появяват след 1996-1997 г. Към момента извършените разпоредителни сделки с активи на държавни дружества извън забранителния списък – тези, които не могат да се продават, е над 98 процента. В последните години се забелязва тенденция, че принципалите, министрите, не съгласуват продажби на акции и дялове на търговски дружества поради различни причини: добро финансово състояние или лошо финансово състояние. Така или иначе, големият процес на раздържавяване е приключил, поради което считаме и е коректно да внесем текст, който да забрани приватизацията на акции и дялове на държавни дружества, в това число и на техни дъщерни дружества. Нека да кажем, че ще приветстваме всяка една регламентация, която ще уреди публично-частното партньорство, но считаме, че към момента процесът на приватизация е приключил, тъй като над 98% от държавните дружества вече са приватизирани. Освен това, още нещо важно: тъй като досега в закона имаше възможност освен приватизация на държавни дружества, има приватизация на имоти и на обособени части. С проекта на изменение на закон предлагаме продажбата на обособени части да става винаги след решение на Народното събрание. Считаме, ако приемете и съответно законодателният орган, оттук нататък продажби на обособени части ще има по предложение на Министерски съвет и след решение на Надзорния съвет. Обръщам внимание: обособена част е имот, който, съгласно Закона за приватизация, може самостоятелно да осъществява административна или стопанска дейност. Благодаря. БОЙКО БОРИСОВ: Дончев. ТОМИСЛАВ ДОНЧЕВ: Това, което коментира колегата, е важно. Само че, от друга гледна точка, не само защото, както той казва, процесът на приватизация е по-скоро приключил. Редно е да обърнем внимание на тези дружества, които имат функции, пряко свързани с националната сигурност. И предвид факта, че се коментират проекти за модернизация на въоръжените сили, едва ли някой в тази зала има нещо против, едва ли има съмнение, че трябва да бъдат положени всички усилия, когато се усвояват нови единици техника, да се направи максималното – или те да се доекипират, изграждат, или поне ремонтират в наличната инфраструктура от дружества. Те, така или иначе, са в забранителния списък, но ключов приоритет трябва да е развитие на капацитет в тази сфера. Не бива само да купуваме, да харчим пари, без да се усвоява капацитет в България и да се използват всички шансове за допълнително развитие на индустрията в отбранителната сфера – още един аргумент към това, което каза колегата. БОЙКО БОРИСОВ: Подготвяйте го, пуснете го за съгласуване, за обществено обсъждане.", "date": "2017.05.10", "title": "Бойко Борисов: Поехме ангажимент пред хората на Хасково, на първото заседание го решаваме (СТЕНОГРАМА)"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-%D0%B8%D0%B7%D0%B3%D1%83%D0%B1%D0%B8-%D0%B2%D0%BE%D1%82%D0%B0-%D0%BD%D0%B0-%D0%B4%D0%BE%D0%B2%D0%B5%D1%80%D0%B8%D0%B5-news656566.html", "text": "Gazeta Express, цитиран от Фокус. Правителството на Косово изгуби вота на доверие, който бе внесен за разглеждане в сряда от „Инициатива за Косово“ с подкрепата на „Алианс за бъдещето на Косово“ и „Самоопределение“, а също и с тази на 12 народни представители от управляващата партия, съобщава вестник Вотът на недоверие срещу кабинета на министър-председателя Иса Мустафа премина с гласовете на 78 от народните представители в законодателния орган в Прищина. По този начин опозицията успя да павира пътя за предсрочни парламентарни избори в страната, които трябва да бъдат проведени в рамките на 45 дни. Президентът Хашим Тачи ще започне още в четвъртък преговори с опозиционните партии, за да бъде определена точната дата на предсрочния вот в най-младата държава на Балканския полуостров.", "date": "2017.05.10", "title": "Правителството на Косово изгуби вота на доверие"}
{"url": "http://pik.bg/%D0%B2-%D0%BA%D0%B8%D1%82%D0%B0%D0%B9-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%D1%87%D0%B5%D1%80%D0%B5%D0%BD-%D0%BB%D0%B5%D0%B1%D0%B5%D0%B4-%D0%BE%D1%82-%D0%B7%D0%BE%D0%BE%D0%BF%D0%B0%D1%80%D0%BA-%D0%B8-%D0%B3%D0%BE-%D1%81%D0%B3%D0%BE%D1%82%D0%B2%D0%B8%D1%85%D0%B0-%D0%BD%D0%B0-%D1%80%D0%B0%D0%B3%D1%83-news656542.html", "text": "Двама китайци, посетили зоопарк в град Шанхай, откраднали черен лебед и го изнесли в голяма торба. Това съобщи случаен свидетел на кражбата, пише The South China Morning Post. Информацията за кражбата била потвърдена и от записи от видеокамерите. Полицаите видели как двамата мъже влизат в охраняемия зоопарк и хващат птицата. След като изнесли своята жертва, те я убили и сготвили като рагу. Оказало се обаче, че ястието не е особено вкусно и крадците излапали само част от него, а другото изхвърлили. Полицията обаче успяла да стигне до тях и ги арестувала за кражбата.", "date": "2017.05.10", "title": "В Китай откраднаха черен лебед от зоопарк и го сготвиха на рагу"}
{"url": "http://pik.bg/%D1%87%D0%B5%D1%80%D0%BD%D0%B0-%D1%81%D1%80%D1%8F%D0%B4%D0%B0-%D0%B1%D0%BE%D0%B3%D0%B4%D0%B0%D0%BD%D0%B8%D1%86%D0%B0-%D0%BE%D0%BF%D0%BB%D0%B0%D0%BA%D0%B2%D0%B0-%D0%BF%D0%B5%D1%82%D1%82%D0%B5-%D0%B6%D0%B5%D1%80%D1%82%D0%B2%D0%B8-%D0%BE%D1%82-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D0%BF%D1%8A%D1%82%D1%8F-%D0%BF%D0%BE%D0%BA%D1%8A%D1%80%D1%82%D0%B8%D1%82%D0%B5%D0%BB%D0%BD%D0%BE-%D0%B2%D0%B8%D0%B4%D0%B5%D0%BE-news656458.html", "text": "Богданица оплаква петте жертви от зверското меле до селото. В кървавия инцидент, който стана вчера, загинаха трима мъже и две жени. Жестока катастрофа стана малко след 16 ч. на пътя от Асеновград към селото. Мерцедесът, в който пътували жертвите, излязъл от пътя, претърколил се в нивата и се забил последователно в няколко дървета. При удара на място загинали и петимата в колата. Всички са  на възраст малко над 20 години. \"Тук е като в касапница. Вадим телата на парчета и ги събираме, доколкото можем, встрани от колата. От тях се разбира, че жертвите са повече от четири, както беше съобщено първоначално\", казват спасители, пристигнали на мястото на кървавата касапница. Единият от загиналите е 23-годишният Ангел Николов, който е баща на 5 деца. Другите жертви са с имена Райчо, Ивайло и Зюмбюла, а второто момиче не беше идентифицирано. Близки на загиналите стояха встрани и ридаеха неудържимо, съобщава \"Марица\". Според тях младежите  били в казино в Асеновград и се прибирали към къщи. Повечето от тях са семейни и имат деца, които остават сираци. Двама от жертвите са семейство.", "date": "2017.05.10", "title": "ЧЕРНА СРЯДА! Богданица оплаква петте жертви от касапницата на пътя (ПОКЪРТИТЕЛНО ВИДЕО)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0%D0%B7%D0%BD%D0%B0%D1%87%D0%B8-5-%D0%BD%D0%BE%D0%B2%D0%B8-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%80%D0%B8-news656571.html", "text": "Премиерът Бойко Борисов подписа заповеди за назначаването на осем заместник-министри. Предложенията са на съответните министри. В Министерството на отбраната заместник-министър става Атанас Запрянов, който заемаше същия пост от юли 2016 г. до януари 2017 г. За заместник-министър е назначен и Анатолий Величков – депутат в 37-ото и 38-ото Народно събрание, член на Комисията по външна политика, който от 2002 г. работи в ПОК „Съгласие“ В Министерството на вътрешните работи на поста заместник-министър се връща Красимир Ципов, който заемаше длъжността и в предходното правителство с премиер Бойко Борисов. Стефан Балабанов също става заместник-министър в МВР. От 2011 г. той е заместник-кмет на община Пещера. Бил е и началник сектор „Криминална полиция“ в ОДМВР – Пазарджик и началник РПУ в Пещера. Евгени Стоянов става заместник-министър на правосъдието. Той е бил прокурор в Софийска градска прокуратура, а от 2016 г. е съдия в Административен съд София-град. Заместник-министри на здравеопазването стават Стоил Апостолов и Лидия Нейчева. Апостолов е завършил Медицинския университет в Пловдив –специалист по „Анестезиология и реанимация“. Работил е и като управител в лечебни заведения в Пещера, Пазарджик, Бургас. Лидия Нейчева е заемала поста на заместник-министър на здравеопазването за различни периоди през 2013 г. и 2014 г. Габриела Козарева е назначена за заместник-министър на младежта и спорта. От 2015 г. тя е директор на дирекция „Спортна инфраструктура и управление на държавното участие“ в министерството. Завършила е Юридическия факултет на СУ „Св. Климент Охридски“, магистър по право.", "date": "2017.05.10", "title": "ПЪРВО В ПИК! Борисов назначи 5 нови зам.-министри"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BE%D0%B1%D1%81%D1%8A%D0%B4%D0%B8-%D1%81-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%BD%D0%B0-%D0%B1%D0%B0%D0%B2%D0%B0%D1%80%D0%B8%D1%8F-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D0%B8%D1%82%D0%B5-%D0%B7%D0%B0-%D0%BF%D1%80%D0%BE%D1%82%D0%B8%D0%B2%D0%BE%D0%B4%D0%B5%D0%B9%D1%81%D1%82%D0%B2%D0%B8%D0%B5-%D0%BD%D0%B0-%D1%82%D0%B5%D1%80%D0%BE-news656568.html", "text": "Председателят на Парламентарната група на ГЕРБ и заместник-председател на партията Цветан Цветанов проведе работна среща с председателя на Комисията за контрол на специалните служби към Баварския Ландтаг и член на подкомисията G10 Юрген Хайке и с бившия ръководен министерски съветник в Баварското министерство на правосъдието д-р Хелмут Палдер. В разговора участваха и регионалния директор на Фондация „Ханс Зайдел“ за Югоизточна Европа д-р Клаус Физингер и ръководителя на фондацията в България Богдан Мирчев. Представителите на баварските власти са в България за участие в семинар на Фондация „Ханс Зайдел“, посветен на противодействието на нарастващите заплахи от тероризъм. По време на срещата Цветан Цветанов, Хайке и Палдер обсъдиха възможностите за разширяване на съвместната работа между Баварския Ландтаг и българското Народно събрание по темите, свързани с противодействие на тероризма и организираната престъпност. Договорено беше чрез фондация „Ханс Зайдел“ организирането на съвместни обучения, свързани с разследването на тероризъм. В обученията ще бъдат изучавани инструментариума на германското антитерористично законодателство, противодействието на радикализацията и сътрудничеството на национално и международно ниво между правоохранителните и правораздавателните институции на България и Германия. Председателят на Комисията за контрол на специалните служби към Баварския Ландтаг и член на подкомисията G10 Юрген Хайке поздрави Цветан Цветанов за избирането му за председател на вътрешната комисия в Народното събрание. Д-р Физингер още веднъж предаде поздравленията на председателя на „Ханс Зайдел“ проф. Урсула Менле към Бойко Борисов и ГЕРБ за убедителната победа на изборите и формирането на правителството. Цветан Цветанов запозна участниците в срещата и с актуалната политическа обстановка в страната и законодателните приоритети на ГЕРБ в Народното събрание.", "date": "2017.05.10", "title": "Цветан Цветанов обсъди с представители на Бавария възможностите за противодействие на тероризма"}
{"url": "http://pik.bg/%D0%BC%D0%BE%D1%89%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D1%80%D0%B0%D0%B2%D0%B5%D0%BD%D1%81%D1%82%D0%B2%D0%BE-%D0%B2-%D1%81%D0%BF%D0%BE%D1%80%D1%82%D0%B0-%D0%BE%D0%B1%D0%B5%D0%B7%D0%B3%D0%BB%D0%B0%D0%B2%D0%B8%D1%85%D0%B0-%D1%81%D0%B8%D0%BD%D1%8F-%D0%BD%D0%B0%D0%B4%D0%B5%D0%B6%D0%B4%D0%B0-news656527.html", "text": "Пореден допинг скандал тресе спорта. А ситуацията е изключително комплицирана. 24-годишният Спас Байрев гори за 2 години. Волейболистът, който стартира сезона като лидер на \"Левски\" е аут от паркета за 24 месеца. Това е решението на Дисциплинарната комисия към Българския олимпийски комитет. Спас даде положителна проба за марихуана. Първо провинение за надеждата Байрев и сериозно наказание. Нищо против санкциите за прекрачили границите на правилата спортисти. Тук обаче е интересно да се припомнят 2 любопитни казуса. През 2009-а година Федерацията по плуване на САЩ спря състезателната дейност на Майкъл Фелпс за три месеца. Причината за наказанието са снимки на Фелпс, на изображенията се вижда как плувецът употребява марихуана. \"Това не е ситуация, в която са нарушени антидопинг правилата, но решихме да изпратим ясно послание до Майкъл, защото той разочарова много хора, включително стотици деца, които се занимават с плуване и го приемат като модел за подражание\", обявиха от визираната федерация. Спортния арбитражен съд в Лозана, намали срока на санкцията на Мария Шарапова с девет месеца - от 2 години на 15 месеца. Правата на рускинята бяха спрени заради употребата на забранено вещество. Към момента Майкъл Фелпс е тотална легенда в спорта. 23-кратен олимпийски шампион. Уникално, велико постижение на Фелпс. Интересно е, че американецът отправи сериозни критики към спортистите използващи забранени стимуланти, в дискусиите около Олимпиадата в Рио. Шарапова пък е сред фаворитите за спечелване на \"Ролан Гарос\" 2017 и \"Уимбълдън\" 2017, а шансовете й за триумф тази година в Откритото първенство на САЩ изглеждат дори по-добри. Рускинята отново е в играта. Спас Байрев пък е низвергнат, той се жалва, че не е получил подкрепа, очаквана от него. Любопитно е дали наказанието на диагоналът ще бъде намалено! А дали взетата от него субстанция или тази, използвана от Маша спомагат повече за високи резултати в спорта - е въпрос, който предизвиква интересни полемики. Събитията около Фелпс също са дискусионни, спрямо ситуацията с Байрев. И тук е редно да се отвори още една скоба - също наскоро състезателят по скокове във вода Богомил Койнашки бе наказан за 4 години след употреба на марихуана. Равенство в спорта - дали?", "date": "2017.05.10", "title": "Мощен скандал! Равенство в спорта!? \"Обезглавиха\" синя надежда"}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B1%D0%BC%D0%B2-%D1%81%D0%B5-%D0%BF%D0%BE%D0%BC%D0%BB%D1%8F-%D0%BD%D0%B0-%D0%BF%D0%B5%D1%89%D0%B5%D1%80%D1%81%D0%BA%D0%BE-%D1%88%D0%BE%D1%81%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news656576.html", "text": "Тежка катастрофа стана днес следобед на Пещерско шосе в Пловдив. Лек автомобил БМВ е помлян след удара. Инцидентът е станал на 2 км от изхода на Пловдив в посока Пещера, съобщи TrafficNews.bg. Катастрофата предизвика сериозни задръствания на изхода на града. На място бе потрошен лек автомобил БМВ. Не е ясно дали колата се е ударила в дърво край пътя, или в друга кола. Лявата част на предницата, заедно с гумата, са тотално отнесени след сблъсъка. Жена е стояла зад волана на БМВ-то, но тя отказа коментар. Съпругът й, пристигнал на мястото на инцидента, коментира, че шофьорката е добре, но е в шок след случилото се.", "date": "2017.05.10", "title": "Тежка катастрофа! БМВ се помля на Пещерско шосе в Пловдив"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B2%D0%BE%D0%B4%D0%B0%D1%82%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BD%D0%B3%D1%80%D0%B0%D0%B4-%D1%81%D0%B5-%D0%BF%D0%BE%D0%B4%D0%BE%D0%B1%D1%80%D1%8F%D0%B2%D0%B0-%D1%81%D0%B0%D0%BC%D0%BE-%D0%B5%D0%B4%D0%B8%D0%BD-%D0%BA%D0%B0%D0%BF%D1%82%D0%B0%D0%B6-%D0%BE%D1%81%D1%82%D0%B0%D0%B2%D0%B0-%D0%BF%D0%BE%D0%B4-%D0%BD%D0%B0%D0%B4%D0%B7%D0%BE%D1%80-news656549.html", "text": "В Регионалната здравна инспекция в Пазарджик е получено писмо от Националния център по радиобиология и радиационна защита – град София, окончателен протокол с резултати от извършения радиологичен контрол на проби питейни води от централни водоизточници, пробонабрани от служители на РЗИ - Пазарджик от район Велинград. Това съобщиха от РЗИ - Пазарджик. Резултатите от извършените анализи съответстват на изискванията на Наредба № 9 за качеството на водата, предназначена за питейно-битови цели, с изключение на пробата вода от каптаж-извор “Легоринец”, чийто резултат не съответства по показател “обща алфа-активност” и “естествен уран”. Във връзка с това директорът на РЗИ – Пазарджик д-р Фани Петрова издаде заповед, с която възстановява водоползването от каптаж „Клептуза“ (захранващ с питейна вода част от кв. \"Лъджене\" и кв. \"Чепино\" в гр. Велинград) и отменя наложените ограничения за ползването на водата за питейни нужди от каптаж „Суха лъка“ (захранващ с питейна вода с. Грашево и с. Мечо корито) и каптажи „Арап чал“, „Балабаница“ и „Чакърица“ (захранващи с питейна вода с. Юндола, с. Св. Петка и с. Пашово). На основание получените резултати остава в сила спиране на водоползването на водата за питейни нужди от централен водоизточник: каптаж „Легоринец“ (захранващ с питейна вода част от кв. Чепино гр. Велинград).", "date": "2017.05.10", "title": "ДОБРА НОВИНА! Водата във Велинград се подобрява, само един каптаж остава под надзор"}
{"url": "http://pik.bg/%D0%B6%D0%B0%D0%BD-%D0%BA%D0%BB%D0%BE%D0%B4-%D1%8E%D0%BD%D0%BA%D0%B5%D1%80-%D1%89%D0%B5-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D1%80%D0%B5%D1%81%D0%BE%D1%80%D0%B0-%D0%BD%D0%B0-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-news656553.html", "text": "Тази сутрин председателят на Европейската комисия Жан-Клод Юнкер получи предложението на българския министър-председател Бойко Борисов за номинация на г-жа Мария Габриел за кандидат, който да замени предишния комисар Кристалина Георгиева. Това съобщиха от представителството на Европейската комисия в България. Предложението за номинация бе направено след телефонен разговор между председателя Юнкер и премиера Борисов, проведен на 5 май, петък. По време на разговора двамата ръководители постигнаха съгласие, че номинацията за кандидат за комисар трябва да се представи в кратък срок. Следващата стъпка е председателят Юнкер да се срещне с Мария Габриел и да проведе интервю. Целта е да се прецени способността на кандидата да изпълнява длъжността европейски комисар, особено с оглед на член 17, параграф 3 от Договора за Европейския съюз, който гласи: \"Членовете на Комисията се избират на основание на тяхната обща компетентност и ангажираност към европейската идея и измежду лица, чиято независимост е извън съмнение“. Въз основа на интервюто председателят Юнкер ще вземе решение и за разпределянето на отговорностите на бъдещия комисар с българско гражданство. Това е в съответствие с член 17, параграф 6 от Договора за Европейския съюз, по силата на който председателят на Комисията има изключителното право да организира работата на Комисията. От процедурна гледна точка за назначаването на нов комисар с българско гражданство е необходимо взаимно съгласие между председателя на Комисията и Съвета, след консултация с Европейския парламент (член 246, втора алинея от Договора за функционирането на Европейския съюз). Освен това съгласно междуинституционалното Рамково споразумение за отношенията между Европейския парламент и Европейската комисия председателят на Комисията, преди да даде съгласието си относно решението на Съвета за назначаване на новия комисар, трябва да \"разгледа задълбочено“ резултата от консултацията с Европейския парламент (параграф 6 от Рамковото споразумение), който провежда размяна на мнения с кандидата. След решението на бившия заместник-председател Кристалина Георгиева да напусне Европейската комисия комисар Гюнтер Йотингер пое отговорността на 1 януари 2017 г. за бюджета и човешките ресурси, а председателят Юнкер временно разпредели портфолиото за цифровата икономика и цифровото общество на заместник-председателя Андрус Ансип.", "date": "2017.05.10", "title": "Жан-Клод Юнкер ще определи ресора на Мария Габриел"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BC%D0%B1%D0%B0%D0%BA%D0%B0-%D0%B7%D0%B0%D0%BA%D0%BE%D0%B2%D0%B0%D0%BD-%D0%B2-%D1%81%D1%8A%D0%B4%D0%B0-%D0%BE%D1%82%D0%BD%D0%B5%D1%81%D0%B5-12-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D1%83%D0%B1%D0%B8%D0%B9%D1%81%D1%82-news656572.html", "text": "Емил Първанов - Ембака, който в момента е посъдим за смъртта на бившия легионер Николай Чивиев на магистрала „Срума“, отнесе ефективна присъда по друго дело, научи ПИК от съда. Става въпрос за закана за убийство на Антонен Парашкевов. Ембака няколко пъти е заплашвал Парашкевов, като присъдата е за първата закана. При следваща среща потърпевшият закова Ембака с камера, скрита в ръчен часовник, която го записа как пак го заплашва отново с убийство. Съдът се е произнесъл с положителна присъда от 1,2 години затвор при първоначален строг режим. В момента делото предстои да се гледа на втора инстанция. Припомняме, че според Първанов комшията му Антонен Парашкевов навлязъл с 1,80 м ограда (общо 20 кв. м) в двора му. „Имахме договорка да монтирам обща врата и той да ми я плати. Аз не му бях дал дистанционно и той счупил апаратите”, каза преди време в съда Ембака и обясни, че е възможно в нервно състояние да го е заплашил. След няколко закани с Ембака се свързала адвокатката на Парашкевов. Поканила го на среща в бензиностанция. Първанов отишъл, а съседът му носел камера, скрита в ръчен часовник. „Който влезе през тупика, ти, майка ти или някой от твоето семейство, ще ви смачкам. Всеки божи ден, където ви видя, ще ви затрия. Аз имам мои закони, и да влезна в затвора, после, като излезна, си заминавате всички. Ще ви избия”, плашел Ембака. Макар и с лошо качество, репликите били записани от скритото устройство и потвърдени от свидетели. Относно делото за смъртта на легионера Николай Чивиев на магистрала „Струма“, процесът продължава. Четирима свидетели се явиха вчера в Окръжен съд – Благоевград, за да дадат показания. Седем свидетели са предвидени за изслушване на следващото заседание по делото.", "date": "2017.05.10", "title": "ИЗВЪНРЕДНО И САМО В ПИК! Ембака закован в съда! Отнесе 1,2 години затвор за заплаха за убийство! Делото му за смъртта на легионера Чивиев продължава"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D1%81%D0%B0%D1%89-%D0%B8-%D1%80%D1%83%D1%81%D0%B8%D1%8F-%D0%B8%D0%B7%D0%BF%D1%80%D0%B0%D1%89%D0%B0%D1%82-%D0%BD%D0%BE%D0%B2%D0%B8-%D0%BF%D0%B0%D1%80%D1%82%D0%B8%D0%B4%D0%B8-%D0%BE%D1%80%D1%8A%D0%B6%D0%B8%D1%8F-%D0%B2-%D1%81%D0%B8%D1%80%D0%B8%D1%8F-news656556.html", "text": "Администрацията на Доналд Тръмп одобри доставки на тежко въоръжение за сирийските кюрди. Те са важна част от войските, които се готвят да атакуват Ракка, където все още се задържат терористите от „Ислямска държава”. Това съобщи „Асошиейтед прес”. Решението е взето, въпреки негативната реакция на Турция. Американски военни обаче обявиха ,че оръжията ще отидат за постигане на конкретни военни цели в битката с терористите  и няма да бъдат насочвани срещу турски войски. В същото време и Русия изпрати допълнителни товари с оръжие в Сирия, съобщи „Фокс нюз”. В сирийското пристанище Тартус руски кораб е разтоварил 21 гаубици М-30, образец 1938 година. Доставени са и зенитно-ракетни установки С-400, които ще бъдат предадени на войските на Башар Асад. Арабски вестник, издаван в Лондон съобщи, че е възможно по молба на правителството в Дамаск  Русия да изпрати и сухопътни войски в Сирия за укрепване на позициите на правителствените войски.", "date": "2017.05.10", "title": "ИЗВЪНРЕДНО ЗА ВОЙНАТА: САЩ и Русия изпращат нови партиди оръжия в Сирия"}
{"url": "http://pik.bg/%D1%82%D0%BE%D0%B2%D0%B0-%D0%B5-%D0%BD%D0%B0%D0%B9-%D0%B1%D1%8A%D1%80%D0%B7%D0%B8%D1%8F%D1%82-%D0%B4%D0%B6%D0%B8%D0%BF-%D0%B2-%D1%81%D0%B2%D0%B5%D1%82%D0%B0-%D0%B2%D0%B4%D0%B8%D0%B3%D0%B0-%D0%B4%D0%BE-370-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B0-%D0%B2-%D1%87%D0%B0%D1%81-news656545.html", "text": "Toyota Land Speed Cruiser е най-бързият джип в света, след като бе регистрирана скорост от 370 километра в час на четирикилометрова права отсечка в пустинята Мохаве в САЩ, съобщиха от компанията-производител. Рекордът обаче не бе регистриран в Книгата на Гинес, тъй като бе постигнат от автомобил, произведен само в един екземпляр. „Тойота” представи новия си джип Land Cruiser с мощност 2000 к.с. на американското тюнингово шоу SEMA. Но за да достигне рекордната скорост, се наложило да се направят доста промени в стандартното изпълнение. Така 5.7 литровият двигател V8 е бил снабден с две гигантски турбини Garrett,, което позволи увеличаването на мощността на автомобила до 2000 к.с. Скоростната кутия е изработена специално за този автомобил, специални са и аеродинамичните елементи на каросерията. Променено е и разположението на някои компоненти на колата, за да се реши проблема с високия център на тежестта на джипа.", "date": "2017.05.10", "title": "Това е най-бързият джип в света, вдига до 370 километра в час"}
{"url": "http://pik.bg/%D0%BD%D0%BE%D0%B2%D0%B0%D1%82%D0%B0-%D0%BC%D0%BE%D0%B4%D0%B0-%D0%B7%D0%B0-%D0%BB%D1%8F%D1%82%D0%BE%D1%82%D0%BE-%D0%BD%D0%B0%D0%B4%D0%B0%D1%80%D0%B5%D0%BD%D0%B8%D1%82%D0%B5-%D0%B4%D0%B0%D0%BC%D0%B8-%D1%81%D0%B8-%D0%BA%D1%83%D0%BF%D1%83%D0%B2%D0%B0%D1%82-%D0%BF%D0%BE-%D0%BC%D0%B0%D0%BB%D0%BA%D0%B8-%D0%BF%D0%BE-%D1%80%D0%B0%D0%B7%D0%BC%D0%B5%D1%80-%D0%B1%D0%B8%D0%BA%D0%B8%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news656550.html", "text": "Лятото е на прага, макар че досега не дава признаци и температурите се лутат между 12 и 15 градуса. Обаче само след десетина дни е възможно да тръгнем по къси панталони и мини поли и да започнем да мечтаем за море. А на морето тази година ще бъде горещо-в пряк и преносен смисъл. Както се вижда от водещите модни издания в света, тази година дамите с повече дадености в областта на бюста и ханша са намерили начин да покажат това, без да минават границата на приличието. Става дума за последния писък на дизайнерските бански, предназначени за жени с възможности, които има какво да покажат. Номерът е съвсем елементарен-просто си избират бански, които са по-малки от тези, които са за техните мерки. Резултатът е впечатляващ. Въпросът сега е къде ще могат да се видят такива красавици. В България такива плажове има, късметлиите ще могат да се любуват на малките бански. Гледката обаче ще е най-забележителна по Ривиерата във Франция, както и на престижните курорти в Испания.", "date": "2017.05.10", "title": "НОВАТА МОДА ЗА ЛЯТОТО: Надарените дами си купуват по-малки по размер бикини (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B3%D0%BB%D0%B5%D0%B4%D0%B0%D1%82-%D1%83%D1%81%D0%BB%D0%BE%D0%B2%D0%B8%D1%8F%D1%82%D0%B0-%D0%BD%D0%B0-%D1%82%D1%80%D1%83%D0%B4---%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D0%BD%D0%B0-%D0%B6%D0%B8%D0%B2%D0%BE-news656535.html", "text": "редставяне на информация от омбудсмана Мая Манолова, ИА \"Главна инспекция по труда\", Фонда \"Гарантирани вземания на работниците и служителите\" към НОИ и Националната агенция по приходите за случаите на дължими, но неизплатени заплати от работодателите. Манолова дойде подготвена в парламента и изнесе само малка част от получинети до нея сигнали за неизплатени заплати, като най-много се отличават тези на хора работили в охранителни фирми. \"Главна инспекция по труда, 225 хиляди, контрольорите са около 350 и няма как да се справят с тази отговорна задача, защото те не отговарят само за неизплатените заплати. Това не зависи от ГИТ, защото знаете че една от първите промени е да се намали щата на администрацията. С този капацитет те няма как да изпълняват задълженията си\", заяви Хасан Адемов от ДПС. Следващото заседание за момента е насрочено за следващата стряда от 14 часа, но е възможно да претърпи и промяна, тъй като част от депутатие членове на комисията очевидно имат проблем с този час и ден. На идното заседание се очаква да бъдат изслушани синдикати. Днес е първото заседание на", "date": "2017.05.10", "title": "ИЗВЪНРЕДНО В ПИК TV! Депутатите гледат условията на труд - гледайте НА ЖИВО"}
{"url": "http://pik.bg/%D0%BA%D0%B0%D0%BA%D1%8A%D0%B2-%D0%B0%D0%B2%D0%B0%D0%BD%D1%82%D1%8E%D1%80%D0%B8%D1%81%D1%82-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B8-%D1%87%D0%B5-%D0%B4%D0%B0-%D1%82%D1%80%D1%8A%D0%B3%D0%BD%D0%B5%D1%88-%D1%81-%D1%82%D0%B0%D0%B7%D0%B8-%D0%B0%D0%BD%D1%82%D0%B8%D0%BA%D0%B0-%D0%B7%D0%B0-%D0%B5%D0%B2%D1%80%D0%BE%D0%BF%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news656499.html", "text": "\"Само си представете колко романтична и комфортна ще е екскурзията с тази антика!\", възкликна читател на \"Трафик Нюз\" и изпрати снимки, \"подплатяващи\" вълнението му. Въпросната \"антика\" се оказа форд, който дори да не е съвсем античен, има вид от Балканската война. Визията на возилото едва ли щеше да направи впечатление на някого по нашенските улици, ако табела на задното му стъкло не обясняваше, че с него се правят екскурзии до... Австрия, Германия и Франция. В потвърждение на това фордът разтовари на спирка на бул. \"Шести септември\" екскурзианти, очевидно възползвали се от услугите му.", "date": "2017.05.10", "title": "Какъв авантюрист трябва да си, че да тръгнеш с тази антика за Европата! (СНИМКИ)"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B2%D0%B7%D1%80%D0%B8%D0%B2%D0%BE%D0%B2%D0%B5-%D1%89%D0%B5-%D1%80%D0%B0%D0%B7%D1%82%D1%8A%D1%80%D1%81%D1%8F%D1%82-%D0%B1%D1%83%D1%80%D0%B3%D0%B0%D1%81%D0%BA%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%E2%80%9E%D0%B1%D0%B0%D0%BD%D0%B5%D0%B2%D0%BE%E2%80%9C-news656497.html", "text": "Утре ще се извършват контролирани взривни работи, свързани с добивния процес на кариерата край бургаския квартал „Банево“. Това съобщават от Община Бургас. От фирма „Благоустройствени строежи“ ЕООД призовават гражданите в близост до обекта за тяхна безопасност в това време да не приближават на разстояние по-малко от 1 километър около границите на кариерата. За осигуряване на сигурността на жителите по време на взривяването служители ще отцепят района и при необходимост ще дават указания на желаещите да преминат оттам.", "date": "2017.05.10", "title": "ВАЖНО! Взривове ще разтърсят бургаския квартал „Банево“"}
{"url": "http://pik.bg/%D1%80%D0%BE%D0%BA%D1%81%D0%B0%D0%BD%D0%B0-%D0%B2%D0%B4%D0%B8%D0%B3%D0%B0-%D1%81%D0%B2%D0%B0%D1%82%D0%B1%D0%B0-%D0%BF%D1%80%D0%B5%D0%B7-%D1%8E%D0%BB%D0%B8-%D0%B8-%D0%B2%D0%BB%D0%B8%D0%B7%D0%B0-%D0%B2-%D1%80%D0%BE%D0%B4%D0%B8%D0%BB%D0%BD%D0%BE%D1%82%D0%BE-news656528.html", "text": "Чалга дивата Роксана е в заслужена почивка, но не пропуска да прави феновете си свидетели на своето ежедневие и да отговоря на съобщенията, които буквално я заливат в социалните мрежи. Бременността на гласовитата певица върви спокойно и причина за това е половинката й Александър, който буквално не дава косъм да падне от косата на любимата му. Двамата влюбени прекарват цялото си време заедно в усилена подготовка за грандиозната сватба, която ще се състои в края на месец юли. Кумове на събитието ще бъдат Сашка и Веско Рикови, близки и дългогодишни приятели на Роксана. Това лято ще бъде едно от най-важните за Роксана, защото тя ще се врече във вярност на Александър, а малко след сватбата се очаква семейството им да се увеличи с мъжка рожба. Наред с личните си трепети, наскоро певицата загатна и за два нови проекта, което само по себе си говори за огромния хъс за работа на Роксана и затова, че дори за секунда тя не спира да мисли за феновете си, съобщават от \"Планета ТВ\".", "date": "2017.05.10", "title": "Роксана вдига сватба през юли и влиза в родилното"}
{"url": "http://pik.bg/%D0%BA%D1%80%D0%B8%D0%B7%D0%B0-%D0%B2-%D0%B1%D1%80%D0%B0%D0%BD%D1%88%D0%B0-%D0%BA%D0%B0%D0%BA-%D1%81%D0%B5-%D0%BD%D0%B0%D0%B5%D0%BC%D0%B0-%D1%80%D0%BE%D0%BC-%D0%B7%D0%B0-%D1%81%D0%B5%D1%80%D0%B2%D0%B8%D1%82%D1%8C%D0%BE%D1%80-%D0%BA%D1%80%D0%B0%D0%B9-%D0%BC%D0%BE%D1%80%D0%B5%D1%82%D0%BE-news656433.html", "text": "700 лв. чисто плюс бакшиша, безплатна нощувка и храна. Така започват преговорите с поредния „кандидат” за сервитьор в малък хотел-ресторант 3 звезди в Черноморец. Кандидат е условно казано, защото кандидати няма! Преговорите се водят с роми от близките села в община Созопол, които собственикът на туристическия обект обикаля от две седмици, за да събира персонал – нужен от 1 юни до 30 септември. Желаещи да работят  в очертаващия се изключително силен сезон сред българите с бяла кожа няма. Просто няма! Затова този бизнесмен не е единствен, който моли ромите от селата във вътрешността да дойдат и да спасяват положението. Това е отчайващото признание на Т.М., дългогодишен играч в туристическия бизнес по Южното Черноморие. Човекът разказва пред \"Флагман\" още подробности около ужаса, с който се сблъскват колегите му, подготящи обектите за лятото. Първите автобуси с организирани чужди туристи вече са по хотелите в Слънчев бряг, Поморие, Созопол. Положението с персонала обаче навсякъде е плачевно. Заведенията все още не са отворили. Ето как продължават неволите на управителите на заведения в тези решаващи две седмици до 24 май, като имате предвид, че 700-те лева чисти се дават, след като наетият служител получава и трудов договор с платени осигуровки – за сметка на работодателя, защото вече никой не рискува да наема кадри на черно. „Кандидат-сервитьорът”  обаче не желае да фигурира с името си пред контролните органи и настоява, ако изобщо почне работа, да взема заплата на ръка и да сервира нелегално. Причината – той е регистриран в Бюрото по труда и иска да си взема от там социалната помощ. На него не му пука, че шефът ще отнесе глоба затова, че не е регистрирал трудов договор и не го е осигурил за тия три месеца. „Изпитът” продължава с решаване на тест за интелигентност. Напр. клиент поръчва три кебапчета, 1 бира, две филии хляб – отразяване ръкописно в тефтерче(не в компютър). Оказва се, че ромът, който е с диплома за основно образование, изобщо не може да пише. И това е масово явление при наемането на персонал за най-ниската категория заведения. Към момента пратеници на петзвездни хотели и ресторанти са се изнесли в Молдова и Украйна, откъдето на място интервюират кандидати за работа – сервитьори и камериерки. Ще се окажем пред най-големия си провал в туризма, защото недостигът на кадри е повсеместен, коментират от бранша.", "date": "2017.05.10", "title": "Криза в бранша! Как се наема ром за сервитьор край морето"}
{"url": "http://pik.bg/%D0%B1%D0%B8%D0%B2%D1%88%D0%B0%D1%82%D0%B0-%D0%BD%D0%B0-%D0%BA%D1%80%D0%B8%D1%81%D0%BA%D0%BE-%D0%B2%D1%8A%D1%80%D1%82%D0%B8-%D1%8F%D0%BA%D0%B0-%D0%B4%D1%83%D0%BF%D0%B0%D1%80%D0%B0-news656505.html", "text": "Плеймейтката Ася Капчикова показа тяло за завиждане. Блондинката демонстрира яка дупара на една от последните си снимки. Редовните тренировки определено се отразяват добре на красавицата. Задните части на красавицата са толкова здрави, че тя няма нужда и от бельо, за да ги придържа. Бившата на Криско отдавна е запалена фитнес маниачка и не пропуска и ден, без да е в залата. Ася е запалена по щангите от дълго време и тренира упорито. В резултат на това тя пази строги режими и внимава изключително много с какво се храни.", "date": "2017.05.10", "title": "Бившата на Криско върти яка дупара"}
{"url": "http://pik.bg/%D1%81%D0%BF%D0%BE%D0%BC%D0%B5%D0%BD%D0%B8-%D0%BE%D1%82-%D1%81%D0%BE%D1%86%D0%B0-%D0%BA%D0%BE%D0%BC%D1%83%D0%BD%D0%B8%D1%81%D1%82%D0%B8%D1%82%D0%B5-%D0%BE%D0%B1%D0%B5%D0%B7%D0%B3%D0%BB%D0%B0%D0%B2%D0%B8%D1%85%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D0%BA%D0%B0-%D0%BD%D0%B0-%D1%87%D0%B0%D1%80%D0%B4%D0%B0%D1%84%D0%BE%D0%BD-%D0%B2-%D0%B3%D0%B0%D0%B1%D1%80%D0%BE%D0%B2%D0%BE-news656532.html", "text": "По инициатива на бившия кмет на Габрово архитект Карл Кандулков през 1975 г. в града започна издигане на монументален паметник на героя от Съединението през 1885 г., габровеца Продан Тишков-Чардафон. Автор на паметника е проф. Илия Илиев. Фигурата на Чардафон е внушителна – язди кон с размахана сабя. Проектът за паметника е одобрен от художествен съвет през юни 1976 година. Фигурата е отлята от бронз в леярната в София. Направен в Габрово е и постаментът на паметника по проект на архитект Кандулков. Предстои докарване на фигурата и монтирането й. Тогава в Габрово се появяват двама историци комунисти, ортодоксални марксист-ленинисти, които оспорват издигането на паметника, тъй като според тях Чардафон не е толкова значима личност в българската история, че да има монумент, и то като император – на кон. Изпращат съответния доклад в ЦК на БКП и секретариатът на комитета не дава съгласие да се строи паметник на Чардафон в Габрово. Ами сега? Габровци са похарчили вече повече от 100 хиляди лева за строителството му. Как да прежалят тези пари и да ги хвърлят на вятъра? И те му намират колая по габровски. Още в леярната фигурата на Чардафон е обезглавена, както в Древния Рим обезглавяват паметниците на падналите от власт императори. На мястото на главата на Чардафон поставили глава на брадат руски казак. Фигурата с новата глава бе докарана в Габрово, монтирана на готовия постамент и обявена за паметник на руския воин освободител.", "date": "2017.05.10", "title": "Спомени от соца: Комунистите обезглавиха паметника на Чардафон в Габрово  "}
{"url": "http://pik.bg/%D0%B3%D0%B0%D1%80%D0%B3%D0%B0%D1%82%D0%B0-%D0%B5-%D1%81%D1%82%D1%80%D0%B5%D0%BB%D0%B5%D1%86%D1%8A%D1%82-%D0%B2%D0%B4%D0%B8%D0%B3%D0%BD%D0%B0%D0%BB-%D0%BD%D0%B0-%D0%BA%D1%80%D0%B0%D0%BA-%D0%B6%D0%BA-%E2%80%9E%D0%B2%D1%8A%D0%B7%D1%80%D0%B0%D0%B6%D0%B4%D0%B0%D0%BD%D0%B5%E2%80%9D-%D0%B2-%D0%B1%D1%83%D1%80%D0%B3%D0%B0%D1%81-news656507.html", "text": "Многократно осъжданият Георги Воденичаров-Гаргата е бургазлията, който стреля с газов пистолет в бургаския жк „Възраждане”, а после буйства в ареста, научи \"Флагман\" от отлично информирани източници. 32-годишният мъж отново попадна зад решетките само броени дни след освобождаването си. Припомняме, че прокуратурата поиска постоянна мярка за неотклонение срещу Гаргата след див екшън в началото на миналия месец. Тогава престъпникът едва не прегази пътни полицаи, опитали да го спрат за проверка. Районният съд отказа да освободи опасния Воденичаров, но явно следващата инстанция се е оказала по-снизходителна и той отново вилнее из Бургас. Гаргата е осъждан 13 пъти, включително за умишлени престъпления като кражби, държане или разпространение на наркотици. Срещу него се водят и две досъдебни производства за шофиране в нетрезво състояние. За изцепката през април той получи обвинение за възпрепятстване на полицейска проверка.", "date": "2017.05.10", "title": "Гаргата е стрелецът, вдигнал на крак жк „Възраждане” в Бургас "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8-%D1%80%D0%B5%D1%88%D0%B0%D0%B2%D0%B0%D1%82-%D0%B7%D0%B0-%D0%B8%D0%BC%D1%83%D0%BD%D0%B8%D1%82%D0%B5%D1%82%D0%B0-%D0%BD%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D0%B8%D0%B7%D0%B3%D0%BE%D0%BD%D0%B8%D1%85%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%BE%D1%82-%D0%B7%D0%B0%D1%81%D0%B5-news656531.html", "text": "Имунитетът на Веселин Марешки виси на косъм. До минути се очаква специална комисия да реши, дали той официално ще стане клиент на прокуратурата и дали ще може да му бъдат повдигнати обвинения за побой. Днес пред ПИК лидерът на Воля заяви, че няма да си даде доброволно имунитета и иска комисия да разгледа този казус, защото е убеден в своята невинност и не се притеснява от нищо, дори иска да има повече гласност. Председателят на Временната комисия Християн Митев предложи заседанието да е закрито. Предложението бе прието и журналистите бяха помолени да напуснат залата. Митев се обоснова с това, че материалите по делото са достъпни само за страните и че става дума за народен представител, което допълнително изисква момент на конфиденциалност.", "date": "2017.05.10", "title": "ИЗВЪНРЕДНО В ПИК TV! Депутати решават за имунитета на Марешки! Изгониха журналистите от заседанието (ОБНОВЕНА)"}
{"url": "http://pik.bg/%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D1%81%D0%BF%D0%B8%D1%80%D0%B0-%D1%81-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%BF%D1%80%D0%B5%D0%B4-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news656536.html", "text": "Слави Трифонов спира с протестите пред Народното събрание. Това става ясно от от отворено писмо, което телевизионният водещ изпрати до медиите. Припомняме, шоуменът протестира шест дни пред парламента, като настояваше депутатите да приемат резултатите от инициирания от него Референдум и въвеждането на мажоритарна избирателна система. Публикуваме писмото на Трифонов без редакторска намеса: \"Явно да приемеш волята на суверена, изразена в Референдум, е нещо много сложно. Поне така изглежда според действията на българските депутати. А всъщност е толкова просто. Има референдум. Суверенът се е произнесъл категорично. Депутатите го приемат. И... както казва един популярен български боксьор - “продължаваме напред.” Днес началото на приемането на волята на 2 милиона и половина българи бе дадено. Сложно или просто - но беше започнато. И сега ще стане ясно дали това е театър, с цел трупане на народна любов или са реални действия, с цел приемане на мажоритарния избор в два тура, намаляване на държавната субсидия на един лев и задължително гласуване на избори и референдуми. От действията на депутатите през следващите два месеца ясно ще се види кои са там, за да работят в интерес на хората и кои са там, за да работят за своя собствен интерес. Нищо не е приключило и нищо не е свършило\".", "date": "2017.05.10", "title": "Слави Трифонов спира с протестите пред парламента"}
{"url": "http://pik.bg/%D0%BC%D0%B5%D1%81%D0%B8-%D0%B8-%D0%B0%D0%BD%D1%82%D0%BE%D0%BD%D0%B5%D0%BB%D0%B0-%D0%BE%D0%B1%D1%8F%D0%B2%D0%B8%D1%85%D0%B0-%D0%B4%D0%B0%D1%82%D0%B0-%D0%B7%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%B8-%D1%80%D0%BE%D0%BD%D0%B0%D0%BB%D0%B4%D0%BE-%D0%BF%D1%80%D0%B0%D0%B7%D0%BD%D1%83%D0%B2%D0%B0-%D1%81-%D1%89%D0%B0%D1%81%D1%82%D0%BB%D0%B8%D0%B2%D0%B8%D1%82%D0%B5-%D0%B2%D0%BB%D1%8E%D0%B1%D0%B5%D0%BD%D0%B8-news656530.html", "text": "Супер звездата Лионел Меси и любимата му Антонела обявиха дата за сватбата. Смяташе се, че красивото събитие ще се проведе на 24 юни, когато е рожденият ден на Лео, но организацията ще бъде забавена със седмица за 30 юни. Визира се, че на събитието ще присъстват над 600 гости. А лидерът на Реал Мадрид и основен конкурент на Меси за \"Златната топка\" дълги години - Криастиано Роналдо може да бъде сред поканените на тържествената церемония. Последният официален мач на Меси за този сезон е на 27 май. Когато Барса играе с Алавес във финала за Купата на Краля, а на 9 юни ще се състои контролата между Аржентина и Бразилия в Австралия. След това Лео и годеницата му ще се съсредоточат върху организирането на щастливото събитие. Според най-новите индикации от Испания сред поканените ще бъде и семейство Пике, макар Шакира да не е в много добри отношения с половинката на Меси.", "date": "2017.05.10", "title": "Меси и Антонела обявиха дата за сватбата! И Роналдо празнува с щастливите влюбени?"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BD%D0%B8%D0%BD%D0%BE%D0%B2%D0%B0-%D0%BE%D1%82%D0%BD%D0%BE%D0%B2%D0%BE-%D1%80%D0%B0%D0%B7%D1%82%D1%80%D0%B5%D1%81%D0%B5-%D0%B1%D1%81%D0%BF-%D0%BA%D1%80%D0%B0%D1%81%D0%B8-%D1%8F%D0%BD%D0%BA%D0%BE%D0%B2-%D0%B3%D0%BE%D1%82%D0%B2%D0%B8-%D0%B1%D1%83%D0%BD%D1%82-%D0%BD%D0%B0-%D0%BF%D1%80%D0%B5%D0%B4%D1%81%D1%82%D0%BE%D1%8F%D1%89%D0%B8%D1%8F-%D0%BF%D0%BB%D0%B5%D0%BD%D1%83%D0%BC-news656524.html", "text": "Скандалите в БСП не спират, научи ПИК от свои източници. Истинският ураган сред социалистите тепърва предстои. Причината ще е предстоящият пленум, който все още не е официално обявен, но медията ни научи, че ще се проведе на 14 май. Именно тогава Нинова се готви да направи тотална чистка сред своите, като първи от бюрото ще изхвърчи верният й до днес Красимир Янков. Червеният депутат дори готви бунт срещу лидерката, тъй като не е съгласен с готвените промени. \"Янков готви сериозна офанзива и никак не е за подценяване, защото има много хора в партията, които го подкрепят. От сега обаче се чува, че каквото и да прави, няма да успее\", споделят отлично информирани източници пред ПИК. Нинова е пуснала големи пипала в партията и вече я управлява като едноличен собственик. Ако промените, които иска да направи, видят бял свят, това означава, че от ръководните постове ще изхвърчат Стефан Данаилов, журналистът Сашо Симов, Весела Лечева, Драгомир Стойнев, които са депутати и няма да се откажат от парламента. Според запознати по молба на Нинова Кирил Добрев се съгласил да се откаже от депутатското си място, но пък да заеме важния пост на \"Позитано\" 20, като соцлидерката му обещала да му делегира още повече права. Това вбесило Янков, който до момента делеше отговорностите заедно с Добрев и не можел да приеме, че толкова лесно ще бъде изхвърлен от ИБ.", "date": "2017.05.10", "title": "РАЗКРИТИЕ НА ПИК! Нинова отново разтресе БСП! Краси Янков готви бунт на предстоящия пленум "}
{"url": "http://pik.bg/%D0%B7%D0%B0%D0%B2%D0%B5%D1%80%D0%B0-%D1%82%D0%B0%D0%B9%D0%BD%D0%B0-%D1%81%D0%B1%D0%B8%D1%80%D0%BA%D0%B0-%D0%BD%D0%B0-%D0%BC%D1%8E%D1%84%D1%82%D0%B8%D0%B8-%D0%B8-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D0%B2%D1%8A%D0%B2-%D0%B2%D0%B8%D0%BB%D0%B0-%D0%BD%D0%B0-%D0%B1%D1%80%D0%B5%D0%B3%D0%B0-%D0%BD%D0%B0-%D1%8F%D0%B7%D0%BE%D0%B2%D0%B8%D1%80-%D1%81%D1%82%D1%83%D0%B4%D0%B5%D0%BD-%D0%BA%D0%BB%D0%B0%D0%B4%D0%B5%D0%BD%D0%B5%D1%86-news656502.html", "text": "Тайна сбирка на духовни лица и политици, на имами и бивши депутати, на районни мюфтии и заместници на Лютви Местан организира във вила на брега на язовир Студен кладенец председателят на джамийското настоятелство в Кърджали Аптула Шефки – Хаджията. Това разкриха пред \"Родопи 24\" отлично осведомени източници. Събранието е проведено в неделя следобед недалеч от село Калоянци. Информацията се потвърждава и от видеоматериал, заснет от местен жител между 16,00 и 17,00 часа на 7 май. На кадрите се вижда как района напускат с колите си районният мюфтия на Кърджали Бейхан Мехмед, районният мюфтия на Хасково Басри Еминефенди, бившият депутат и един от заместниците на Лютви Местан – Айдоан Али, бившият народен представител и зам.-председател на партия ДОСТ Хюсеин Хафъзов, соченият за „строителен ортак“ на бившия депутат и зам.-председател на ДОСТ Шабанали Ахмед – Бирол Дилбер и други. На въпроса „Завера срещу Лютви Местан ли правите? Вярно ли е, че събирането е след връщането на Бейхан Мехмед от Турция, където получил нови указания за партията“, присъствал във вилата, пожелал анонимност, първо отговори, че Местан също е бил вътре, но си тръгнал по-рано, а после каза, че председателят на ДОСТ не е бил във вилата в Калоянци, но знаел за заседанието. Междувременно на следващия ден, понеделник – 8 май, след 14 часа, Лютви Местан се появи в офиса на партията на булевард „България“ в Кърджали и беше придружаван освен от кмета на Джебел Бахри Юмер и от охранители, сред които и бивш служител на Националната служба за охрана (НСО). Наложило се Местан да уточнява, че държавната охрана не се е върнала, а въпросният гард вече не е служител на НСО и го пази на частни начала.", "date": "2017.05.10", "title": "ЗАВЕРА! Тайна сбирка на мюфтии и политици във вила на брега на язовир Студен кладенец"}
{"url": "http://pik.bg/%D0%B7%D0%B0%D1%85%D0%B0%D0%BF%D0%B0%D1%85%D0%B0-%D1%81%D0%B5-%D0%BA%D0%B0%D1%82%D0%BE-%D0%BF%D0%B8%D1%82%D0%B1%D1%83%D0%BB%D0%B8-%D0%BC%D0%B5%D0%B3%D0%B0-%D1%88%D0%BE%D1%83-%D1%81-%D0%BA%D0%BE%D0%B1%D1%80%D0%B0%D1%82%D0%B0-%D0%B8-%D1%85%D0%BE%D1%80%D0%B0-%D0%BD%D0%B0-%D0%B4%D0%B6%D0%BE%D1%88%D1%83%D0%B0-%D0%B2%D0%B8%D0%B4%D0%B5%D0%BE-18-news656509.html", "text": "Кобрата Пулев явно няма никакъв страх от Антъни Джошуа и хората около британеца. Кубрат в момента е претендент за титлата на Международната боксова федерация. Коланът е в Ей Джей, а все по-голяма популярност добива видео, в което Пулев разменя думи и жестове с близки до Антъни. В клипа промоутърът Еди Хърн предлага очи в очи на Кубрат Пулев възможност Кобрата да се бие с Джошуа. Действието се разиграва миналата година. Както е известно от лагера на Ей Джей искаха мач с Пулев. Сега ситуацията е различна - Кубрат е официален претендент, а Антъни трябва или да се срещне с Кобрата, или да оваканти титлата. Възможно е и споразумение, в което се опоменава, че победителят от евентуален реванш между Джошуа и Владимир Кличко ще се изправи срещу Пулев за титла. Диалогът между Хърн и Кубрат пък е колоритен. В ситуацията се намесва и човек близък до Еди. \"Антъни Джошуа, хайде, да го направим на 26 ноември\", казва Хърн. \"Добре, хайде\", отвръща Пулев. \"Готов ли е?\"! \"Да, ние сме готови. Да го осъществим, това е мач за световната титла в тежка категория\", продължава Еди Хърн. В този момент Кобрата насочва вниманието си към мъж с наднормено тегло, който очевидно се познава с промоутъра на Ей Джей. \"Този ли е готов\", сочи Кубрат, който е придружаван от свои приятели. След това диалогът се пренася между Пулев и въпросния човек. Двамата разменят реплики и жестове, които не са препоръчителни. Междувременно \"надлъгването\" между двата лагера продължава, а от \"Зауерланд\" наскоро заявиха, че при определени грешки от страна на Джошуа, Пулев много лесно може да стигне до победа срещу Антъни.", "date": "2017.05.10", "title": "Захапаха се като питбули! Мега шоу с Кобрата и хора на Джошуа (ВИДЕО 18+)"}
{"url": "http://pik.bg/%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%B2-%D0%B5%D0%BA%D1%81%D1%82%D0%B0%D0%B7-%D0%B3%D0%B5%D0%BD%D0%B8%D0%B9-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D0%BD%D0%B0-%D0%B2%D0%B0%D1%81%D0%B8%D0%BB-%D0%BB%D0%B5%D0%B2%D1%81%D0%BA%D0%B8-%D0%B2%D0%B8%D0%B4%D0%B5%D0%BE-news656523.html", "text": "\"Той е сред магьосниците във футбола. Наричат го и диригент, и гений. Той е типичен представител на рядката порода футболисти – интелигентен плеймейкър. Гордост е, че този изключителен полузащитник е българин, признат по целия свят. Бронзов медалист от световното в САЩ през 1994 г. Избран е в идеалния отбор на първенството заедно с Христо Стоичков. Има 92 срещи и 16 гола за националния отбор. Тръгва от \"Етър“ (В. Търново), с който достига два пъти до бронзовите медали в България, а играе и през есента от историческия шампионски сезон на отбора през 1990/1991. През 1991 преминава в \"Спортинг\" (Лисабон), а още през 1992 г. е избран за най-добрия чужденец в португалския елит. Завоюва си статут на легенда на лисабонския гранд. Искат го \"Реал\" (Мадрид) и \"Барселона\", но тогавашният бос на \"Спортинг\" го определя за безценен. По-късно преминава в \"Щутгарт\", където също е със специален статут – печели Купата на Германия, два пъти Интертото, играе финал за КНК. Беше избран за най-добрия играч на \"Щутгарт\" в историята. Той е и двукратен Футболист №1 на България. Феновете оценяват футболната магия, която създава. И завинаги ще го свързват с онова незабравимо българско лято на 1994-а… Красимир Балъков! Очакваме го за звездния мач на 14 юни в София!\". По този начин Димитър Бербатов анонсира участието на Бала на мача-спектакъл в София. Приятели на Бербо и Луиш Фиго ще играят в името на благородна кауза. А вълшебството на Балъков с топка в крака е неоспоримо.", "date": "2017.05.10", "title": "Феновете в екстаз! Гений се завръща на \"Васил Левски\" (ВИДЕО)"}
{"url": "http://pik.bg/%D0%BF%D1%83%D1%81%D0%BD%D0%B0%D1%85%D0%B0-%D0%B4%D0%B0%D0%BB%D0%B0%D0%BA%D0%BC%D0%B0%D0%BD%D0%B0-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-%D1%81%D1%80%D0%B5%D1%89%D1%83-1500-%D0%BB%D0%B2-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B3%D0%BE-%D0%B8%D1%81%D0%BA%D0%B0-%D0%BE%D1%82%D0%BD%D0%BE%D0%B2%D0%BE-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-news656506.html", "text": "Популярният в бургаския ъндърграунд Николай Далакманов, по прякор Далакмана, е освободен преди броени дни от ареста срещу 1500 лв. гаранция, съобщиха от прокуратурата. Държавното обвинение обаче веднага протестира решението на Районния съд и иска Далакмана отново зад решетките. Припомняме, че Далакманов е обвинен за това, че навръх Бъдни вечер в центъра на Бургас оказа яростна съпротива на спецполицаи, поискали да проверят документите му за самоличност. Далакмана размахвал нож сред ченгетата и крещял: „Какво като си полицай? Тук ли ще ме спираш да ме проверяваш в центъра на Бургас?“. Престъплението е извършено в условието на опасен рецидив, уточняват от прокуратурата, цитирани от \"Флагман\". Далакмана е осъждан многократно за престъпления от общ характер. По 4 дела той е бил признат за виновен за хулигански прояви и нарушаване на обществения ред.", "date": "2017.05.10", "title": "Пуснаха Далакмана на свобода срещу 1500 лв., прокуратурата го иска отново зад решетките"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B2%D0%B0%D0%B6%D0%BD%D0%B8-%D1%80%D0%BE%D0%BA%D0%B0%D0%B4%D0%B8-%D0%B7%D0%B0-%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%82%D0%B5-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB%D0%B8-%D0%B2%D1%80%D1%8A%D1%89%D0%B0-10-%D0%BE%D1%82-%D1%81%D1%82%D0%B0%D1%80%D0%B8%D1%82%D0%B5-%D0%BF%D0%BE-%D0%BC%D0%B5%D1%81%D1%82%D0%B0%D1%82%D0%B0-%D0%B8%D0%BC-news656533.html", "text": "правителствената информационна служба Министерският съвет назначи двадесет и двама областни управители, освобождавайки досегашните. Това съобщиха от . В Благоевград постът ще заеме Бисер Михайлов, във Варна – Стоян Пасев, във Враца – Малина Николова, в Кюстендил – Виктор Янев, в Ловеч – Георги Терзийски, в Смолян – Недялко Славов, в Хасково – Станислав Дечев, а в Ямбол – Димитър Иванов. Те са заемали същите длъжности в периода от 2014 г. до 2017 г. Ирена Соколова за втори път става областен управител на Перник. Тя е заемала длъжността през 2014 г. и 2015 г. Митко Стайков поема поста в Търговище, където вече е бил областен управител от 2009 г. до 2013 г. Двама заместник областни управители – на Видин Албена Георгиева и на Пазарджик Стефан Мирев, стават областни управители, а Ивелин Иванов, който от 2015 г. е главен секретар на областната администрация в Силистра, е определен за областен управител на Силистра. Любомира Попова застава начело на област Велико Търново. Тя е професор към катедра „Педагогика” в педагогическия факултет на Великотърновския университет „Св. Св. Кирил и Методий“. В Габрово областен управител става Невена Петкова. От 2004 г. до 2016 г. е старши разследващ полицай в ОДМВР – Габрово, РУ – Севлиево. Магистър е по право от ВТУ „Св. Св. Кирил и Методий“. За областен управител в Кърджали е назначен Никола Чанев. В териториалната данъчна дирекция в града последователно той е заемал различни постове – от данъчен инспектор до началник сектор. Магистър е по национална и регионална сигурност от ПУ „Паисий Хилендарски“, както и магистър по счетоводство и контрол от УНСС. За областен управител на Монтана е определен Росен Белчев – икономист от УНСС, който в момента работи в частния сектор. На поста в Плевен е назначен Мирослав Петров. Магистър е по икономика от СА „Димитър Ценов“ в Свищов, завършил е и НВУ във Велико Търново. През 2013 г. е бил директор на ОД на МВР – Плевен. Народният представител в 43-ото Народно събрание Гюнай Хюсмен ще оглави областната администрация в Разград. В Сливен областен управител става Чавдар Божурски. Работил е продължително време в сектора сигурност, бил е директор в ОДМВР - Сливен. Магистър е по право от СУ „Св. Климент Охридски“. На длъжността областен управител в Стара Загора е назначена Гергана Микова, която два мандата е общински съветник в Стара Загора. Завършила е българска филология в ПУ „Паисий Хилендарски“. Проф. Стефан Желев поема ръководството на областната администрация в Шумен. Бил е народен представител в 42-рото и 43-ото Народно събрание. Ръководител е на факултета по технически науки в Шуменския университет „Епископ Константин Преславски”.", "date": "2017.05.10", "title": "Борисов с важни рокади за областните управители, връща 10 от старите по местата им"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%BE%D1%84-%D0%BE%D0%B3%D0%BD%D1%8F%D0%BD-%D0%B3%D0%B5%D1%80%D0%B4%D0%B6%D0%B8%D0%BA%D0%BE%D0%B2-%D0%BF%D1%80%D0%B5%D0%B4-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BF%D1%80%D0%B0%D0%B2%D0%B8%D0%BB%D0%BD%D0%BE-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%BE%D0%B3%D0%BB%D0%B0%D0%B2-news656515.html", "text": "Професорът по търговско право и преподавател в Софийския университет Огнян Герджиков е доскорошният служебен премиер на България. Роден е на 19 март 1946 г. в София.Завършил е Юридическия факултет на СУ „Св. Климент Охридски”. След което специализира във Виенския университет и в хамбургския институт „Макс Планк”. Председател е на 39-ото народно събрание. Депутат в 39-ото и 40-ото НС. Носител e на орден \"Стара планина\". Член е на НДСВ. - Моето усещане е, че ние си свършихме работата. Не бяхме безгрешен кабинет. Няма безгрешни хора. Действително можеше да има по-малко уволнения, давам си сметка за това. Аз самият лично, както неведнъж подчертах, не съм уволнил никого. Цялата администрация на Министерския съвет остана непокътната начело с главния секретар, с всички директори на дирекции. Но по места очевидно се е налагало да има промени и министрите са ги правили. Възможно е някъде кабинетът да се е престарал. Но нека това да ни е слабостта. Сега редовното правителство спокойно може, ако реши, че тези кадрови промени не са били удачни, да възстанови нещата в предишното им състояние. От тази гледна точка не е станало нищо фатално. По-важно е – освен че свършихме добре работата си по организиране и провеждане на изборите, това действително се признава, но ние направихме много силни стъпки и по посока организацията на председателството на България на ЕС, което е изключително важно. Освен това направихме така, че запазихме социалния мир. Нямаше никакви особени напрежения. Във финансово отношение постигнахме много добри резултати. Разбира се, всичко това беше подплатено от предишния кабинет и ние доразвихме в тази насока събираемостта, високите приходи от данъци. Самият факт, че над 1,600 млрд. лева е излишъкът за това време, в което ние бяхме в управлението, е само по себе си показателно. Всичко тава се неща, които, ако някой започне да ги отрича, значи той просто е пристрастен. Значи той злоупотребява със свободата на словото и преследва други цели, за да уязви кабинета, защото свършеното като цяло е много положително. - Абсолютно съм убеден, че дебатите по темата трябва да се водят в парламента. Казвал съм го – за мен това беше малко прибързан и недокрай обмислен ход. Аз имах сериозни резерви към подобна стъпка. Не че в идеята няма рационално зърно. Но тя беше някак си много набързо хвърлена, без предварителната подготовка. В армията има важен похват – т.нар. артилерийска подготовка. Преди да мине пехотата, артилерията обстрелва терена, за да може пътят на войската да е чист. Това нещо не беше направено. Беше прибързано и недокрай обосновано, затова идеята срещна сериозна съпротива. Истината е, че трябва да се мисли по всички тези въпроси. Трябва да се знае, че България е една от малкото държави в Европа, които си позволяват да провеждат избори в чужбина. Само шест от всичките държави членки на ЕС го правят извън посолствата и консулствата. Ние обаче се чувстваме длъжни да разкриваме изборни секции на много места извън посолствата и консулствата. Това всъщност могат да си го позволят по-богати държави. А и това не води до някакво много сериозно влияние върху крайния резултат на изборите. От тази гледна точка има какво да се мисли – дали можем да си позволяваме да разкриваме секции по целия свят, там, където има българи. Да, те са български граждани, но в крайна сметка не сме толкова богата държава, за да си позволяваме този лукс. Много други държави, по-богати от нас, не го правят. - Това обяснение на нещата беше злоупотреба. Въпреки че и Бойко Борисов, и аз многократно се изказахме, че не е имало никакви есемеси, подобни твърдения продължават да са крайно некоректни от страна на тези, които искат да правят подобни внушения. Не мога да си представя как може сериозни хора да смятат, че Борисов ще ми пусне есемес, в резултат на който аз ще уволня Гарелов. Това е толкова немислимо, че няма накъде повече. Наистина е немислимо. - Още в първия ден, когато се конституира Народното събрание, казах, че в парламента има прекалено малко жени и прекалено малко юристи. Това не ми прави добро впечатление, защото парламентът е преди всичко законодателен орган. Следователно там трябва да преобладават, на първо място, юристи, на второ място – икономисти и финансисти. Не че само такива трябва да бъдат, разбира се, но те трябва да бъдат най-многото, те трябва да бъдат гръбнакът на парламента. Оказва се, че юристите са една шепа, което е абсолютно недостатъчно, за да може този орган да върши основната си работа. Има една идея на председателя Главчев, не знам дали той ще успее да я реализира, но ми сподели, че има намерение да възстанови това, което съществуваше по наше време – Съвет по законодателството. Това означава да има консултативен съвет от топ специалисти по право в различните области. И когато се подготвя един законопроект, той да минава през тази юридическа цедка, за да могат да излизат прецизни закони. Това е важно, тъй като през последните десетилетия се наблюдава много неиздържано законодателство. На места текстовете будят недоумение. Има неизчистени формулировки, противоречащи на основни принципи на правото. Това е тежък недъг в нашето законодателство. - Самият премиер Борисов спомена пред мен, че няма да му е лесно, но той действително се изгради като политик, който може да работи в трудна среда. Защото той успя да направи една сплав от политически сили, които на пръв поглед имаха малко допирни точки. Той обаче успя с много такт, с много умение да постигне баланс. Струва ми се, че той наистина го постигна. Дано не съм прекомерен оптимист, но мисля, че има много големи шансове този кабинет да успее и да завърши пълния си мандат. - Струва ми се, че Корнелия Нинова правилно отказа да оглави Народното събрание, защото председателят на парламента, освен да ръководи работата на депутатите и заседанията, има задачата да провежда и политиката в международен план в условията на парламентарна демокрация. Тя не е от управляващата партия, спечелила властта. Следователно щеше да се получи разнобой между сигналите, които се подават от правителството на ГЕРБ, и сигналите, които ще се подават от страна на председателя на парламента, когато посреща държавни мъже и жени от различни страни. Такъв разнобой не бива да се допуска. От тази гледна точка е правилно, че Нинова не прие поста. Що се отнася обаче до Деница Златева, там нещата са преди всичко експертни. Те са 99 на сто експертни. Значи там вече няма такава политика. И Деница Златева доказа за тези три месеца, че великолепно се справя със задачата. Тя постави на много здрава основа подготовката за председателството. И тук именно се прояви партийният егоизъм на БСП, защото Деница Златева е национален капитал със своите организаторски възможности, със своя голям потенциал. И този потенциал е на държавата България. Не трябва партиите да си го стискат за себе си, както направи БСП – не я дава. В крайна сметка Деница Златева не е феодална селянка. Това е моето дълбоко вътрешно убеждение. Разбира се, има хора, които смятат различно. - Трудно ми е да взема категорично отношение, защото не познавам достатъчно фактите. Имаше противоречиви сигнали – ама по чия инициатива е била срещата, ама кой какво е искал, защо така е станало. На мен ми е трудно да се ориентирам в обстановката, за да мога да бъда категоричен. -      Да, там, където съм си бил винаги.", "date": "2017.05.10", "title": "ЕКСКЛУЗИВНО! Проф. Огнян Герджиков пред ПИК и \"Ретро\": Корнелия Нинова правилно отказа да оглави НС! Деница Златева не е феодална селянка, че БСП да я стиска за себе си"}
{"url": "http://pik.bg/%D1%82%D0%BE%D1%82%D0%BE%D0%BC%D0%B8%D0%BB%D0%B8%D0%BE%D0%BD%D0%B5%D1%80%D1%8A%D1%82-%D0%BE%D1%82-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D0%B5-%D0%BA%D1%83%D0%BF%D1%83%D0%B2%D0%B0-%D0%BA%D0%BE%D0%BB%D0%B8-%D0%BD%D0%B0-%D1%82%D1%80%D0%B8%D0%BC%D0%B0%D1%82%D0%B0-%D1%81%D0%B8-%D0%B2%D0%BD%D1%83%D1%86%D0%B8-news656510.html", "text": "78-годишният Тодор Крантов, който спечели близо 8 млн.лв. от играта 6 от 49, смята с първия транш от печалбата да купи коли на тримата внуци, а след това да ремонтира скромната си къщичка в малкото градче. Това разказа късметлията пред „Марица”. Крантов ще получава джакпота на траншове в продължение на 13 години. Мъжът, който има 40 г. трудов стаж и живееше доскоро с 300 лв. пенсия, не е решил какво ще прави с милионите. \"Смятаме тези дни да се съберем с дъщерята и сина и да решим. Те ще кажат, тъй като спечелих с числата от техните рожденни дати\", категоричен е Крантов. С част от парите иска само да направи ремонт на скромната си къща в Съединение. Тя се нуждаела от мазилка отвън и смяна на старите дървени прозорци.", "date": "2017.05.10", "title": "Тотомилионерът от Съединение купува коли на тримата си внуци"}
{"url": "http://pik.bg/%D0%B1%D1%83%D0%BC-%D1%86%D0%B5%D1%80%D0%BD-%D0%BF%D1%83%D1%81%D0%BD%D0%B0-%D0%BD%D0%BE%D0%B2-%D1%83%D1%81%D0%BA%D0%BE%D1%80%D0%B8%D1%82%D0%B5%D0%BB-%D0%BD%D0%B0-%D1%87%D0%B0%D1%81%D1%82%D0%B8%D1%86%D0%B8-news656425.html", "text": "Най-голямата физична лаборатория в Европа и дом на големия адронен ускорител ЦЕРН пусна в употреба нов ускорител на частици. Това е поредната стъпка на учените, опитващи се да разгадаят някои от най-големите мистерии на вселената. До 2021 г. новият ускорител, наречен Linac 4, трябва да бъде свързан с адронния ускорител – най-мощният уред за сблъскване на протони в света.Лабораторията от дълго време изразява надежда, че удължаването на ускорител може да помогне значително за откриването на нови частици и дори за доказването на съществуването на други пространствено-времеви измерения. В изявлението на ЦЕРН се посочва, че новото устройство ще може да сблъсква протони с три пъти повече енергия от досега, като надеждата е, че при по-силния сблъсък учените ще могат да получат повече информация. Новото устройство „ще увеличи значително потенциала на експериментите с Големия адронен ускорител“, посочват още от лабораторията. Linac 4, който е дълъг 90 метра, се строи в продължение на близо десетилетие и ще бъде пуснат в употреба след поредица от тестове. Досега адронният ускорител е спомогнал за направата на редица важни открития. През 2012 г. беше използван за доказването на съществуването на Хигс бозона, известен още като „божествената частица“. Съществуването му влиза в т. нар. Стандартен модел – теорията за частиците, съставящи материята и силите, които ги движат. Една от целите пред ускорителя е изследване на аномалиите в Стандартния модел, които биха могли да са знак за нови измерения. Подобни експерименти биха могли да помогнат за обяснението на тъмната материя и тъмната енергия, за които в момента учените знаят много малко, въпреки че заедно съставят около 95% от вселената.", "date": "2017.05.10", "title": "Бум! ЦЕРН пусна нов ускорител на частици"}
{"url": "http://pik.bg/%D0%BF%D0%BB%D0%B0%D0%BC%D0%B5%D0%BD-%D1%83%D0%B7%D1%83%D0%BD%D0%BE%D0%B2-%D0%B8-%D1%81%D1%82%D0%B5%D1%84%D0%B0%D0%BD-%D1%8F%D0%BD%D0%B5%D0%B2-%D1%81%D1%82%D0%B0%D0%B2%D0%B0%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80%D0%B8-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-news656534.html", "text": "Президентът Румен Радев назначи Пламен Узунов на длъжността секретар по правни въпроси и антикорупция, съобщиха от правителствената пресслужба. Пламен Узунов беше министър на вътрешните работи в служебния кабинет, оглавяван от проф. Огнян Герджиков. Той е напуснал системата на МВР през август 2015 г. Стефан Янев пък беше назначен от държавния глава за секретар по сигурност и отбрана. Той беше служебен министър на отбраната.", "date": "2017.05.10", "title": "Пламен Узунов и Стефан Янев стават секретари на президента"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D1%81%D1%8A%D0%B2%D0%B5%D1%82-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%BD%D0%BE%D0%B2%D0%B8%D0%BD%D0%B0%D1%82%D0%B0-%D0%BD%D0%B8-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%B5-%D0%BD%D0%BE%D0%B2%D0%B8%D1%8F%D1%82--news656483.html", "text": "На брифинг след заседанието си Министерски съвет обяви решението си за новия еврокомисар на България. Това е Мария Габриел. \"Във вторник имаме среща с г-н Юнкер, за да се определи ресора, след което ще предложи кандидатурата й за гласуване\", съобщи вицепремиерът Екатерина Захариева. \"За мен тази номинация е израз на доверие. Досега съм показала, че имам опит и отговорност и ще продължа да нося отговорност България да носи своя облик в толкова важната задача ЕС да бъде обединен. За нас е важно да има обединение, което гради бъдеще и ще отстоявам това. България показа авторитет, вследствие на натрупания опит в ЕС от страна на правителството на премиера Борисов и неговите правителства. Ще защитавам българския интерес и ще работя и инициативите ни по време на българското председателство на бъдат изведени докрай\", заяви на свой ред Габриел. \"Приоритетът е един - обединението гради бъдещето и България щее обединител. Тепърва предстои решение за ресора и то е в ръцете на Жан-Клод Юнкер, така че сега не мога да се ангажирам с темата за ресора\", каза още тя. По думите й днес ще бъде изпратено официално писмо до председателя на ЕК, в което ще се заяви родната кандидатура и едва след това предстоят разговори за ресора.", "date": "2017.05.10", "title": "ИЗВЪНРЕДНО И ПЪРВО В ПИК TV! Министерски съвет потвърди новината ни: Мария Габриел е новият ни еврокомисар! (ОБНОВЕНА)"}
{"url": "http://pik.bg/%D1%82%D1%8A%D0%BF%D1%87%D0%B0%D1%82-%D0%B4%D0%B5%D1%86%D0%B0%D1%82%D0%B0-%D1%81-%D1%83%D1%81%D0%BF%D0%BE%D0%BA%D0%BE%D0%B8%D1%82%D0%B5%D0%BB%D0%BD%D0%B8-%D0%BD%D0%B0-%D0%BC%D0%B0%D1%82%D1%83%D1%80%D0%B8%D1%82%D0%B5-news656445.html", "text": "В навечерието на националните външни оценявания, които стартират днес,  родители дават на децата си леки успокоителни в желанието си да им помогнат да се справят със стреса. Други пък се опитват да ги тонизират с енергийни напитки. Много е модерно, наблюдавам и двете практики, които са еднакво неуместни и не помагат, а само влошават ситуацията, заяви Теодора Пампулова. Тя е детски и училищен психолог, като същевременно е и координатор за Пловдив и региона на Дружеството на психолозите в България, съобщава \"Марица\". Пампулова обясни, че стресът започва доста преди самия изпит. Обикновено най-интензивно се усеща в първите 20-ина минути след старта на изпитването. После децата се поуспокояват, мобилизират се и започват да работят с реалните си възможности. Докато са под напрежение, губят концентрация, трудно синтезират информацията, объркани са, може да се окажат с бяло петно в паметта относно дълго учената материя. Смущават ги и физическите симптоми - потене на ръце, треперене, гадене, сърцебиене, болки в стомаха. Съчетаването на психическите и физическите усещания води до дискомфорт, колебаене, несигурност в собствените възможности. „Моят съвет е в началото на изпита детето да си даде малко време, да погледне въпросите. На които не може да отговори, да остави за по-късно, когато вече са се нормализирали нивата на адреналина”, каза Пампулова. Тя е категорична, че  енергийната напитка не само няма да повдигне тонуса, а и ще повиши допълнително напрежението. По време на изпит то е нормално и децата трябва да го преживеят, за да видят, че не е страшно и могат да го овладеят. Ако започнем да им даваме валериан, само формираме у тях убеждение, че не могат да се справят сами и им е нужен стимулант, обясни психоложката. Тя препоръча по-скоро шоколад или фреш за подсилване. Добър ефект има и проста ежедневна практика - вечер преди лягане ученикът да си представя деня на изпита - как ще стане, къде ще отиде, на кое място ще седне, до последния химикал на чина. Тези преповторени наум действия създават усещане за изпита като за нещо рутинно и във важния ден детето е по-спокойно. „Проблемът е, че децата ни са тревожни не само на изпит, добави Пампулова. Има такива, които отказват да ходят на училище, понеже се боят да не ги изпитат, че няма да получат хубава оценка, че няма да оправдаят очакванията на родителя, а са и с ниска самооценка. Чак страх от учителя има. Натоварихме децата си много от рано с изискванията да се справят като възрастни. Ние се проваляме, пък искаме те да са безстрашни”. На четирите малки матури в 4. клас от днес до 16 май трябва да се явят 5884 деца от Пловдивско. На 19  и 21 май пък национални външни оценявания и държавни зрелостни изпити ще държат още 5266 седмокласници  и 4818 зрелостници от областта.", "date": "2017.05.10", "title": "Тъпчат децата с успокоителни на матурите"}
{"url": "http://pik.bg/%D1%82%D0%B5%D0%BD%D0%B8%D1%81-%D0%BD%D0%B0-%D0%BC%D0%B0%D0%BA%D1%81---%D0%B3%D1%80%D0%B8%D1%88%D0%BE-%D0%B2-%D0%B1%D0%B8%D1%82%D0%BA%D0%B0-%D1%81-%D0%BA%D1%83%D0%BB%D1%82%D0%BE%D0%B2-%D0%B3%D0%B8%D0%B3%D0%B0%D0%BD%D1%82-%D0%B8-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B2-%D1%82%D1%83%D1%80%D0%B0---%D1%80%D0%BE%D0%B4%D0%BD%D0%B0-%D1%84%D0%BE%D0%BB%D0%BA-%D1%84%D1%83%D1%80%D0%B8%D1%8F-%D0%B1%D0%BB%D0%B5%D1%81%D1%82%D0%B8--news656448.html", "text": "Гришо Димитров излиза тази вечер в балканска битка. Нашият тенисист ще се изправи срещу 211-сантиметровия гигант Иво Карлович на Мастърса в Мадрид. Досега Григор води с 3:2 победи в срещите между двамата. Победи за Гришо на турнири в Монреал и Истанбул през 2016-а година с по 2:0 сета, успех за Карлович с 3:0 сета на \"Ролан Гарос\" през 2014, в същата година победа и за Григор в съперничеството - 2:0 на Мастърса в Рим, а през 2013-а поражение на Гришо в Загреб с 0:2 сета. В и петте срещи загубилият не взима сет. Мачът днес ще започне не преди 21:00 часа българско време. Едни от топ-лидерите в ранглистата при мъжете Новак Джокович и Рафаел Надал също имат двубои в програмаа за деня. А абсолютният рекордьор при мъжете от титли в Шлема, Маестрото Роджър Федерер... се снима с родната фолк-дива Малина в Дубай. Фед Експрес възнамерява да се включи в сезона на клей директно за Откритото първенство на Франция и докато Гришо и останалите асове се борят за победи в испанската столица, Роджър се зарежда с позитивни емоции в Дубай. 18-кратният шампион в турнири от Големия шлем и певицата Малина: Дамата е и футболен агент, което обяснява интереса й към спорта. Феновете пък отбелязват отзивчивостта на Федерер, който не отказва да се снима с родната певица, Междувременно състезанието в испанската столица навлиза в решителна фаза. Програмата за днес на основните 3 корта в Мадрид: \"Маноло Сантана“, начало 13:00 часа: Лара Аруабарена – Анастасия Севастова Новак Джокович – Николас Алмагро Рафаел Надал – Фабио Фонини не преди 21:00 часа: Ангелик Кербер – Южени Бушар Стан Вавринка – Беноа Пер \"Аранча Санчес Викарио\", начало 13:00 часа: Кей Нишикори – Диего Шварцман Жо-Вилфред Цонга – Давид Ферер Жил Симон – Фелисиано Лопес Борна Чорич – Пиер-Юг Ербер Марин Чилич – Александър Зверев Корт №3, начало 13:00 часа: Милош Раонич – Жил Мюлер не преди 15:00 часа: Карла Суарес Наваро – Коко Вандеуей Симона Халеп – Саманта Стосър Кристина Младенович – Оушън Додин не преди 21:00 часа: Григор Димитров (номер 12 в ранглистата) – Иво Карлович (номер 22 в ранглистата). При успех Гришо ще се класира за 3-ия кръг на турнира, където го чака Доминик Тийм. Австриецът се намира в много силна форма и е сред топ фаворитите в Мастърса. Кадри от победата на Карлович над Димитров във Франция още предизвикват сериозни усмивки сред неутралните фенове на тениса. Ето как Иво празнува по култов начин. За да не допуска отново подобни емоции при Карлович, Димитров ще се нуждае от ювелирни изпълнения като следното. Гришо показва класа на клей в мач с гиганта от Хърватия.", "date": "2017.05.10", "title": "Тенис на макс - Гришо в битка с култов гигант! И изненада в тура - родна фолк-фурия блести до най-добрия (ФОТО БОМБА + ВИДЕО)"}
{"url": "http://pik.bg/%D1%82%D0%B8%D1%80-%D0%BF%D0%BE%D0%BC%D0%B5%D1%82%D0%B5-%D0%BA%D0%BE%D0%BB%D0%B0-%D0%BA%D1%80%D0%B0%D0%B9-%D0%BE%D0%B1%D0%B7%D0%BE%D1%80-%D0%B8%D0%BC%D0%B0-%D1%80%D0%B0%D0%BD%D0%B5%D0%BD-news656481.html", "text": "ТИР помете кола на пътя Обзор-Бургас, съобщиха очевидци, които в момента са на заклещени в образувалата се след инцидента тапа. На място има пристигнал полицейски екип, който се опитва да установи причините за сблъсъка. По първоначални данни се съобщава за един пострадал човек, по-всяка вероятност шофьорът на автомобила, но към момента няма потвърждение за това, съобщава \"Флагман\". На пътя се е образувало километрично задръстване, съобщават от МВР. Ако можете, избягвайте да пътувате по този маршрут.", "date": "2017.05.10", "title": "ТИР помете кола край Обзор, има ранен!"}
{"url": "http://pik.bg/%D0%B1%D1%81%D0%BF-%D1%81%D0%B5-%D0%BE%D0%B1%D1%8F%D0%B2%D0%B8-%D0%B7%D0%B0-%D1%81%D0%BC%D0%B5%D1%81%D0%B5%D0%BD%D0%B0-%D0%B8%D0%B7%D0%B1%D0%BE%D1%80%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-news656495.html", "text": "БСП е за смесена система на избори - обяви в парламента лидерът на БСП Корнелия Нинова, коментирайки внесените от ГЕРБ промени в Избирателния кодекс за въвеждане на мажоритарна система на избори. Винаги сме искали смесена система при провеждане на избори, а не изцяло мажоритарна и когато законoпроектът на ГЕРБ влезе за обсъждане, ние ще внесем своите предложения, каза още Нинова. Тя добави, че БСП е също, както и ГЕРБ за намаляване на субсидията на партиите, но все още не обсъждано с колко. И по отношение на това предложение БСП ще внесе своите предложения. ГЕРБ внесе законопеоркт за въвеждане на изцяло смесена мажоритарна система в 240 избирателни района и 1 лев субсидия на партиите.", "date": "2017.05.10", "title": "БСП се обяви за смесена изборна система"}
{"url": "http://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BD%D1%8F%D0%BC%D0%B0-%D0%B4%D0%B0-%D0%BE%D1%81%D1%82%D0%B0%D0%B2%D0%B8%D0%BC-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%81%D0%B0%D0%BC%D0%B0-%D0%B2-%D0%B1%D0%B8%D1%82%D0%BA%D0%B0%D1%82%D0%B0-%D1%81-%D1%87%D0%B0%D1%81%D1%82%D0%BD%D0%B8%D1%82%D0%B5-%D1%81%D1%8A%D0%B4%D0%B5%D0%B1%D0%BD%D0%B8-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%B8-news656493.html", "text": "Ще сложим край на произвола на частните съдебни изпълнители. Това заяви в парламента лидерът на БСП Корнелия Нинова. Тя обяви, че „БСП за България” внася законодателни промени в защита на гражданите от злоупотреба с имуществото им. Председателят на БСП обясни, че омбудсманът няма право на законодателна инициатива, а прави само препоръки и предложения, и е необходимо депутати да внесат тези промени, за да станат факт. „Искаме да доведем до край битката с монополите и да защитим правата на гражданите”, каза още тя. \"Няма да оставим Мая Манолова сама в тази битка\", допълни лидерът на БСП. Корнелия Нинова поясни, че за призоваването се предлага да се удължи срокът и поне 3 пъти в един месец да бъде търсен длъжникът. Тя подчерта, че единият от тези 3 пъти трябва да е в неработен ден. „Ако и така не бъде намерен и призован длъжникът, съдът служебно да го направи и ако не може, да му бъде назначен особен представител, който да защитава правата му”, допълни лидерът на левицата. Корнелия Нинова обясни и друга промяна- в заповедта за изпълнение да се посочва банкова сметка, по която длъжникът да може доброволно да плати и ако го направи, да не дължи такси. „Дава се възможност и длъжникът да може да обжалва оценката на движимото и недвижимото имущество, както и всички действия на съдебния изпълнител”, каза тя. Председателят на БСП посочи, че се предлага таксите да не надхвърлят като стойност дължимото. „Предлагаме доходът от труд и пенсия, в размер на минималната работна заплата, да не може да бъде отнеман от длъжника”, заяви тя. Корнелия Нинова подчерта, че с тези предложения ще бъде поправена несправедливост спрямо българските граждани, които са осъждани без да имат информация, запорира им се имущество много над стойността, която дължат с натрупване на лихви и такси. Нинова подчерта, че левицата внася за втори път тези предложения и ще изведе тази битка до край.", "date": "2017.05.10", "title": "Корнелия Нинова: Няма да оставим Мая Манолова сама в битката с частните съдебни изпълнители"}
{"url": "http://pik.bg/%D1%81%D0%BE%D1%84%D0%B8%D1%8F-%D0%BD%D0%B0-4-%D0%BE-%D0%BC%D1%8F%D1%81%D1%82%D0%BE-%D0%BF%D0%BE-%D0%BF%D0%BE%D1%81%D1%82%D1%80%D0%BE%D0%B5%D0%BD%D0%B8-%D0%BD%D0%BE%D0%B2%D0%B8-%D0%B6%D0%B8%D0%BB%D0%B8%D1%89%D0%B0-news656442.html", "text": "София е на четвърто място по построени нови жилища през 2016 г. Въведените в експлоатация нови жилища за година в цялата страна са общо 9342 броя, обявиха от НСИ. Като най-много нови къщи и апартаменти има в областите Бургас (2688 броя) и Варна (2563 броя). На трето място е Пловдив с 866 жилища, а столицата остава на четвърто място с 465 жилища. Това се дължи на продължаващото строителство на ваканционни имоти и хотели край морето, както и на бума в развитието на индустриалните зони край Пловдив, което води до наемане на повече кадри, и съответно до търсене на апартаменти. От новите жилища, въведени в експлоатация през 2016 г., най-голям е броят на двустайните (3723) и тристайните (2851). Интересното е, че само за година са завършени и 280 жилища с по шест или повече стаи. Вероятно част от тях представляват големи еднофамилни къщи, но има и луксозни апартаменти. Като най-голяма част от тях са в област Пловдив - 80. На следващите места по брой на многостайните жилища са Варна (53) и Бургас (35), а София отново е на четвърто място с 24. Завършените през миналата година нови жилища са с близо 30% повече спрямо 2015 г., сочат данните на НСИ. Но въпреки това са много по-малко спрямо пика в строителството през 2010-2011 г., когато в експлоатация са въведени съответно 15 771 и 13 953 нови жилища.", "date": "2017.05.10", "title": "София на 4-о място по построени нови жилища"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BA%D0%B0%D1%80%D0%B0%D0%B4%D0%B0%D0%B9%D1%8A-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B3%D0%B0%D0%B1%D1%80%D0%B8%D0%B5%D0%BB-9-%D0%BC%D0%B5%D1%81%D0%B5%D1%86%D0%B0-%D1%81%D0%BC%D0%B5-%D0%B1%D0%B5%D0%B7-%D0%BA%D0%BE%D0%BC%D0%B8%D1%81%D0%B0%D1%80-%D0%B8-%D1%82%D0%BE%D0%B2%D0%B0-%D0%B5-%D0%BE%D1%82%D0%BA%D0%B0%D0%B7-%D0%BE%D1%82-%D0%B2-news656491.html", "text": "\"Важен е ресорът, който ще има. Това предстои да се види, а и е важно как ще упражнява властта си, защото миналия път имахме важен ресор, но какво от това. ДПС ще продкрепя всяка важна и приоритетна тема за България, както сме го правили. Ще видим какъв ще е ресорът\", заяви Мустафа Карадайъ по повод номинацията на Мария Габриел. По думите му по-важното е, че все пак има някаква кандидатура, защото 9 месеца страната ни е била без комисар, което било безпрецедентен отказ от власт. Депутатът от БСП Кристиан Вигенин коментира като политическо назначение номинацията на Мария Габриел за ЕК. Според него тя няма достатъчно опит като евродепутат, за да се справи със задачите в комисията. „Трябваше да има широко обсъждане за подобен пост. Ако пък й бъде даден ресор \"Дигитализация\", тя няма ценз\", заяви Вигенин.", "date": "2017.05.10", "title": "ПЪРВО В ПИК TV! Карадайъ с коментар за Габриел: 9 месеца сме без комисар и това е отказ от власт в Европа (ОБНОВЕНА)"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D1%81%D0%B5-%D1%82%D1%80%D0%B5%D1%81%D0%B5-%D0%B1%D0%B0%D0%BD%D0%B4%D0%B0-%D0%B7%D0%B0-%D0%BF%D0%BE%D1%80%D1%8A%D1%87%D0%BA%D0%BE%D0%B2%D0%B8-%D1%83%D0%B1%D0%B8%D0%B9%D1%81%D1%82%D0%B2%D0%B0-%D0%B2-%D1%80%D0%BE%D0%B4%D0%BD%D0%B8%D1%8F-%D1%84%D1%83%D1%82%D0%B1%D0%BE%D0%BB-news656489.html", "text": "Група футболни фенове на столичен отбор действа като банда за побои и поръчкови убийства. Това разкри специализираната прокуратура. В дейностите на 12-те човека от групата влиза и разпространение на наркотици. От органите на властта добавят, че защитени свидетели са признали за множество случаи на бандата фенове, които се отличават с изключителна жестокост. Всички от лицата с повдигнати обвинения са с криминални прояви. Сред жертвите на бандата са наркопласьор от Дружба, който е получил множество удари с мачете, защото отказал да разпространява за въпросните лица. Смята се, че те са извършители на побоя над проф. Стефан Станчев през април 2016 г., при който докторът загуби едното си око. Също така са заподозрени за убийствотото на надзирателя в Софийския затвор Янко Янев в края на миналата година. Загиналият е бил зверски умъртвен, защото не се е поддал на крупционни схеми. Имало е поръчка за още трима надзиратели от Софийския затвор. От прокуратурата логично не уточняват за фенове на кой столичен отбор става въпрос.  Основните предположения са, че става въпрос за ултраси на \"Левски\" или ЦСКА.", "date": "2017.05.10", "title": "ШОКИРАЩО РАЗКРИТИЕ! Държавата се тресе! Банда за поръчкови убийства в родния футбол "}
{"url": "http://pik.bg/%D0%BA%D1%83%D1%80%D0%B1%D0%B0%D0%BD-%D0%BC%D0%B5%D0%B2%D0%BB%D0%B8%D0%B4-%D1%81%D1%8A%D0%B1%D1%80%D0%B0-%D0%BD%D0%B0%D0%B4-3000-%D0%B4%D1%83%D1%88%D0%B8-%D0%B2-%D0%BF%D0%B0%D0%B4%D0%B8%D0%BD%D0%B0-news656407.html", "text": "Над 3 000 души от ардинското село Падина и околните общини Неделино, Златоград, Мадан, Баните и Рудозем участваха в традиционния пролетен курбан- мевлид за здраве и берекет. Местни духовници, водени от имамина на Рудозем Вахди Делихусев прочетоха айети от Корана. Вахди Делихусев изнесе наставления за религиозния живот на мюсюлманската общност в региона, съобщава \"Хасково Нет\". Всички присъстващи бяха нагостени с 33 казана пилаф сготвени от местния майстор-готвач Ахмед Ибрямов. Това, което остана, се раздаде на хората за вкъщи. На мевлида са използвани над 1 тон месо и 700 кг ориз. Религиозният ритуал в Падина има 100-годишна история и е най-многолюдният в общината. Кметът на родопското село Кямил Кичуков изказва искрените си благодарности към местните жители и бизнесмени за финансовата и морална подкрепа за организирането на курбана.", "date": "2017.05.10", "title": "Курбан-мевлид събра над 3000 души в Падина"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%BD%D1%84%D0%BE%D1%80%D0%BC%D0%B8%D1%80%D0%B0-%D1%8E%D0%BD%D0%BA%D0%B5%D1%80-%D0%B7%D0%B0-%D0%BD%D0%BE%D0%BC%D0%B8%D0%BD%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-news656487.html", "text": "Министър-председателят Бойко Борисов информира председателя на Европейската комисия Жан-Клод Юнкер за решението на правителството да издигне кандидатурата на Мария Габриел за член на ЕК от България. Това съобщиха от правителствената информационна служба. В писмо до Юнкер Борисов припомня, че темата е обсъдена между двамата в телефонен разговор в петък. \"С радост мога да Ви съобщя, че днес – още на първото си заседание, българското правителство взе решение да номинира за този пост Мария Габриел. Благодарение на нейните професионални качества и дългогодишен опит в Европейския парламент съм убеден, че Мария Габриел ще има важен и стойностен принос към работата на Комисията”, посочва премиерът на България. Той изразява очакване да обсъди възможно най-скоро с председателя на ЕК номинацията и да получи неговото съгласие, както предвижда Договорът за ЕС.", "date": "2017.05.10", "title": "ПЪРВО В ПИК! Борисов информира Юнкер за номинацията на Мария Габриел"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D0%B8%D0%B7%D0%BB%D0%BE%D0%B6%D0%B8%D0%BC-%D0%BF%D1%80%D0%B5%D0%B4-news656492.html", "text": "\"За мен тя е добър евродепутат и стои добре, така, че приветствам това решение. Като млад и амбициозен човек тя ще се справи с всичко. Относно ресорите, те се общоевропейски и влизайки в ЕК, представителят на държавата се интернационализира. Тя ще се справи и съм убеден, че ще свърши работа, така че няма да се излага пред чужденците\", коментира изборът на Габриел и лидерът на \"Атака\" и съпредседател на \"Обединени патриоти\" Волен Сидеров. По думите му правителството е взело правилното решение, тъй като евродепутатката от ГЕРБ има добър имидж в Европа и е показала, че е отговорна и защитава интересите на България. \"Много добър избор и ресорът, който ще получи също е важен, така, че трябва да се спре с тези спекулации. Получаваме ресора на предишния германски еврокомисар, което говори достатъчно колко е важен. А Мария Габриел е много подготвена и ще се справи с всяко предизвикателство. Мисля, че чакахме за добро, защото имахме служебно правителство и не биваше според мен то да избира комисар\", заяви депутатът Джема Грозданова от ГЕРБ, която е и председател на външната комисия в парламента.", "date": "2017.05.10", "title": "ПЪРВО В ПИК TV! Волен Сидеров с експресен коментар за Мария Габриел: Няма да се изложим пред чужденците! (ОБНОВЕНА)"}
{"url": "http://pik.bg/%D1%87%D0%B8%D1%81%D1%82%D1%8F%D1%82-%D1%83%D0%B4%D0%B0%D1%80%D0%BD%D0%BE-%D0%B3%D1%80%D0%BE%D0%B1%D0%B8%D1%89%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-3-%D1%81%D0%B5%D0%B4%D0%BC%D0%B8%D1%86%D0%B8-%D0%BF%D1%80%D0%B5%D0%B4%D0%B8-%D1%87%D0%B5%D1%80%D0%B5%D1%88%D0%BE%D0%B2%D0%B0-%D0%B7%D0%B0%D0%B4%D1%83%D1%88%D0%BD%D0%B8%D1%86%D0%B0-news656429.html", "text": "Три седмици преди Черешова Задушница в гробищните паркове на Пловдив избуяха високи бурени и храсти, видя репортер на \"Марица\". От най-мащабно почистване се нуждаят гробищата на Рогошко шосе. Там главните алеи са добре поддържани, но отделните полета са трудно проходими. Навсякъде е изникнала буйна растителност. Семействата на покойниците едва стигат до гробовете на своите близки, а на места бурените стигат човешки бой. Драгановите гробища в \"Южен\" пък са потънали в диви макове, които се ширят върху неподдържани гробове и по алеите, пише \"Марица\". В Централния гробищен парк все още не се е образувала джунгла, но там повечето пътеки са циментирани. Въпреки това растителността и там е избуяла. В средата на седмицата ще започне ударно почистване, съобщи за в. \"Марица\" управителят на общинското предприятие \"Траурни дейности\" Коста Попов. \"И този май се получи неприятна ситуация. Изсипаха се много дъждове още в първата седмица на месеца. Това, от една страна, създава условия за поникването на бурени, а от друга, възпрепятства почистването. Дългосрочната прогноза показва, че няма да има повече валежи, така че ще започнем почистване веднага\", обясни Попов. Той се зарече екипът на предприятието да направи всичко по силите си парковете да са почистени до Черешова Задушница, която тази година се пада на 3 юни.", "date": "2017.05.10", "title": "Чистят ударно гробищата в Пловдив 3 седмици преди Черешова Задушница"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D1%8A%D1%80%D0%B2%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80---%D0%BC%D0%B0%D0%BD%D1%84%D1%80%D0%B5%D0%B4-%D0%B2%D0%B5%D0%B1%D0%B5%D1%80-%D0%BF%D0%BE%D1%85%D0%B2%D0%B0%D0%BB%D0%B8-%D0%B3%D0%B0%D0%B1%D1%80%D0%B8%D0%B5%D0%BB-news656490.html", "text": "\"България днес представя много, много добър кандидат за следващ комисар\", заяви Манфред Вебер, председател на Групата на ЕНП в ЕП по повод родната кандидатура. \"Мария Габриел е много опитен колега в европейската сфера. Работи в Европейския парламент от 2009 година, сега е заместник-председател на най-голямото политическо семейство в парламента, така че знае за какво става дума, когато говорим за европейски въпроси. Връзката й с България е наистина много силна. Знам това, защото съм го видял много пъти, бил съм там. Тя познава проблемите на България. Млада е и е жена! Имаме нужда от идеите на младите жени за бъдещето на Европа. Ето защо наистина поздравявам Бойко Борисов и неговото правителство да представят Мария Габриел за следващ комисар. Тя ще свърши страхотна работа!\", заяви още Вебер.", "date": "2017.05.10", "title": "ЕКСКЛУЗИВНО В ПИК! Първа реакция за българския еврокомисар - Манфред Вебер похвали Габриел"}
{"url": "http://pik.bg/%D0%B1%D0%B8%D1%81%D0%B5%D1%80-%D0%B4%D0%B5%D1%81%D0%B8-%D0%B0%D1%82%D0%B0%D0%BD%D0%B0%D1%81%D0%BE%D0%B2%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D0%BC%D0%B5-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D0%BD%D0%BE-%D0%BD%D0%B5-%D0%B8-%D0%B8%D0%BD%D0%B8%D1%86%D0%B8%D0%B0%D1%82%D0%BE%D1%80%D0%B8%D1%82%D0%B5-news656477.html", "text": "От ГЕРБ внесохме законопроект, като по този начин отстояхме своята позиция, както и тази на над 2 млн. българи, които гласуваха за въвеждането на мажоритарна избирателна система. Категорични сме, че трябва да има промяна в изборните правила, заяви в ефира на Bulgaria ON AIR депутатът от ГЕРБ Десислава Атанасова. Тя коментира още, че детайлите по конкретния законопроект трябва да бъдат разгледани и той обезателно да бъде внесен за обсъждане в пленарна зала. \"Надявам се да има широко обсъждане. В рамките на 43-то Народно събрание този законопроект не беше дори допуснат до разглеждане в правната комисия на парламента. А тогава наистина можеше да се проведе задълбочен дебат, тъй като имаше широко обществено обсъждане\", каза още тя. Въпреки, че заставаме зад референдума, не е добре да се търси пряка връзка между спазените ангажименти от страна на ГЕРБ и инициаторите на въпросния референдум, настоя Атанасова. Тя уточни още, че законопроекът за партийните субсидии на политическите партии ще бъде един от първите, които ГЕРБ ще внесат за обсъждане в деловодството на Народното събрание.", "date": "2017.05.10", "title": "Бисер! Деси Атанасова: Подкрепяме референдума, но не и инициаторите"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D0%BE%D1%80%D0%B3%D0%B8-%D0%BA%D0%BE%D1%81%D1%82%D0%BE%D0%B2-%D0%BF%D0%BE%D0%B5%D0%BC%D0%B0-%D0%BC%D0%B8%D1%82%D0%BD%D0%B8%D1%86%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D1%81%D1%8A%D0%B2%D0%B5%D1%82-%D1%81-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%BF%D1%80%D0%B8-news656501.html", "text": "\"Забранява се приватизацията на държавни акции и дялове на държавни предприятия, както и на дъщерни, включително имоти. Ще се продава само след решение на Народното събрание по предложение на Министерски съвет. Всички започнали процедури за приватизация, ще бъдат спрени веднага\", съобщиха след заседанието на МС от Министерство на икономиката. Областните управители вече ще имат право да продават само имоти, които са частна държавна собственост. \"Няма да продаваме вече, а ще развиваме дружествата. Изчерпан е дотук ресурсът на държавата за приватизации. Концесията е съвсем друга правна форма\", заяви още министър Караниколов. \"С решение от днес прекратяваме правомощията Бойко Атанасов като изпълнителен директор на НАП, промяна търпи и ръководството на Агенция \"Митници\", като е предложен доскорошния главен секретар на МВР - Георги Костов. Розалия Димитрова се завръща на директорски пост в администрацията, тъй като отказа да е зам.-директор на митниците. Галя Димитрова поема НАП\", съобщи Горанов. Министърът на финансите уточни, че новото решение на правителството за спиране на приватизацията не касае концесиите и те продължават по план, като уточни, че това касае и концесията на летище \"София\". \"Стратегията е изготвена от министерство на транспорта при Московски и няма причина сега да има промяна\", допълни той. По думите му кабинетът вече готви промени относно осигуряването, които е поело като ангажимент в програмата си с \"Обединени патриоти\", както и съответните увеличения на пенсиите.", "date": "2017.05.10", "title": "ПЪРВО В ПИК TV! Георги Костов поема митниците, Министерски съвет с извънредно решение за приватизацията (ОБНОВЕНА)"}
{"url": "http://pik.bg/%D0%B7%D0%BE%D0%B2-%D0%B7%D0%B0-%D0%BF%D0%BE%D0%BC%D0%BE%D1%89-%D1%82%D0%B5%D0%B6%D0%BA%D0%BE-%D1%80%D0%B0%D0%BD%D0%B5%D0%BD%D0%BE-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D1%81%D0%B5-%D0%B1%D0%BE%D1%80%D0%B8-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8---%D0%BD%D1%83%D0%B6%D0%B4%D0%B0%D0%B5-%D1%81%D0%B5-%D0%BE%D1%82-%D0%BA%D1%80%D1%8A-news656471.html", "text": "Тримата са настанени в много тежко състояние в болницата във Велико Търново. Близките им призовават всички, които могат и желаят да помогнат, съобщава Канал 3. Необходима е кръв от кръвна група 0, с отрицателен резус фактор. Желаещите могат да дарят във всички кръвни центрове в страната, като посочат едно от имената на ранените: Ивелин Антонов Арабаджиев Дилян Ивелинов Арабаджиев Янка Иванова Августинова Кръв може да дари всеки здрав човек на възраст от 18 до 65 години. Мъжете могат да даряват 5 пъти в една календарна година, а жените 4 пъти, като интервалът между две кръводарявания да е не по-малък от два месеца. Всички материали и консумативи, които се използват при кръводаряване в България, са стерилни и за еднократна употреба. Катастрофата стана в неделя около 14,30 часа, на пътя между селата Павел и Страхилово, Община Полски Тръмбеш. Лек автомобил \"Ауди\", управляван от 33-годишен мъж от Свищов, е навлязъл в насрещната лента и се е ударил челно в лекия автомобил \"Ланчия\", управляван от 37-годишния Ивелин Арабаджиев от Трявна. При удара на място загиват водачът на аудито и 80-годишна пътничка от село Ореш, пътувала в ланчията. Ивелин Арабаджиев, 34-годишната му съпруга Полина, 14-годишният им син Дилян и 59-годишната майка на Ивелин - Янка са тежко ранени. За живота на Ивелин, Полина и Дилян има опасност. На двамата водачи са взети кръвни проби за химичен анализ. Причините за произшествието са в процес на изясняване, съобщават от полицията във Велико Търново. По случая е образувано досъдебно производство. 37-годишен мъж, 14-годишният му син и 59-годишната му майка, които бяха ранени в катастрофа край Велико Търново, се нуждаят спешно от кръв.", "date": "2017.05.10", "title": "ЗОВ ЗА ПОМОЩ! Тежко ранено при катастрофа семейство се бори за живота си - нуждае се от кръв"}
{"url": "http://pik.bg/%D0%BD%D0%B0%D1%80%D1%8A%D1%87%D0%BD%D0%B8%D0%BA-%D0%B7%D0%B0-%D0%BF%D0%B0%D0%BB%D0%B0%D0%B2%D0%BD%D0%B8%D1%86%D0%B8-11-%D1%81%D0%B5%D0%BA%D1%81-%D0%B8%D0%B3%D1%80%D0%B8-%D0%B7%D0%B0-%D0%BE%D1%89%D0%B5-%D0%BF%D0%BE%D0%B2%D0%B5%D1%87%D0%B5-%D1%81%D1%82%D1%80%D0%B0%D1%81%D1%82-%D0%B2-%D1%81%D0%BF%D0%B0%D0%BB%D0%BD%D1%8F%D1%82%D0%B0-news656441.html", "text": "Секс игрите, които предлагаме ти даваш възможност да се концентрираш върху чувственото пътешествие, с крайна точка град Огромен оргазъм. часовник с таймер. Изберете времеви интервал - 20 минути, например. Колкото и време да изберете, използвайте го за да се „дразните“ с целувки, докосвания и каквито други средства използвате за форплей. Каквото и да правите, не допускайте да има проникване, докато уреченото време не изтече. повечето двойки са преврънали предиграта в скучно занимание, което просто трябва да се мине, за да се стигне до същинската част. Условията на „Бомба със закъснител“ ви карат да обърнете повече внимание на ласките си, нажежавайки настроението на макс. С времето ще ставате все по-креативни с похватите си. шал, вратовръзка или кърпа. Завържи очите му. Заведи го до леглото или друга място, по твое желание. Започни да го съблазняваш – бавно, безмилостно, сластно – така, както ти харесва. Всичко е в твои ръце. Нека възбудата му те води. това, че той не вижда какво става по време на секс има две основни преимущества – липсата на едно от сетивата драматично усилва чувствеността на останалите, особено допира. От психологическа гледна точка, това засилва чувството за безпомощност, което също е възбуждащо. И двете са мощен афродизиак. четири вратовръзки или белезници от секс магазина, легло (препоръчително с рамка). остави го да те върже и прави с теб каквото си иска. има нещо особено еротично в това да си напълно безпомощна и да нямаш контрол върху ситуацията. За повече разнообразие, сменяйте начина на завързване – над главата, зад гърба и т.н. Четка за коса или просто ръцете му. Кажи на партньора си всички лоши неща, които си извършила днес. (Не си пазарувала за вечеря, скарала си се с шефа или каквото друго ти хрумне, дори да е лъжа.) После коленичи и го остави да те напляска за наказание. напляскването създава сладко, щипещо усещане, което се комбинира отлично с останалите възбуждащи ласки по време на секс. голяма хавлиена кърпа и бутилка олио за масаж. Постели кърпата на пода или върху леглото, след което се редувайте да се мажете и масажирате с олиото. После се повъргаляйте малко... и чакайте да ви дойде музата за секс (което няма да трае дълго). няма да повярваш каква е разликата в чувствителността на кожата, когато и двете тела са добре намазани с лубрикант. Разбира се, навсякъде ще стане мазно, но си заслужава. Само внимавай със съставките в олиото – ментата и евкалиптът не са подходящи за интимната зона. ножица, самобръсначка и пяна за бръснене. Партньорът ти трябва да обръсне интимната ти зона. Първо, вземи си гореща вана или душ, за да омекотиш кожата предварително. После, използвай ножици, за да скъсиш косъмчетата. Накрая, легни на предварително постланото с кърпа легло, подай на партньора си самобръсначката и пяната и го помоли да свърши задачата вместо теб. Първоначално е плашещо, но ако той е внимателен ще се разминеш без никакви порязвания. това е много интимно занимание, което обикновено правиш сама. За партньора ти обаче, това е новост, а и действа супер възбуждащо, защото се докосва до интимните ти части, но не за да те възбуди, а със съвсем различна цел. тесте с карти и таймер. определете значението на всяка карта. Купите означават „целувка“, спатиите „орален секс“, карите „стимулация с ръце“, пиките „масаж“. Числото на картата обозначава колко секунди трябва да се отдели да се направи определеното действие. Редувайте се да теглите карти и изпълнявате условията. вълнуващата игра ще разнообрази предиграта и ще ви остави да искате много, много повече. Разнообразете я, като удължите времето – вместо секунди, числата могат да се броят за минути. ти, партньорът и евентуално възглавница. Започнете борба с гъделичкане или бой с възглавници. Който загуби трябва да изпълни сексуално желание на другия. съревнованието действа възбуждащо, не само за мъжа, но и за теб. само ти и любимият ти. Помоли партньора ти да легне по гръб, да отвори уста и затвори очи. След това почни да го съблазняваш, като поставяш различни части от тялото ти в устата му. Нека ги облизва, засмуква, целува – негов избор. После сменете местата. освен че е крайно еротично за него да целува тялото ти, очакването какво „ястие“ ще му поднесеш засилва усещанията. една платнена торба, любимите ви секс играчки и нещо за завързване на очите. Сложете всичките си любими секс играчки в торбата. Един от вас трябва да бъде със завързани очи, да бръкне вътре и да извади играчка. Това е играчката, която ще използвате за предиграта тази вечер. секс играчките са супер, но понякога не ви е възможно да решите коя да използвате. Оставете това на шанса. два зара. Определете на всяка стойност на зара определен сексуален акт (запишете на лист, за да не забравите кое какво е). Може едното да е той да отърква пениса в гърдите ти,а другото – да те оближе отдолу. Играта не приключва, докато не са ви се паднали всички числа. Това също ще ви провокира да прекарате повече време в предигра. Източник:cosmopolitan.bg", "date": "2017.05.10", "title": "Наръчник за палавници! 11 секс игри за още повече страст в спалнята"}
{"url": "http://pik.bg/%D0%B5%D1%82%D0%BE-%D0%B3%D0%BE-%E2%80%9E%D1%86%D0%B0%D1%80%D1%8F-%D0%BD%D0%B0-%D0%BF%D1%8A%D1%82%D1%8F%E2%80%9D-%D0%B0%D1%83%D0%B4%D0%B8-%D1%81%D0%BF%D1%80%D1%8F-%D0%B2-%D1%81%D1%80%D0%B5%D0%B4%D0%B0%D1%82%D0%B0-%D0%BD%D0%B0-%D0%B1%D1%83%D0%BB%D0%B5%D0%B2%D0%B0%D1%80%D0%B4-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B0-news656422.html", "text": "Ауди се метна на разделителния остров на булевард „Руски” насред ремонтните дейности. За това сигнализира читател на \"Трафик Нюз\" Пловдивският водач се помислил за царя на пътя и решил да погази всички законни и морални правила в центъра на града. Най-вероятно водачът е \"скокнал\" за бързо до мола и вместо да плати за паркинг, е предпочел да стане за резил в рубриката ни за абсурди. Той дори е лишил пешеходците от чисто място за минаване и ги принудил да се клатушкат по дървения палет. .", "date": "2017.05.10", "title": "Ето го „царя на пътя”! Ауди спря в средата на булевард в Пловдив (СНИМКА)"}
{"url": "http://pik.bg/%D1%82%D0%BE%D0%B2%D0%B0-%D0%BC%D0%B8%D0%BD%D0%B0%D0%B2%D0%B0-%D0%B2%D1%81%D1%8F%D0%BA%D0%B0%D0%BA%D0%B2%D0%B8-%D0%B3%D1%80%D0%B0%D0%BD%D0%B8%D1%86%D0%B8-%D0%BD%D1%8F%D0%BC%D0%B0%D0%BC-%D0%B4%D1%83%D0%BC%D0%B8-%D0%B5%D1%82%D0%BE-%D0%BA%D0%B0%D0%BA-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82%D0%BA%D0%B0-%D1%81%D0%B5-%D0%BF%D0%BE%D1%8F%D0%B2%D0%B8-%D0%BD%D0%B0-%D0%B1%D0%B0%D0%BB%D0%B0-%D1%81%D0%B8-%D0%B8-%D1%81%D0%BA%D0%B0%D0%BD%D0%B4%D0%B0%D0%BB-news656503.html", "text": "Меган Флаерти, ученичка от средно училище в Ню Джърси, мечтаеща да стане директор на фирма за ритуални услуги, пристигна по уникален начин на завършването си. Тя се появи с катафалка, легнала в ковчег, съобщава New York Post. Абитуриентката пристигнала в открит ковчег, а когато го извадили и поставили на земята, тя изскочила с цветя и цялата разцъфнала в усмивка.  Някои от потребителите в мрежата оценяват шегата на Меган Флаерти, други обаче написаха, че тя е лишена от съчувствие и вкус. Всички се чудят на какво са готови абитуриентите, само и само да бъдат запомнени, оказва се, че някои са готови и на много големи излагации и на много големи критики.", "date": "2017.05.10", "title": "Това минава всякакви граници, нямам думи! Ето как абитуриентка се появи на бала си и скандализира всички!"}
{"url": "http://pik.bg/%D0%BB%D1%83%D0%B4-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BC%D0%B0%D0%B3%D0%B0%D0%B7%D0%B8%D0%BD-%D0%BF%D1%80%D0%BE%D0%B4%D0%B0%D0%B2%D0%B0%D1%87%D0%BA%D0%B0-%D1%85%D0%B2%D0%B0%D0%BD%D0%B0-17-%D0%B3%D0%BE%D0%B4%D0%B8%D1%88%D0%BD%D0%B0-%D0%BA%D1%80%D0%B0%D0%B4%D0%BB%D0%B0-%D0%BD%D0%B0-%D0%B4%D1%80%D0%B5%D1%85%D0%B8-news656466.html", "text": "Луд скандал се развихри в магазин за дрехи, след като продавачка хванала една от клиентките да краде дрехи. Драмата се разиграла в магазин за дрехи втора употреба в бургаския квартал „Меден Рудник”. След като спипала девойката в крачка, се заформил луд скандал, на който станали свидетели и други клиенти в магазина.  Един от тях заснел и клип, на който се вижда „крадлата”, която плаче, докато продавачката и крещи, съобщава \"Трафик Нюз\". Момичето явно размислило за стореното и рони крокодилски сълзи или добре е влязло в роля, за да не се извика полиция. Въпреки това, служителката се обадила на органите на реда, които установили, че момичето е непълнолетно и се свързали с родителите й. Полицаите казали, че най-вероятно ще съставят акт на тях. И последствията за момичето свършват до тук. Според служителката това не е първата проява на „крадлата” , тя често влизала в магазина, а след нея липсвала стока.", "date": "2017.05.10", "title": "Луд скандал в магазин! Продавачка хвана 17-годишна крадла на дрехи "}
{"url": "http://pik.bg/%D0%B0%D0%BB%D0%B1%D0%B0%D0%BD%D0%B5%D1%86-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BB-%D0%B4%D0%B2%D0%B5-%D0%B3%D0%BE%D0%B4%D0%B8%D0%BD%D0%B8-13-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D1%81%D0%B8-%D0%B4%D1%8A%D1%89%D0%B5%D1%80%D1%8F-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D0%BB%D0%B5%D1%81%D0%B1%D0%BE%D1%81-news656500.html", "text": "Малко по малко историята се разплита и детето споделя пред потресените си учители, какво е преживявало тези години. Шок разтърси малката общност на остров Лесбос. Полицията в Митилини арестува във вторник мъж с албански произход, който според обвиненията е изнасилвал 13-годишната си непълнолетна дъщеря в продължение на две години. Нещастното момиче живяло в ужасни изтезания и страх и не посмяло да говори с никого за ужаса, който е изтърпяло. Но поведението в гимназията озадачило учителите й, съобщава \"Български новини\". Мъжът има четири деца и в момента и задържан под стража и текат следствени действия.", "date": "2017.05.10", "title": "Албанец изнасилвал две години 13-годишната си дъщеря на остров Лесбос"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2%D0%B0-%D1%81%D0%B0%D0%B3%D0%B0-%D0%BA%D1%80%D0%B0%D0%B9-%D0%BC%D0%BE%D1%81%D0%BA%D0%B2%D0%B0-%D0%B7%D0%B0%D0%BA%D0%BB%D0%B0%D1%85%D0%B0-%D0%BC%D1%8A%D0%B6-%D0%BD%D0%B0-%D1%83%D0%BB%D0%B8%D1%86%D0%B0-%D0%BF%D1%80%D0%B8%D0%B2%D0%B5%D1%82%D0%BB%D0%B8%D0%B2%D0%B0-news656444.html", "text": "В Серпухово, недалеч от Москва, е било открито безжизненото тяло на 25-годишен мъж. Тялото е било буквално накълцано с нож, захвърлено пред къща на улица \"Приветлива\", съобщава РЕН.тв. Заподозрян и арестуван за тежкото престъпление е приятел на загиналия. Както се изяснило, младите мъже първо пили заедно, а след това в разгара на \"веселбата\", се скарали. Единият извадил нож и наръгал приятеля си. По случая се води разследване.", "date": "2017.05.10", "title": "Кървава сага край Москва! Заклаха мъж на улица \"Приветлива\" "}
{"url": "http://pik.bg/%D0%B8%D0%B7%D0%BF%D0%B8%D1%81%D0%B2%D0%B0%D1%82-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B0-%D0%B1%D0%B8%D0%B7%D0%BD%D0%B5%D1%81%D0%B4%D0%B0%D0%BC%D0%B0-%D0%B2-%D0%BA%D1%8A%D1%80%D0%B2%D0%B0%D0%B2%D0%BE%D1%82%D0%BE-%D0%BC%D0%B5%D0%BB%D0%B5-%D0%BA%D1%80%D0%B0%D0%B9-%D0%BA%D1%80%D0%B5%D1%81%D0%BD%D0%B0-news656447.html", "text": "Пострадалата при тежката катастрофа в Кресненското дефиле бизнесдама Христина Малчевска от София е с контузия на главата. Тя е в хирургията на благоевградската болница, съобщава Струма.бг. „Пациентката е с мозъчно сътресение, има и амнезия, състояние, получено след силния удар, характеризиращо се със загуба на спомени от случилото се, на този етап жената е в добро общо състояние, но остава под активно лекарско наблюдение”, съобщи началникът на хирургия д-р Димитър Димитров. „Утре /б.р. днес/ пострадалата пътничка ще бъде изписана за домашно лечение”, уточни д-р Димитров. Припомняме, че 38-годишната Хр. Малчевска, която пътувала на задната седалка в лекия автомобил „Тойота“, управляван от баща й Стоян Беев, пострада на международния път Е-79 след челен удар в автомобил „Лада“. 4-годишната й дъщеричка по чудо е невредима. При жестокия сблъсък на място загинаха Илия Коцев, баща на полицая Атанас Коцев от РУП – Сандански, и спътничката му в автомобила, 73-годишната Люба Стаменова. Двамата се връщали от София. Свидетели на катастрофата коментираха, че тойотата, която била първа в колоната автомобили, внезапно навлязла в насрещното платно.", "date": "2017.05.10", "title": "Изписват пострадала бизнесдама в кървавото меле край Кресна"}
{"url": "http://pik.bg/%D0%B2%D0%B5%D0%BD%D0%B4%D0%B5%D1%82%D0%B0-%D0%B3%D0%BE%D0%BB%D1%84-%D0%BF%D0%BB%D0%B0%D0%BC%D0%BD%D0%B0-%D0%BA%D0%B0%D1%82%D0%BE-%D1%84%D0%B0%D0%BA%D0%BB%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BF%D0%BE%D0%BC%D0%BE%D1%80%D0%B8%D0%B5-news656450.html", "text": "Фолксваген Голф пламна като факла в центъра на Поморие. Инцидентът е станал малко преди 4 ч. вчера сутринта на ул. \"Ахелой\" пред номер 33 в морския град. От пожара предната част на автомобила е унищожен. При извършения оглед е установено, че огънят е тръгнал от предната дясна гума, съобщава \"Флагман\". Причините за инцидента, както и стойността на нанесените щети са в процес на изясняване. Полицията работи по няколко версии, включително и за умишлен палеж.", "date": "2017.05.10", "title": "ВЕНДЕТА! Голф пламна като факла в центъра на Поморие"}
{"url": "http://pik.bg/%D0%B1%D0%B8%D0%B2%D1%88-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B7%D0%BA%D1%80%D0%B8-%D0%BF%D1%80%D0%B8%D1%87%D0%B8%D0%BD%D0%B8%D1%82%D0%B5-%D0%B7%D0%B0-%D0%B0%D0%B3%D1%80%D0%B5%D1%81%D0%B8%D1%8F%D1%82%D0%B0-%D0%B2-%D1%83%D1%87%D0%B8%D0%BB%D0%B8%D1%89%D0%B5-news656428.html", "text": "В действителност обаче проблемът се корени дълбоко в семейната среда. Когато в общуването у дома нещо не е наред, това се прехвърля в училище. И тъй като този проблем трудно може да се реши в краткосрочен план, възможностите в близко бъдеще са добра координация и ефективно сътрудничество в работата на всички институции, които имат отношение към учениците\", посочи още Стаматов. Училището в момента е самотен бегач по отношение със справяне с агресията, каза бившият заместник-министър на образованието във второто правителство на Бойко Борисов - Диян Стаматов пред \"Монитор\". Според директора на столичното 119-о СОУ \"Акад. Михаил Арнаудов\" педагозите имат нужда от подкрепа от страна на Държавна агенция за закрила на детето (ДАЗД), социалните служби, полицейските структури. \"Обединяването на тези работещи звена е първата важна стъпка, за да се възпре крайната агресия\", посочи той. \"Комуникацията между подрастващите е агресивна и силова. Липсва едно елементарно отношение и добри обноски. Когато се говори за агресия, погледът се отваря широко към образованието и училището\", каза още преподавателят. \"", "date": "2017.05.10", "title": "Бивш зам.-министър разкри причините за агресията в училище"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B8%D0%B7%D1%87%D0%B5%D0%B7%D0%BD%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news656454.html", "text": "35-годишният Владимир Куцев, родом от смолянското село Река, е в неизвестност от 1 май. Мъжът работи в Обернхаузен, Германия от близо 3 години, в сферата на строителството. За последно той се чул с майка си, Росица, на 30 април. Колеги на младия мъж установили, че го няма, когато отишли да го викат за работа сутринта в понеделник. По думите им, Владимир бил излязъл със сина на шефа си, албанец по произход, да се почерпят в нощта срещу 1 май. По думите на майката Владимир е спокоен, никога не е правил проблеми и скандали и е нямал работа с полицията. При албанския си работодател Халил Ораца работил от повече от две години. Майката разказа, че синът ѝ е бил за последно в България за Нова година, след което на 9 януари е заминал отново на работа в Германия. Мъжът е обявен за издирване от Интерпол. Близките умоляват всеки, който има някаква информация, да сигнализира органите на реда.", "date": "2017.05.10", "title": "ИЗВЪНРЕДНО! Българин изчезна в Германия"}
{"url": "http://pik.bg/%D0%BF%D0%BE%D1%85%D0%B2%D0%B0%D0%BB%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BD%D0%BE%D0%B2-%D0%BF%D0%BE%D0%B7%D0%B4%D1%80%D0%B0%D0%B2---%D0%B5%D1%82%D0%BE-%D0%BA%D0%BE%D0%B9-%D0%BC%D1%83-%D1%87%D0%B5%D1%81%D1%82%D0%B8%D1%82%D0%B8-%D1%82%D1%80%D0%B5%D1%82%D0%B8%D1%8F-%D0%BA%D0%B0%D0%B1%D0%B8%D0%BD%D0%B5%D1%82-news656456.html", "text": "Министър-председателят на Бавария Хорст Зеехофер изпрати своите сърдечни и приятелски поздрави до премиера Бойко Борисов по повод избирането му начело на българското правителство. „Вашият опит дава гаранция за стабилното развитие на страната Ви. Предвид предстоящото председателство на България на Съвета на Европейския съюз, във време особено критично за Съюза, той е от голямо значение и далеч извън границите само на Вашата родина“, пише Зеехофер в поздравителния адрес. Той изразява своята убеденост, че под ръководството на Борисов добрите контакти между двете страни ще бъдат задълбочени още повече. „Пожелавам Ви успех и късмет при изпълнение на задачите Ви в служба на гражданите на Вашата страна и в областта на европейското сътрудничество“, допълва още Зеехофер в поздрава си до българския министър-председател.", "date": "2017.05.10", "title": "ПОХВАЛА! Борисов с нов поздрав - ето кой му честити третия кабинет"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B2%D0%BD%D0%B0%D1%81%D1%8F-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%BC%D0%B0%D0%B6%D0%BE%D1%80%D0%B8%D1%82%D0%B0%D1%80%D0%BD%D0%BE%D1%82%D0%BE-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5-%D0%B8%D0%BC%D1%83%D0%BD%D0%B8%D1%82%D0%B5%D1%82%D1%8A%D1%82-%D0%BD%D0%B0-%D0%BC%D0%B0%D1%80%D0%B5%D1%88%D0%BA%D0%B8-news656409.html", "text": "Започва първото редовно заседание на 44-о Народно събрание след избора на новото правителство. Депутатите ще изберат парламентарните комисии, които ще се захванат със законодателна дейност. Шефът на парламентарната група на ГЕРБ Цветан Цветанов внася законопроекта за мажоритарното гласуване, след което шоуменът Слави Трифонов днес би трябвало да прекрати седящия си протест пред паметника на Цар Освободител. Временната комисия за свалянето на имунитета на зам.-председателя на праламента и лидер на партия \"Воля\" Веселин Марешки се кани да отнеме имунитета му, поискан от главния прокурор Сотир Цацаров.", "date": "2017.05.10", "title": "ИЗВЪНРЕДНО В ПИК TV! Цветанов внася закона за мажоритарното гласуване, имунитетът на Марешки виси на косъм (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BD%D0%BE%D0%B2%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8-%D1%81%D0%B5-%D0%B7%D0%B0%D0%BA%D0%BB%D0%B5%D0%B2%D0%B0%D1%82-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news656443.html", "text": "Нови депутати полагат клетва в Народното събрание. Процедурата се налага, защото избраните на вота миналата есен заеха министерски кресла. На тяхно място в парламента влизат следващите в листите на съответните партии. Така на мястото на лидера на ГЕРБ Бойко Борисов идва Димитър Лазаров, на банката в парламента Томислав Дончев ще бъде заместен от Иглика Събева. Лидерът на НФСБ Валери Симеонов, който вече е вицепремиер, ще бъде сменен от Миглена Александрова, на мястото на новоизбраната за външен министър Екатерина Захариева идва Десислава Гучева, Лиляна Павлова, която в третия мандат на Борисов ще отговаря за председателството на ЕС ще бъде заместена от Емилия Милкова. Спортният министър Красен Кралев ще бъде заместен от Руслан Тошев, Красимир Събев ще заеме мястото на Недялко Славов, Станислав Дечев ще бъде представен от Георги Станков. Бившият вътрешен министър Румяна Бъчварова, която този мандат на Борисов ще оглавява кабинета на премиера, а в парламента ще бъде заместена от Анна Александрова. Димитър Ганишев пък ще положи клетва на мястото на Александър Манолев. Лидерът на ВМРО Красимир Каракачанов, който стана министър на отбраната, ще бъде заместен от Калин Поповски. Венка Стоянова пък сменя избраната за втори път министър на енергетиката Теменужка Петкова.", "date": "2017.05.10", "title": "ИЗВЪНРЕДНО В ПИК TV! Нови депутати се заклеват в парламента (ОБНОВЕНА)"}
{"url": "http://pik.bg/%D0%BB%D0%BE%D0%BA%D0%BE-%D0%BF%D0%B4-%D1%83%D0%B4%D0%B0%D1%80%D0%B8-%D0%B4%D1%8A%D0%BD%D0%BE%D1%82%D0%BE-%D0%BA%D0%BB%D1%83%D0%B1%D1%8A%D1%82-%D0%B5-%D0%BF%D1%80%D0%B5%D0%B4-%D1%80%D0%B0%D0%B7%D0%BF%D0%B0%D0%B4%D0%B0%D0%BD%D0%B5-news656421.html", "text": "Локомотив (Пловдив) Пауло Серджо Мигел Луке Кирил Котев Павел Виданов Ванчо Траянов Мартин Камбуров По-малко от месец до края на сезона е пред разпадане. Вратарят Ясин ел-Харуби вече обяви, че си тръгва от \"Лаута\" през лятото, а още двама от чужденците в тима смятат да направят същото. Става въпрос за и . Договорите на трима титуляри - , и изтичат след края на кампанията и те нямат никакво намерение да ги подновяват. Заради нестабилната ситуация в Локо и капитанът едва ли ще остане. Други пък се очаква да разтрогнат по вина на клуба заради неполучени заплати. Играчите все още чакат възнагражденията си за февруари.", "date": "2017.05.10", "title": "Локо (Пд) удари дъното! Клубът е пред разпадане"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BC%D0%B8%D1%85%D0%B0%D0%B8%D0%BB-%D0%BC%D0%B8%D0%BA%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B2%D0%B0%D1%80%D0%BD%D0%B8%D1%8F-%D0%BF%D0%BB%D0%B0%D0%BD-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B1%D1%81%D0%BF-%D1%80%D0%B0%D0%B7%D0%BA%D0%B0%D1%80%D0%B0%D0%BB-%D0%B3%D0%B5%D1%80%D0%B3%D0%BE%D0%B2-%D1%81-news656438.html", "text": "Бившият лидер на БСП Михаил Миков отправи тежки обвинения по адрес на наследника си Корнелия Нинова. \"Тя използва срещата в ЦУМ, за да скъса с Георги Гергов и със зависимостите\", отсече той в сутрешния блок на Би Ти Ви. \"Едноличният модел на управление няма да е добра перспектива за БСП. Има прочистване в партията на хора, които казват това, което мислят. Налага се едно-едничко мнение\", сподели Миков, който е един от отлюспените социалисти от Корнелия Нинова. \"Някои са по-равни в БСП. Мандатите на Стефан Данаилов не се броят, например\", коментира жлъчно Миков. \"Много хора казнват да се отворят икономическите досиета. Ами, хайде да се случи!\", призова от екрана бившият лидер на БСП. \"Не е необходима нова Конституция. Това е грешно, вредно\", поряза Корнелия Нинова нейният предшественик. Именно тя се обяви за нова Конституция, идеята споделят и от ГЕРБ. Водещият Антон Хекимян постави в шах Миков с поредния си изключително глупав въпрос: \"Бихте ли се врнали в БСП?\" \"Аз съм в БСП\", отвърна гостът, а Хекимян се измъкна от ситацията с обяснение, че става въпрос за властта в БСП.", "date": "2017.05.10", "title": "ГОРЕЩА ТЕМА! Михаил Миков разкри коварния план на Корнелия! Лидерът на БСП разкарал Гергов с \"ЦУМ гейт\""}
{"url": "http://pik.bg/%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA%D1%8A%D1%82-%D0%BD%D0%B0-%D0%BB%D0%B8%D0%BB%D0%B8-%D0%BF%D0%B0%D0%B2%D0%BB%D0%BE%D0%B2%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B4%D0%B0%D0%B2%D0%B0-%D0%BF%D1%8A%D1%82-%D0%BD%D0%B0-%D0%BC%D0%BB%D0%B0%D0%B4%D0%B8%D1%82%D0%B5-news656427.html", "text": "Борисов дава път на младите хора. Така наследникът на поста на Лиляна Павлова - новият министър на регионалното развитие и благоустройството Николай Нанков отговори на въпроса как е бил приет от премиера и екипа му. \"Нашите основни приоритети са магистралите „Хемус” и „Струма”. Много сме закъснели с изграждането на Лот 3.2 на магистрала „Струма” – пътят през дефилето\", \"влезе\" делово в професионалната си тема Николай Нанков. „Ние сме убедени, че ако форсираме нещата, през 2019 година може да стартираме реалното строителство. Ако приключим до 2022 година, няма да загубим европейско финансиране. Трябва да спазим този срок”, каза още Нанков. „В началото на 2019 година трябва да имаме избран изпълнител и строително разрешение, за да започне строителството”, уточни той. Нанков заяви, че за момента не може да се ангажира със срок за толтаксите за тежкотоварните автомобили и електронните винетки за леките автомобили. \"Сложни са процедурите по Закона за обществените поръчки. 2016 г. наша амбиция беше да стартира тръжната процедура. А тя бе обжалвана 8 пъти и то от фирми, по никакъв начин несвързани с бранша!\", коментира гостът. Запитан дали се крадат средства за пътищата у нас и как ще коментира обвинението срещу ексшефа на АПИ Лазар Лазаров за отклонени средства от автомагистрала \"Марица\", Нанков отговори: \"Мисля, че не е редно да коментирам, когато тече разследване и прокурорска проверка. Има няколко сигнали. Каквото и да кажа, ще повлияя на разследването. Нека излезе резултатът от проверката и тогава ще коментираме. Убеден съм, че инж. Лазаров е истински професионалист и прекрасен мениджър и като директор на АПИ спазва законовите процедури. Но пак ще кажа - не искам да правя излишни коментари\", заяви новият министър на регионалното развитие и благоустройството. Запитан откога се познава с Лиляна Павлова, той отговори: \"От 2009 г. Бях областен управител на Ловешка област, Лили Павлова беше зам.-министър. Да, бях най-младият областен управител - на 26 години. Гласуваха ми доверие. Бях партиен член, но вероятно професионалният ми опит, образование и кариерно развитие ми дадоха преднина. Работех по европейски проекти. Мисля, че и партия ГЕРБ, и правителствата на Борисов доказаха, че дават път на младите хора\".", "date": "2017.05.10", "title": "Наследникът на Лили Павлова: Борисов дава път на младите"}
{"url": "http://pik.bg/%D1%82%D0%B0%D1%80%D0%B8%D0%BA%D0%B0%D1%82%D0%B8-%D0%B2-%D0%B1%D1%80%D0%B0%D0%BD%D1%88%D0%B0-%D1%84%D0%B8%D1%80%D0%BC%D0%B8-%D0%BA%D1%80%D0%B0%D0%B4%D0%B0%D1%82-%D0%BA%D0%B0%D0%B4%D1%80%D0%B8-%D0%BE%D1%82-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%86%D0%B8%D1%8F%D1%82%D0%B0-%D1%81-%D0%BF%D0%BE-200-%D0%BB%D0%B5%D0%B2%D0%B0-%D0%BE%D1%82%D0%B3%D0%BE%D1%80%D0%B5-news656401.html", "text": "Фирми крадат кадри от конкуренцията с обещание за по-висока заплата. Това показват данни на агенции за подбор на персонала. „Най-бързият начин фирмите да си осигурят квалифицирани служители е да привлекат кадри от конкуренцията. За целта им предлагат между 150 и 200 лв. по-висока заплата“, обясни пред \"Монитор\" експертът по набиране на служители Маргарита Николчева. За да направят предложението още по-привлекателно, някои от работодателите включвали към „офертата“ и допълнителни екстри. Сред бонусите са здравни застраховки, карти за фитнес и отстъпки в хотели и спа центрове за цялото семейство. Най-често служители си крадат ИТ фирмите, финансови и застрахователни къщи „Все по-често тази тактика за набиране на кадри използват и фирми от производството, които търсят инженери и заварчици“, обясни Николчева. Причината за надцакването между работодателите е липсата на квалифицирани кадри на пазара на труда, твърдят експерти по подбор на персонал. Проучване на Българската търговско-промишлена палата (БТПП) сред 110 фирми показва, че за 91% от работодателите най-големият проблем е липсата на подготвени служители. „Преди 2 години този проблем беше на 3-о – 4-о място, а сега е основното затруднение на бизнеса“, заяви председателят на БТПП Цветан Симеонов пред bTV. Резултатите от анкетата показват, че 60% от работодателите планират да увеличат възнагражденията на служителите си. За сравнение през 2015 година само 35 на сто са възнамерявали да вдигнат заплатите на подчинените си. Погледнато в устойчив план, това не е добро решение, защото ще има крадене на кадри т.е. някой друг ще загуби този кадър“, заяви още Симеонов. Расте броят и на фирмите, които обучават персонала си Тази година 66% от шефовете, или с 11 на сто повече спрямо 2015 година са решили да инвестират в повишаване на знанията и уменията на служителите си. Както „Монитор“ писа, все повече работодатели решават да наемат неопитни младежи, които сами да обучат. С новобранците фирмите могат да икономисат пари за заплати и осигуровки. Така един „заек“ излиза на фирмата до 3 пъти по-евтин в сравнение със служител с 5-6 години трудов стаж.", "date": "2017.05.10", "title": "Тарикати в бранша! Фирми крадат кадри от конкуренцията с по 200 лева отгоре"}
{"url": "http://pik.bg/%D0%BC%D0%B0%D1%87%D0%BE%D0%B2%D0%B5%D1%82%D0%B5-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%B4%D0%BD%D0%B5%D1%81-news656437.html", "text": "Футболните мачове по телевизията днес, с роден коментар. Срещи от терените в България и чужбина. Акцентът пада върху дерби от 1/2-финалите на Шампионска лига. 13,00 - Ейре - Германия, европейско до 17 г., пряко Евроспорт 1, 17,00 - Англия - Холандия, европейско до 17 г., пряко Евроспорт 2, 19.00 - Европейско за девойки до 17 г., полуфинал, пряко Евроспорт 1, 19,00 - Монтана - Верея, България, Първа лига, пряко Диема Спорт, 19,00 - Ботев Пд - Славия, България, Първа лига, пряко Диема Спорт 2, 21,45 - Атлетико М - Реал М, Шампионска лига, полуфинал, реванш, пряко бТВ Екшън, 21,45 - Саутхямптън - Арсенал, Англия, Висша лига, пряко Диема Спорт 2.", "date": "2017.05.10", "title": "Мачовете по телевизията днес"}
{"url": "http://pik.bg/%D0%B8%D0%B7%D0%BF%D0%BE%D0%B2%D0%B5%D0%B4-%D0%B3%D0%B5%D1%80%D0%B4%D0%B6%D0%B8%D0%BA%D0%BE%D0%B2-%D0%BF%D0%BE-%D0%BF%D0%B0%D0%BD%D1%82%D0%BE%D1%84%D0%B8-%D1%81-%D0%BE%D1%85%D1%80%D0%B0%D0%BD%D0%B0-%D1%81%D0%B5-%D1%87%D1%83%D0%B2%D1%81%D1%82%D0%B2%D0%B0%D1%85-%D0%BA%D0%B0%D1%82%D0%BE-%D0%BC%D0%B5%D1%87%D0%BA%D0%B0-news656439.html", "text": "Бившият служебен премиер Огнян Герджиков върна служебния автомобил и охраната, които му се полагат по закон в продължение на година след края на мандата. На 4 май премиерът Огнян Герджиков сдаде държавната власт. На 5 май бившият премиер сдаде държавната охрана. На 9 май гражданинът проф. Герджиков покани в дома си екип на Нова телевизия и обясни защо не иска да го пазят. „Като ходя по улиците с охрана се чувствам малко като мечка и хората ме гледат по-особено. Не се чувствам комфортно. Бих предпочел да съм като всички”, каза той. А за да стане като всички, трябвало да подпише декларация за доброволен отказ от охрана. По дата, час и минута. Макар да е очарован от професионализма на досегашните си гардове, не вижда смисъл да ползва услугите им занапред. „Не съм получавал някакви реални заплахи, за да бъда притеснен за живота си”, каза бившият служебен премиер. Не приема държавната охрана като привилегия и белег за престиж. „Това са изкуствени престижи. Аз имам собствен автомобил, карам го с голямо удоволствие. Защо трябва да ползвам служебна кола”, попита Герджиков. Той отрича жестът му да е продиктуван от популистки подбуди и призна, че в личен план засилената премиерска охрана е била едно от най-големите битови неудобства през трите му месеца на поста. „Това прекомерно обгрижване ми идва в повече. Аз обичам свободата”, казва Огнян Герджиков. Свободата да се движиш и свободата… да се наспиш. И на Герджиков му се случи да клейми публично, а после да се извинява. Става въпрос за освобождаването на областни управители заради „склонността им да се заиграват непочтено”. „Бих казал лековато, търсейки мотива, отправих едни обвинения, които вероятно те не заслужават”, признава Огнян Герджиков. С натрупания в Министерски съвет опит дошло категоричното мнение кой пост е по-тежък, а именно министърпредседателският. „Когато бях председател на парламента имах възможност, макар и малка, да водя часовете си в университета. Като министър-председател това беше немислимо”, казва той.", "date": "2017.05.10", "title": "ИЗПОВЕД! Герджиков \"по пантофи\": С охрана се чувствах като мечка!"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BA%D0%B8%D0%B1%D1%80%D0%B8%D1%82%D0%BB%D0%B8%D1%8F-%D1%81%D1%82%D1%80%D0%B5%D0%BB%D1%8F-%D1%81-%D0%BF%D0%B8%D1%81%D1%82%D0%BE%D0%BB%D0%B5%D1%82-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D0%B1%D1%83%D0%B9%D1%81%D1%82%D0%B2%D0%B0-%D0%BF%D1%80%D0%B8-%D0%B0%D1%80%D0%B5%D1%81%D1%82%D0%B0-news656440.html", "text": "32-годишен мъж е арестуван за екшън, който сътворил в ж.к. \"Възраждане\". Бургазлията Г.Б. стрелял с газов пистолет на кръстовището на улиците \"Цар Асен\" и \"Дебелт\", а след сигнал е задържан и отведен в Първо РУП. В полицейското управление обаче се държал доста неадекватно, започнал и да буйства. Отказал е да подпише изготвените за задържането му документи. Полицаите му направили личен обиск, при който е открит и иззет найлонов плик с матеамфетамин, съобщава \"Флагман\". 32-годишният мъж е задържан за 24 часа. По случая е образувано бързо полицейско производство.", "date": "2017.05.10", "title": "ЕКШЪН! Кибритлия стреля с пистолет в центъра на Бургас, буйства при ареста"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B5%D0%BD%D1%87%D0%B5%D0%B2-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%BC%D0%B5%D0%BD-%D1%81%D0%B5-%D0%BF%D1%80%D0%B5%D0%B2%D1%80%D1%8A%D1%89%D0%B0-%D0%B2%D1%8A%D0%B2-%D1%84%D0%B0%D1%80%D1%81-news656451.html", "text": "Това дело се превръща във фарс. Обвиненията, че съм причинил щети на руска компания, са пълно безумие. Това каза бившият министър на отбраната Николай Ненчев пред . Той посочи, че по делото има развитие и то в положителна посока. Вчера е имало които „само потвърдиха по най-категоричен начин моята теза – спестени са огромни средства“. Ако е трябвало да платим на „РСК МиГ“ 1,8 млн. лв. (за ремонт на самолетни двигатели), то по полската сделка сме платили 1,025 млн. лв. Това е огромна разлика, с много по-добри срокове за изпълнение и с много по-добра гаранция. Със сигурност е ощетил „РСК МиГ“, но това слабо ме интересува. Обвиненията, че съм причинил щети на руска компания, са пълно безумие – да ме съди за това български прокурор, като че ли му го е разпоредил руски прокурор. Очевидно се задействаха българските сили на мрака, каза той. Според него причината е, че е нарушил корупционни практики. По думите му България не е имала договор с „РСК МиГ“, а „рамково споразумение, което не ни задължава да подпишем договор. При положение, съм намерил по-добри условия при много по-добра цена и гаранция, естествено, че ги предпочета – все пак това са парите на българския данъкоплатец и не ми е безразлично как ще ги харча“. Попитан дали новите изтребители ще бъдат втора употреба, той отговори, че не може да коментира. „Ние бяхме финализирали финансовата част. Не бих могъл да кажа коя оферта ще избере новото правителство, засега поне обявиха, че това е „Грипен“, което не беше съвсем коректно. На първо място трябваше да получат добра експертиза“, каза Ненчев. За мен това не е просто договор за покупка на самолети, това винаги е изглеждало като геостратегически избор, посочи Ненчев. В отговор на въпрос той посочи, че е прекалено рано да коментира какъв министър на отбраната ще е Красимир Каракачанов, по добави, че има „известно безпокойство“. „Ще бъда внимателен, ще следя действията му и ще реагирам винаги, когато смятам, че се налага“, обеща Ненчев.", "date": "2017.05.10", "title": "Николай Ненчев: Делото срещу мен се превръща във фарс!"}
{"url": "http://pik.bg/%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D0%B1%D0%B0%D0%BD%D0%B4%D0%B0%D1%82%D0%B0-%D0%BE%D1%81%D1%82%D0%B0%D0%B2%D0%B8%D0%BB%D0%B0-%D0%BB%D0%B5%D0%BA%D0%B0%D1%80-%D0%B1%D0%B5%D0%B7-%D0%B5%D0%B4%D0%BD%D0%BE-%D0%BE%D0%BA%D0%BE-%D1%81%D0%BB%D0%B5%D0%B4-%D0%B6%D0%B5%D1%81%D1%82%D0%BE%D0%BA-%D0%BF%D0%BE%D0%B1%D0%BE%D0%B9-news656452.html", "text": "Специализираната прокуратура неутрализира престъпна група от 12 души, които са заподозрени за наркотрафик, нанасяне на телесни повреди и убийство. Смята се, че това е бандата, която преби проф. Стефан Станчев през април миналата година. След зверския побой лекарят загуби едното си око. Шефът на клиниката по ортопедия в столичната болница \"Св. Анна\" тогава, бе пребит, докато разхожда кучето си. Според обвинението престъпниците са извършители на убийството на надзирателя в Софийския затвор Янко Янев в края на миналата година. Заподозрени са и за нанасянето на множество удари с мачете на столичен наркопласьор отново през 2016-а. Днес Специализираната прокуратура ще изнесе още подробности по дейността на организираната престъпна група.", "date": "2017.05.10", "title": "Заловиха бандата, оставила лекар без едно око след жесток побой"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%B2%D0%BD%D0%B5%D1%81%D0%B5-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%BC%D0%B0%D0%B6%D0%BE%D1%80%D0%B8%D1%82%D0%B0%D1%80%D0%BD%D0%B8%D1%8F-%D0%B2%D0%BE%D1%82-%D1%89%D0%B5-%D1%81%D0%BF%D1%80%D0%B5-%D0%BB%D0%B8-%D1%81%D0%BB%D0%B0%D0%B2%D0%B8-%D1%81%D1%8A%D1%81-%D1%81%D0%B5%D0%B4%D1%8F%D0%BD-news656455.html", "text": "Седянката на Слави Трифонов пред парламента, коато продължава шест дни, а днес може би ще бъде седмият, е на път да приключи. Цветан Цветанов, Данаил Кирилов и Цвета Караянчева внесоха законопроект от името на ГЕРБ, с който да бъдат гласувани част от въпросите на референдума, като мажоритарния вот и партийната субсидия. От партията на Борисов заявиха, че трябва да се съобразят с волята на 2,5 млн. българи подкрепили въпросите. Именно това бе и желанието на шоумена, който направи едноседмична седянка пред Народното събрание. След като бъдат избрани и комисиите, законопроектът ще бъде внесе, а в него е записано пълен мажоритарен вот и намаляване на субсидиите на 1 лв. Цветанов уточни още, че по повод депутатските заплати от ГЕРБ са готови те да бъдат разгледани, но това според тях трябва да стане с гласуването на годишния бюджет. Зам.-председателят на ГЕРБ допълни още, че всички народни представители от тяхната парламентарна група ще дарят първите си депутатски заплати за благотворителна кауза. Така българите в Чикаго ще бъдат подпомогнати с 20 хиляди евро, за да закупят сграда, която да стане културно средище на българите там.", "date": "2017.05.10", "title": "ИЗВЪНРЕДНО В ПИК TV! ГЕРБ внесе законопроект за мажоритарния вот! Ще спре ли Слави със седянката пред парламента (ВИДЕО)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D1%81%D1%82%D0%B0%D0%BD%D1%86%D0%B8%D1%8F-%D0%BD%D0%B0-%D0%BC%D0%B5%D1%82%D1%80%D0%BE%D1%82%D0%BE-%D0%B2-%D1%82%D0%B1%D0%B8%D0%BB%D0%B8%D1%81%D0%B8-news656453.html", "text": "В метрото в Тбилиси е била отцепена една от станциите заради силно задимяване, съобщава РЕН.тв, позовавайки се на грузински медии. На място са пристигнали пет пожарни коли. Инцидентът е станал около 10 ч. местно време на станция \"Церетели\". Пътниците незабавно са били евакуирани. Информация за пострадали няма. В момента движението между станциите \"Вокзальная площадь\" - \"Делиси\" е спряно. Причините за инцидента се установяват.", "date": "2017.05.10", "title": "ОТ ПОСЛЕДНИТЕ МИНУТИ! Евакуираха станция на метрото в Тбилиси "}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D0%B2%D0%B8%D0%B4%D0%B5%D0%BE-%D1%85%D1%83%D0%BC%D0%B0%D0%BD%D0%BE%D0%B8%D0%B4-%D0%BC%D0%B5%D0%B4%D0%B8%D1%82%D0%B8%D1%80%D0%B0-%D0%BD%D0%B0-%D0%BC%D0%B0%D1%80%D1%81-%D0%BA%D0%B0%D0%B4%D1%80%D0%B8%D1%82%D0%B5-%D1%81%D0%B0-%D0%B8%D0%B7%D0%BC%D1%8A%D0%BA%D0%BD%D0%B0%D1%82%D0%B8-%D0%BE%D1%82-%D0%BD%D0%B0%D1%81%D0%B0-news656419.html", "text": "Видеоклип на медитиращ хуманоид разпространи в YouTube уфолог с ник Streetcap1, съобщава esoreiter.ru. Изданието твърди, че кадрите са взети от НАСА. Изпратени са от марсохода Curiosity. Те са доказателство, че на Червената планета има живот, коментира уфологът. Съществува хипотеза, че след ядрена война марсианците не са загинали, а са започнали да строят подземни градове и да живеят в тях, съобщава руското издание.", "date": "2017.05.10", "title": "СЕНЗАЦИОННО ВИДЕО! Хуманоид медитира на Марс! Кадрите са измъкнати от НАСА"}
{"url": "http://pik.bg/%D1%81%D1%8A%D0%B4%D1%8F%D1%82-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD%D0%B5%D1%86%D0%B0-%D0%B7%D0%B0%D0%BF%D0%B0%D0%BB%D0%B8%D0%BB-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%BD%D0%B8-%D1%84%D0%BB%D0%B0%D0%B3-news656430.html", "text": "В специализирания съд тръгва делото афганистанеца Бахир Ярунал, който на 24 ноември 2016 г. запали българския национален флаг по време на протест в центъра в Харманли. Делото влезе в съда в края на февруари, а на Ярунал са повдигнати две обвинения. Първото е за поругаване на знамето на България. По време на протеста в центъра в Харманли той свалил издигнатия над столовата български флаг, хвърлил го на земята, стъпкал го с крака, след което го хвърлил в запаления от протестиращи негови сънародници огън. Второто обвинение на Бахир Ярунал е за непристойни действия, грубо нарушаващи обществения ред и изразяващи неуважение към обществото, съобщава Канал 3. Преди да изгори българското знаме той замерял с камъни полицейските служители, влезли в двора на центъра, за да възстановят реда. Ударил с камък в главата един от тях, без да е бил провокиран за това действие, отличаващо се с изключителна дързост. Според събраните по делото доказателства Ярунал се оказал в България, след като напуснал нелегално Афганистан и пътувал през Пакистан, Иран и Турция. Той е бил задържан от българските власти при опит да премине незаконно българо-сръбската граница, скоро след което бил настанен в центъра в Харманли. Там той поискал международна закрила. На 13 октомври 2016 г. - малко повече от месец преди да извърши престъпленията, за които е обвинен, Държавната агенция по бежанците отхвърля молбата му за предоставяне на статут на бежанец.", "date": "2017.05.10", "title": "Съдят афганистанеца, запалил националния ни флаг"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-%D0%BF%D1%80%D0%B5%D0%BB%D1%8A%D1%81%D1%82%D0%B8-%D1%81-20-%D0%B3-%D0%BF%D0%BE-%D0%BC%D0%BB%D0%B0%D0%B4%D0%B0-%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%BA%D0%B0-%D1%81-%D1%82%D1%80%D0%B8%D0%BA%D0%BE%D0%B2%D0%B5-%D0%BE%D1%82-%D1%87%D0%B0%D1%82%D0%B0-%D0%BB%D1%8E%D0%B1%D0%BE%D0%B2%D1%87%D0%B8%D1%8F%D1%82%D0%B0-%D0%BE%D1%82-%D1%81%D1%82%D0%B0%D1%80%D0%B0-news656416.html", "text": "Възрастен пенсионер от Стара Загора успя да прелъсти с 20 години по-млада от него жена и се разведе за шести път с предишната си изгора. Преди да мине под венчилото, 82-годишният любовчия прекарал часове чатейки в интернет сайтове за запознанства, разкри неговияТ адвокат. Така срещнал, както сам той споделя, „любовта на живота си“, от Великобритания. Англичанката също има зад гърба си 3 развода. Бракоразводното дело на стареца беШЕ разгледано в Районния съд в Града на липите без много шум. Адвокатът му обясни, че не желаел медийно внимание, а само да се отдаде изцяло на новата си избраница. Като аргумент за раздялата старецът обяснил „несходство в характерите“ и „липса на полов живот“. Той и англичанката имат по няколко деца от предишни бракове, а също така и внуци. Решили са да заживеят заедно някъде в чужбина, далеч от клюкари и одумвания на техни близки и познати, пише „Телеграф“.", "date": "2017.05.10", "title": "КУРИОЗ! Пенсионер прелъсти с 20 г. по-млада англичанка с трикове от чата! Любовчията от Стара Загора се развежда на пожар"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D1%81%D0%B5%D0%B4%D1%8F%D1%89%D0%B8%D1%8F%D1%82-%D0%B2-%D0%B8%D0%BD%D0%B2%D0%B0%D0%BB%D0%B8%D0%B4%D0%B5%D0%BD-%D1%81%D1%82%D0%BE%D0%BB-%D1%89%D0%B5-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8%D0%B5-news656459.html", "text": "През миналата седмица ми се наложи да изляза за малко от парламента, за да видя един приятел, който искаше да ми разкаже за ужасяващи истории с частни съдия-изпълнители и да ме призове да действаме, че тия били захапали народа за шията по-яко от вампир с булимия. И тогава налетях на една странна картина, излязла сякаш от фантазията на Йеронимус Бош, чийто шедьовър \"Корабът на глупците\" може да дойде насън или на гений, или на човек с остра нужда от по-силни хапчета. Около 50 души и още толкова журналисти стояха пред парламента и размахваха разни лозунги, които, признавам си, не успях да видя достатъчно добре и се зачудих какво ли се случва. Любопитството е истинският мотор на вселената, заради това си позволих да се приближа, и тогава заварих нещо наистина сюрреалистично. а хората зад него като обучена масовка в холивудски трилър се опитваха да уловят момента и да излъчват точните крясъци в подходящото време. Картинката пораждаше единствено метафизичен ужас от типа, който Кафка можеше да произвежда с трагично отчаяние. Приличаше на медиен кошмар. Телевизионният продукт, шоу проповедникът на единствената и лъчиста мажоритарност, чалга феноменът и камерите, които отново и отново разширяват неговото его да неподозирани дълбини. Журналистиката като фабрика за политически чудовища. Медийно отражение на медийното отражение. Една самозатворена реалност, която подобно на гротеските на Гойя може да ражда единствено екзотични и плашещи създания. Цялата митингарска драматургия бе създадена, за да може Слави Трифонов да се яви пред камерите и да се опитва да поддържа имиджа си на градския бунтар, на медийния терорист, който ще се яви внезапно и ще срути системата в пламъци. По-късно в новините видях, че Трифонов е обобщавал на едро какво смята да прави. Видях и пряка халюцинация за това, че може да стана президент, и се прокълнах, че не се приближих достатъчно, за да гледам това риалити на живо. Но сблъсъкът с този нов телевизионен субпродукт ми стига за цял един живот. Честно казано, в образа на Трифонов в инвалиден стол има пряка метафора. И тя е болезнена. Нима именно това не е символ на инвализидираната и осакатена идея за мажоритарност? Трифонов прилича на продавач на кокаин, който го продава за обезболяващо. Стопроцентова мажоритарност? Това наистина е да ти бутнат атомна бомба като средство да се справиш с вредителите в градината си. Идеята е опасна, необмислена, осакатена от самото начало и превърната в смехотворен опит на един човек да се представи като комисар на гражданската енергия на недоволните. Но колкото повече валят доказателствата, че това е единствено път към бездната (и точно онази бездна, в която, ако се взреш, тя също се взира в тебе), толкова повече Трифонов се е запънал като магаре на мост, че това ще отърве България от танталовите мъки. Опитът за продължаването на тази истерия много отвъд периода на нейния естествен разпад веднага издава очевидното инженерство. Или пък отказът на един човек да припознае реалността, а вместо това да се отдаде на площадната си фантазия. Но истината е разтърсваща. Ето това се случва с пълзящата чалга, която се просмуква като токсин в обществения климат. Всичко заприличва на пошлост. Всичко наподобява на карикатура. Всичко се превръща в картина на Бош. Висенето пред Народното събрание обаче май събра Слави Трифонов с неговата естествена компания – пророка на Тангра у нас, носителя на конската опашка, вечния кандидат за президент Йоло Денев. Между тях има само една разлика – Йоло Денев е автентичен. Той е откровен в своята кротка площадна лудост и заради това не само не дразни никого, но естествено се вписва във всеки протест – и в тези срещу високите сметки за тока, и в протеста с голите цици на умните и красивите. Йоло Денев е запазена марка, а, знае ли човек, в различна вселена и алтернативно измерение може би той щеше да е въплъщение на универсалния мажоритарен кандидат. И запълва тази празнина с логорея, която допълнително срива изградения образ на хулигана с моторната резачка, който ще разреже веригите на робите. На един от протестите, които прави пред празния парламент, Трифонов се отпусна да коментира цяла редица от теми – дали ще му внесат закона, президентската съпруга, модела КОЙ, отношенията с бТВ и проблема си с хемороидите (охх, ще си призная, че последното го измислих, ама добре се връзва в абсурдисткия модел, който ни се демонстрира). Пред очите ни се разкрива човек, който би направил всичко, за да не залезе пред очите на камерите. Но и журналистите сериозно се изложиха. Толкова ли нито един от тях не успя да го притисне и да го пита – не си ли противоречат заявките му за изборно нахлуване в парламента с горещите клетви преди, че няма намерения да влиза в политиката. Това е тема, по която можеха да го повъртят на шиш, но очевидно никой не е имал енергия да се занимава докрай с това нелепо шоу, излязло на улицата, защото си е повярвало, че носи универсална мъдрост за света. Опит за ирония или писък на страдаща душа е това: \"Освен гей съм масон, рептил – наполовина съм човек, наполовина съм влечуго, илюминат и тамплиер.\" Това е автентичен мозъчен залп на Трифонов. Аз съм склонен да го разглеждам като зов за помощ, но здравното министерство не реагира, въпреки че е наясно къде може да намери потенциалния си пациент. Междувременно темата за мажоритарния избор се върна на политическото поле, но по начин, който очевидно няма как да задоволи Учиндолския шоумен. Цветан Цветанов обяви, че ГЕРБ ще внесат законопроекта за мажоритарния избор. Ходът е хитър, но доста прозрачен. Патриотите ще наритат идеята, БСП отдавна е обявила, че е за смесена система, ДПС хитро ще плъзнат топката в друго поле, а \"Воля\"... Е, едва ли някой знае на какво мнение е \"Воля\", освен ако няма достъп до тайния дневник на Веселин Марешки. Така идеята на Дългия ще бъде размазана в парламента, защото отдавна не е на дневен ред, а и защото на практика му показаха, че има и по-хитри пирани от него в политическия басейн. Заради това вероятно Слави не изглеждаше твърде доволен. Защото този ход, макар и обречен на пълна катастрафа, допълнително окастря основанията му за присъствие пред парламента. Пред очите ни това, което готвеха като следващо политическо чудо, като Йоло Денев в костюм и скъпа вратовръзка, като ново издание на поредната инженерна партийка, започна да се разпуква на малки парченца и да отшумява като фолк хит, който вече никой не си пуска. Това може би е добрата новина от опита за уличен пърформанс, осъществен със средствата на \"Пайнер\". Хората май вече не искат да вярват в чалгата като стратегия за спасяване на България, в попфолка, превърнат в политически модел. Което не означава, че медиите няма да ни връщат отново и отново образа на Шоумена като радиация, за да направят новинарските си емисии по-интересни. Но това е притопляне на вчерашната супа, която днес никой не иска да опитва отново. И, да, хората наистина са недоволни. След всяко ново чудо статуквото ставаше с още по-стабилни мускули. След поредния кандидат-чудотворец олигархията потриваше радостно ръце. Както прави и сега пред репортажите за Трифонов и сие. Медийната пушилка е вдигната, утре Слави Трифонов може и да реши да се самоубие в ефир, за да се превърне в първия телевизионен мъченик на Републиката, а онези, които стоят в сенките, ще бъдат повече от доволни. Всичко ще си остане същото. Учиндолската задачка е била изпълнена.", "date": "2017.05.10", "title": "САМО В ПИК! Депутатът Александър Симов сензационно: Седящият в инвалиден стол ще се самоубие. Тошковците се държат като нахални бълхи"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BD%D0%B0%D1%80%D0%B5%D0%B4%D0%B8%D1%85%D0%B0-%D0%BA%D0%BE%D0%BC%D0%B8%D1%81%D0%B8%D0%B8%D1%82%D0%B5-%D0%B3%D0%B5%D0%BD-%D0%BF%D0%BE%D0%BF%D0%BE%D0%B2-%D0%BF%D0%BE%D0%B5%D0%BC%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BE%D1%82%D0%BD%D0%BE%D0%B2-news656462.html", "text": "Днес депутатите избират председатели, зам.-председатели и членове на парламентарните комисии. Именно там се внасят и решават законопроектите, а и пред тях отговарят министрите. За изненада в този парламент няма никакви пререкания за това кой да ги оглавява. Всички парламентарно представени партии са се разбрали предварително и учудващо няма никакви дебати и спорове. Петър Кънев от БСП ще оглави комисията по икономика и туризъм, зам.-председатели ще бъдат Даниела Савеклиева от ГЕРБ, Маргарита Николова от Обединените патриоти, а от ДПС Адлен Шевкед. За председател на парламентарната Комисия по регионална политика, благоустройство и местно самоуправление бе избран Искрен Веселинов от „Обединените патриоти“. Зам. – председатели са Петя Аврамова от ГЕРБ, Дора Янкова от „БСП за България“, Пламен Христов от „Воля“. Комисията се състои от 22 народни представители. Комисията по земеделие пък ще бъде оглавена от бившият министър с този ресор Десислава Танева, а нейни заместници ще бъдат Димитър Гечев от ГЕРБ, Светла Бъчварова от „БСП за България“, Йордан Апостолов от „Обединени патриоти“, Бюрхан Абазов от ДПС. Народните представите утвърдиха състава на парламентарната Комисия по енергетика, като за председател бе избран Делян Добрев от ПГ на ГЕРБ ще поеме нейното председателство, а негови заместници стават Валентин Николов от ГЕРБ и Таско Ерменков от БСП за България. Бившият шеф на отбрана ген. Костантин Попов пък оглавява комисията по отбрана. Цветан Цветанов пък отново бе избран за председател на вътрешната комисия. Милена Дамянова от ГЕРБ отново ще оглави Комисията по образованието. Зам. – председатели са Галя Захариева от ГЕРБ, Анелия Клисарова от „БСП за България“, Милен Михов от „Обединените патриоти“, Ерол Мехмед от ДПС. Народните представители утвърдиха състава на Комисията по регионална политика, благоустройство и местно самоуправление с председател Искрен Веселинов от „Обединени патриоти“ . Зам.-председатели на комисията ще бъдат Петя Аврамова от ГЕРБ, Дора Янкова от \"БСП за България\" и Пламен Христов от „Воля“. Председател на Комисията по външна политика ще бъде Джема Грозданова от ГЕРБ. Зам.-председатели ще бъдат Пламен Манушев от ГЕРБ, Красимир Богданов от „Обединени патриоти“ и Полина Христова от „Воля“. Комисията по отбрана ще бъде с председател ген. Константин Попов от ГЕРБ. Зам.-председатели ще бъдат Владимир Тошев от ГЕРБ, Николай Цонков от \"БСП за България\" и Борис Вангелов от „Обединени патриоти“. Антон Кутев от БСП се зае да председателства Комисията по взаимодействието с неправителствените организации и жалбите на гражданите .  Негови заместници ще бъдат Снежана Дукова от ГЕРБ и Александър Сиди от „Обединени патриоти“. Комисията по вероизповеданията и правата на човека ще бъде оглавявана от Красимир Велчев от ГЕРБ. Зам.- председатели ще бъдат Евгения Алексиева от ГЕРБ, Васил Антонов от БСП, Павел Шопов от „Обединени патриоти“ и Джейхан Ибрямов от ДПС. Комисията за борба с корупцията, конфликт на интереси и парламентарна етика ще бъде с председател Борис Ячев от „Обединени патриоти“. Антон Тодоров от ГЕРБ ще бъде зам.-председател, както и Кирил Добрев от \"БСП за България\". Драгомир Стойнев заяви, че тази комисия трябва да бъде на ротационен принцип. „Нормално е председателят на комисията да бъде от опозицията, управляващите няма как да разследват собствената си корупция, нали“, коментира той. Комисията по европейските въпроси и контрол на европейските фондове ще бъде оглавявана от Кристиан Вигенин от \"БСП за България\". Зам. – председатели на комисията ще бъдат Ивелина Василева от ГЕРБ и Петър Петров от „Обединени патриоти“. Емил Димитров-Ревизоро пък очаквано пое", "date": "2017.05.10", "title": "ИЗВЪНРЕДНО В ПИК TV! Депутатите наредиха комисиите, ген. Попов поема отбраната, Цветанов отново председател на вътрешните работи (ОБНОВЕНА/ПЪЛЕН СПИСЪК)"}
{"url": "http://pik.bg/%D1%81%D1%80%D0%B5%D0%B4%D0%BD%D0%BE%D1%89%D0%B5%D0%BD-%D0%B5%D0%BA%D1%88%D1%8A%D0%BD-%D0%B2-%D0%BF%D0%BE%D0%BC%D0%BE%D1%80%D0%B8%D0%B5-%D0%BA%D0%B0%D1%80%D0%B0%D1%82-%D0%B8%D1%82%D0%B0%D0%BB%D0%B8%D0%B0%D0%BD%D0%B5%D1%86%D0%B0-%D1%81-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%B2-%D0%BF%D1%81%D0%B8%D1%85%D0%BE%D1%82%D0%BE-news656460.html", "text": "Една от най-известните фигури на ъндърграунда в Поморие - 44-годишният Атанас Николов-Италианеца, снощи за пореден път побърка полицаите от местния РУП. Той е бил изведен от дома му, след като посреднощ е вдигал страшна олелия. Трошил стъкла по прозорците и ги мятал към отсрещния хранителен магазин. \"Откарахме го с белезници в психодиспансера в Бургас, едва го укротихме, но смятаме, че той отново ще избяга, както се получи в неделя\", съобщи източник за \"Флагман\". Посред бял ден в неделя Италианеца набрал тел. 112 и съобщил, че си е сложил примката вкъщи, поканил дежурните от спешния телефон да присъстват на обесването му. В почивния ден в дома му нахлули едновременно психиатри с усмирителна риза, както и полицаи. Той е бил откаран в психиатричната болница, но вчера - вторник, преди обед е избягал. В неделя Италианеца опитваше да привлече вниманието и на дежурния редактор във Флагман.бг, като настояваше да даде изявление, че е малтретиран и се подготвя смъртта му. Преди седмица той беше гърмян в корема, а след това направи скандални разкрития за прокурор от Поморие, който го тормозел. Във Фейсбук профила на Италианеца е записано, че е завършил списание \"Моден дизайн\" в Италия, той е софиянец, поморийски зет. Навремето е бил съратник на Иво Карамански и на Жоро Илиев, известен контингент на МВР. Тези дни Италианеца обикалял центъра на Поморие и твърдял, че знае кой е поръчал палежа на дискотека \"Месалина\", както и как е извършено престъплението. Според ченгетата този изпечен представител на крими контингента умишлено създава в публичното пространство усещане, че е луд, защото по всяка вероятност подготвя престъпление, след което за него ще е изгодно вече да е притежател на жълта книжка. Според местните жители този човек винаги е ходил с модерни и скъпи маркови дрехи, показвайки висок жизнен стандарт, въпреки че не е работел.", "date": "2017.05.10", "title": "Среднощен екшън в Поморие! Карат Италианеца с белезници в Психото"}
{"url": "http://pik.bg/18-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B8-%D1%81%D1%8A%D0%B2%D0%BF%D0%B0%D0%B4%D0%B5%D0%BD%D0%B8%D1%8F-%D0%BA%D0%BE%D0%B8%D1%82%D0%BE-%D0%BE%D1%81%D1%82%D0%B0%D0%B2%D1%8F%D1%82-%D0%BC%D0%BD%D0%BE%D0%B3%D0%BE-%D0%B2%D1%8A%D0%BF%D1%80%D0%BE%D1%81%D0%B8-%D0%BD%D0%B0-%D1%82%D0%BE%D0%B7%D0%B8-%D1%81%D0%B2%D1%8F%D1%82-news656480.html", "text": "Животът е низ от странни събития и изненади, хубави и лоши, които понякога изглеждат невъзможни за обяснение. Дори по теорията на вероятностите, някои от тези събития изглеждат нереални, просто надхвърлят нашите представи.  Събрали сме колекция от различни съвпадения, които показват в какъв непредсказуем свят живеем и че всичко е възможно! Разделени при раждане, двама близнаци от Охайо израснали без единият да знае за съществуването на другия. И двамата били кръстени Джеймс, когато били осиновени. И двамата станали полицаи и се оженили за жена, на име Линда. Съпругите и на двамата родили син – единият бил кръстен Джеймс Алън, а другият Джеймс Аллън. И двамата имали куче, на име Той (от англ. toy – играчка). И двамата се развели, но по-късно се оженили повторно, за жена, на име Бети. Може ли Едгар Алън По да е имал машина на времето? Някои са уверени, че да. В противен случай, как би могъл да знае за събитията почти 50 години, преди да са се случили? В своята книга \"Повест за приключенията на Артър Гордън Пим\" По описва как четиримата моряци оцелели след корабокрушение и били принудени да изядат юнгата си на име Ричард Паркър. По твърди, че историята се основава на реални събития, но все пак е фикция. Въпреки това, 46 години по-късно, наистина потъва кораб и членовете на екипажа, които оцеляват, са принудени да изядат юнгата си, за да оживеят. Как се е казвало злощастното момче? Познахте ... Ричард Паркър. Могъл ли е Марк Твен да предскаже собствената си смърт ? Авторът е роден през 1835 г., когато минавала Халеевата комета . Тя минава край Земята веднъж на 76 години. Твен прогнозирал, че ще умре по време на следващата ѝ поява. \"Аз дойдох в този свят с Халеевата комета през 1835 г.,\" - казва той през 1909. - \"През следващата година тя ще дойде отново, а аз ще си отида с нея.\" Писателят е починал в деня на появата на комета през 1910. Когато Антъни Хопкинс се подготвя за ролята във филма \"Момичето от Петровка\", той искал да намери книга (написана от Джордж Файфър ), за да я прочете и да се подготви преди снимките. Но така и не могъл да намери книгата, докато един ден не попаднал на нея във вагона на метрото. Но най-интересното се случило, когато Хопкинс по-късно се срещнал с автора на книгата. Файфър му казал, че той също нямал нито един екземпляр на книгата. Защо? Защото той заел последната си книга на приятел, който случайно я загубил в метрото! Основателят на Ferrari , Енцо Ферари , умира на 14 август 1988 г.. Само един месец по-късно, на 15 октомври е роден футболистът Месут Йозил. В сериала The Simpsons често точно предсказват различни събития, но най-впечатляваща е прогнозата, че Доналд Тръмп ще стане президент. Няма как някой да е знаел, че това ще се случи. Но ето, че семейство Симпсън със сигурност са знаели през 2000 г.. Или е това, или е удивително съвпадение ... Между Ейбрахам Линкълн и Джон Кенеди има много невероятни съвпадения. И двамата починали от огнестрелни рани в задната част на главата, и двамата умрели в петък, и двамата починали преди празник (Кенеди е убит в навечерието на Деня на благодарността, а Линкълн е убит точно преди Великден), в деня на убийството и двамата били придружавани от своите съпруги и друга семейна двойка. Но това не е всичко: Всеки от тях имал приятел на име Били Греъм. И двамата президенти са имали четири деца. Секретар на Кенеди е била г-жа Линкълн, а секретарят на Линкълн се казвал Джон). Освен това, приемниците на тези президенти били техните вицепрезиденти на име Джонсън! Първата световна война започва , след като в Сараево на 28 юни 1914 г. е убит  ерцхерцог Франц Фердинанд . Колата, в която той се е возил по време на убийството,има регистрационна табелка, гласяща: A III 118. Какво е толкова странно? Първата световна война официално приключила в Деня на примирието, 11 ноември 1918. А тази дата може да се изпише като 11/11/18. По време на строителството на язовира Хувър са убити 112 души, но между първия и последния, загинали там, има зловещо съвпадение. Първата жертва е инспектор на име Джордж Тиърни. Той се удавил в река Колорадо на 20 декември 1922, докато търсил идеалното място за язовир. А кой е последният? Патрик Тиърни, син на Джордж, който също е починал на 20 декември през 1935 година. В нощта на 29 септември 1888 г. Катрин Едоус е намерена пияна на Aldgeyt High Street в Лондон. Тя била задържана и освободена в 12:55 часа сутринта, когато изтрезняла и можела да се прибере у дома. Казала на полицията фалшиво име - Мери Кели. Същата вечер, Катрин Едоус е убита от Джак Изкормвача , който след това убил и друга жена, на име - както се досещате - Мери Кели. Георг Хендел и Джими Хендрикс - световно известни музиканти. Първият е роден в Германия, а вторият - в Америка, но и двамата са живели в съседни къщи в Лондон. Хендел е живял в къщата на номер 25, Brook Street, Хендрикс - на номер 23. Животите им са разделени от повече от 200 години, но това все пак е голямо съвпадение. Номер 15. Невероятната прилика между Брус Уилис и генерал Дъглас Маккартър - участник във Втората световна война Крал Умберто I (Италия) бил на вечеря в ресторант, когато разбрал, че той и собственикът на ресторанта били родени в един и същи ден, в същия град и били оженени за жена, на име Маргерита. На 29 юли 1900 г., царят научил, че собственикът на ресторанта бил прострелян и убит на улицата. По-късно същия ден, царят също бил убит. Астроном от Южна Африка, на име Дани дю Тоа, на 49-годишна възраст изнесъл лекция за това как смъртта може да дойде по всяко време. Когато приключвал, той извадил дъвка от пакетчето си, но я подхвърлил в устата си по-силно, отколкото било необходимо. Вследствие се задавил до смърт. През 1930-та, един човек, на име Джоузеф Фиглок, бил изненадан от бебе, което паднало на раменете му. В същия ден през следващата година, същото бебето паднало върху него отново, на същото място. Фиглок и бебето не били наранени, но се надяваме някой да се е свързал с това семейство, за да му каже да пази детето далеч от прозореца.", "date": "2017.05.10", "title": "18 Невероятни съвпадения, които оставят много въпроси на този свят!"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BE%D1%81%D0%B2%D0%BE%D0%B1%D0%BE%D0%B4%D0%B8%D1%85%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80%D0%B0-%D1%8F%D0%BD%D0%B5%D0%B2%D0%B0-%D0%BA%D0%B0%D1%82%D0%BE-%D1%81%D1%8A%D0%B4%D0%B8%D1%8F-%D0%B2-%D1%81%D0%B3%D1%81-news656475.html", "text": "Съдийската колегия на Висшия съдебен съвет освободи на основание чл. 165, ал. 3 от Закона за съдебната власт Владимира Янева Янева – Манолева от заеманата длъжност „съдия“ в Софийския градски съд. Решението влиза в сила, считано от датата на вземането му, съобщиха от ВСС. С влязла в законна сила на 19.04.2017 г. присъда № 1/15.01.2016 г. по н.о.х.д. № С-61/2015 г. на Софийския градски съд, Владимира Янева Манолева е призната за виновна за извършено от нея престъпление по чл. 284в, предложение 1 от Наказателния кодекс. БГНЕС припомня, че с присъда от 15.01.2016 г. на Софийския градски съд (СГС) подсъдимата Владимира Янева е призната за виновна за извършено престъпление (за това, че като длъжностно лице противозаконно е разрешила да се използват специални разузнавателни средства) и е оправдана да е извършила престъплението при условията на чл. 26, ал. 1 от НК. На подсъдимата е наложено наказание „лишаване от свобода“ в размер на 1 година, изпълнението на което е отложено за изпитателен срок от 3 години. ВКС потвърди присъдата на Янева на 20 април 2017 г.", "date": "2017.05.10", "title": "ОФИЦИАЛНО! Освободиха Владимира Янева като съдия в СГС"}
{"url": "http://pik.bg/%D1%80%D0%B0%D0%B4%D0%BE%D1%81%D1%82-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%BA%D0%B0%D0%B7%D0%B2%D0%B0-%D0%B4%D0%B0-%D0%BD%D0%B0-%D1%86%D1%81%D0%BA%D0%B0-news656457.html", "text": "На \"Армията\" имат сериозен повод за радост. Един от най-класните играчи на тима казва \"ДА\" за нов договор. Според информация на \"Тема Спорт\" Николай Бодуров ще остане при \"червените\" и следващия сезон. Националът дойде през зимата и подписа договор до края на шампионата, но от ЦСКА искат да го задържат за още една година. Бодуров се превърна в неизменен титуляр в състава на \"армейците\", оформяйки двойка в центъра на защитата с младия Божидар Чорбаджийски. Опитният състезател е сред любимците на боса на ЦСКА Гриша Ганчев, който също е доволен от изявите на Бодуров и е готов да му предложи нов договор.", "date": "2017.05.10", "title": "Радост на \"Армията\"! Национал казва \"ДА\" на ЦСКА"}
{"url": "http://pik.bg/%D1%83%D1%87%D0%B5%D0%BD%D0%B8-%D0%B0%D0%BB%D0%B0%D1%80%D0%BC%D0%B8%D1%80%D0%B0%D1%82-%D0%B7%D0%B5%D0%BC%D1%8F%D1%82%D0%B0-%D0%B5-%D1%82%D0%BE%D0%BA%D1%81%D0%B8%D1%87%D0%BD%D0%B0-%D0%BF%D0%BB%D0%B0%D0%BD%D0%B5%D1%82%D0%B0-news656408.html", "text": "Поне 8 милиона тона пластмаса се изсипват в океана всяка година. Най-пагубно това се отразява на морските обитатели, които поглъщат опасния боклук, съобщава Нова телевизия. 90% от гларусите по света имат пластмаса в стомаха си. Страдат и рибите. Те обаче не са единствените животни, принесени в жертва на човешката немарливост. Когато морските обитатели се натъкнат на пластмаса, плаваща в океана, те могат да я сбъркат с храна и да я погълнат, или да се заклещят в нея. А това води до бавна и мъчителна смърт. Наскоро учени определиха Земята като токсична планета. Човечеството изпуска като токсична лавина повече от 250 милиарда тона химически вещества годишно. Именно това застрашава живота почти навсякъде на планетата ни.", "date": "2017.05.10", "title": "Учени алармират: Земята е токсична планета!"}
{"url": "http://pik.bg/%D1%81%D1%8A%D0%B2%D0%B5%D1%82%D0%BD%D0%B8%D0%BA%D1%8A%D1%82-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BA%D0%B5%D0%BB%D0%B8%D0%B0%D0%BD-%D0%BA%D0%BE%D0%BD%D1%83%D0%B5%D0%B9-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D0%B6%D0%B5%D0%B9%D0%BC%D1%81-%D0%BA%D0%BE%D0%BC%D0%B8-%D0%BD%D1%8F%D0%BC%D0%B0-%D0%BD%D0%B8%D1%89%D0%BE-%D0%BE%D0%B1%D1%89%D0%BE-%D1%81-%D1%80%D1%83%D1%81%D0%B8%D1%8F-news656390.html", "text": "Съветникът на американския президент Келиан Конуей заяви, че уволнението на директора на ФБР Джеймс Коми няма нищо общо с провеждащото се разследване за намесата на Русия в изборите през 2016 г., предава „Син Ен Ен“, цитиран от Фокус. „Това няма нищо общо с Русия“, коментира Конуей. „Това е свързано единствено с факта дали настоящият директор на ФБР се ползва с доверието на президента и дали може да изпълнява добросъвестно задълженията си“, допълни Конуей.", "date": "2017.05.10", "title": "Съветникът на Доналд Тръмп Келиан Конуей: Уволнението на Джеймс Коми няма нищо общо с Русия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%B0%D0%B1%D0%B8%D0%BD%D0%B5%D1%82%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-3-%D1%81%D0%B5-%D1%81%D1%8A%D0%B1%D1%80%D0%B0-%D0%BD%D0%B0-%D0%BF%D1%8A%D1%80%D0%B2%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%B2%D1%80%D1%8A%D1%89%D0%B0%D1%82-%D1%82%D1%80%D0%B8%D0%BC%D0%B0-%D0%BE%D1%82-%D1%83%D0%B2%D0%BE%D0%BB%D0%BD%D0%B5-news656404.html", "text": "Третото правителство на премиера Бойко Борисов се събра на първото си редовно заседание. Трима от уволнените от служебния кабинет областни управители - на Варна, Смолян и Хасково, които бяха избрани за депутати, но в петък подадоха молби да напуснат парламента, ще бъдат върнати на предишните им постове. Премиерът Бойко Борисов бе лаконичен на откриване на заседанието и не направи никакво изявление, а само обяви началото, след което помоли журналистите да излязат, за да стартира обсъждането с министрите. Ето какво още ще решават министрите: 1. ПРОЕКТ НА РАЗПОРЕЖДАНЕ ЗА ПРОМЯНА НА ОРГАНА, КОЙТО ДА УПРАЖНЯВА ПРАВАТА НА ДЪРЖАВАТА В „НАЦИОНАЛЕН ДВОРЕЦ НА КУЛТУРАТА – КОНГРЕСЕН ЦЕНТЪР СОФИЯ” ЕАД – СОФИЯ 2. ПРОЕКТ НА РЕШЕНИЕ ЗА ОСВОБОЖДАВАНЕ И НАЗНАЧАВАНЕ НА ОБЛАСТЕН УПРАВИТЕЛ НА ОБЛАСТ ВАРНА 3. ПРОЕКТ НА РЕШЕНИЕ ЗА ОСВОБОЖДАВАНЕ И НАЗНАЧАВАНЕ НА ОБЛАСТЕН УПРАВИТЕЛ НА ОБЛАСТ СМОЛЯН 4. ПРОЕКТ НА РЕШЕНИЕ ЗА ОСВОБОЖДАВАНЕ И НАЗНАЧАВАНЕ НА ОБЛАСТЕН УПРАВИТЕЛ НА ОБЛАСТ ХАСКОВО 5. ПРОЕКТ НА РЕШЕНИЕ ЗА ОСВОБОЖДАВАНЕ И НАЗНАЧАВАНЕ НА ИЗПЪЛНИТЕЛЕН ДИРЕКТОР НА НАЦИОНАЛНАТА АГЕНЦИЯ ЗА ПРИХОДИТЕ 6. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА УСТРОЙСТВЕНИЯ ПРАВИЛНИК НА МИНИСТЕРСКИЯ СЪВЕТ И НА НЕГОВАТА АДМИНИСТРАЦИЯ 7. ПРОЕКТ НА ПОСТАНОВЛЕНИЕ ЗА ИЗМЕНЕНИЕ НА ПОСТАНОВЛЕНИЕ №67 НА МИНИСТЕРСКИЯ СЪВЕТ ОТ 2017 Г. ЗА ОДОБРЯВАНЕ НА ПРОГНОЗНО РАЗПРЕДЕЛЕНИЕ НА РАЗХОДИТЕ ПО ПОДГОТОВКА И ПРОВЕЖДАНЕ НА БЪЛГАРСКОТО ПРЕДСЕДАТЕЛСТВО НА СЪВЕТА НА ЕВРОПЕЙСКИЯ СЪЮЗ ПРЕЗ 2018 Г. И НА ДОПЪЛНИТЕЛНИ РАЗХОДИ ЗА 2017 Г. 8. ДОКЛАД ЗА ОДОБРЯВАНЕ ПОЗИЦИЯТА НА РЕПУБЛИКА БЪЛГАРИЯ ЗА УЧАСТИЕ В ЗАСЕДАНИЕТО НА СЪВЕТА НА ЕВРОПЕЙСКИЯ СЪЮЗ ПО ЗЕМЕДЕЛИЕ И РИБАРСТВО, КОЕТО ЩЕ СЕ ПРОВЕДЕ НА 11 МАЙ 2017 Г. В БРЮКСЕЛ 9. ПРОЕКТ НА ПОСТАНОВЛЕНИЕ ЗА ИЗМЕНЕНИЕ НА УСТРОЙСТВЕНИЯ ПРАВИЛНИК НА ИЗПЪЛНИТЕЛНА АГЕНЦИЯ „ОДИТ НА СРЕДСТВАТА ОТ ЕВРОПЕЙСКИЯ СЪЮЗ” КЪМ МИНИСТЪРА НА ФИНАНСИТЕ, ПРИЕТ С ПОСТАНОВЛЕНИЕ №346 НА МИНИСТЕРСКИЯ СЪВЕТ ОТ 2008 Г.", "date": "2017.05.10", "title": "ИЗВЪНРЕДНО В ПИК TV! Кабинетът \"Борисов 3\" се събра на първо заседание. Връщат трима от уволнените областни управители - премиерът без изявление (ОБНОВЕНА)"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BA%D1%80%D0%B0%D0%B9%D1%86%D0%B5%D1%80-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0-%D1%81-%D1%80%D0%B8%D0%B1%D0%B0%D1%80%D1%81%D0%BA%D0%B0-%D0%BB%D0%BE%D0%B4%D0%BA%D0%B0-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news656391.html", "text": "Американският ракетен крайцер Lake Champlain се е сблъскал с южнокорейска рибарска лодка край бреговете на Корейския полуостров, съобщава ТАСС. Според представители на Военоморските сили на САЩ виновна за инцидента е 20-метровата рибарска лодка. Тя е попречила на военните на Съединените щати да проведат стандартна операция в международни води. От Пентагона уточняват, че ударът е дошъл в централната част на крайцера, от лявата му страна на борда. Няма пострадали при инцидента, като оценката на щетите още не е направена. Ракетният крйцер  Lake Champlain влиза в състава на американската авионосна ударна група, която наскоро бе дислоцирана край бреговете на КНДР.", "date": "2017.05.10", "title": "Инцидент! Американски крайцер се сблъска с рибарска лодка край бреговете на Южна Корея"}
{"url": "http://pik.bg/%D0%B8%D1%81%D1%82%D0%B5%D1%80%D0%B8%D1%8F-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%BE-%D0%B1%D0%BE%D0%B6%D0%B8%D0%B5-%D0%BE%D0%BA%D0%BE-%D1%81%D0%B5-%D0%BF%D0%BE%D1%8F%D0%B2%D0%B8-%D0%B2-%D0%BD%D0%B5%D0%B1%D0%B5%D1%82%D0%BE-%D0%BD%D0%B0%D0%B4-%D0%B9%D0%BE%D1%80%D0%BA%D1%88%D0%B8%D1%80-%D1%81%D0%BD%D0%B8%D0%BC%D0%BA%D0%B8-news656315.html", "text": "Жителите на град Лийдс в Западен Йоркишир, Великобритания бяха удивени от появата на гигантско Божие око в небето. Удивителна конфигурация на облаци по небето създаде тази илюзия, задържала се около минута, но забелязана и снимана от местни фотографи, съобщи „Дейли мейл”. Според професионалния фотограф Греъм Телфорд толкова идеална форма на облаци сама по себе си е нещо фантастично, защото създава илюзията, че огромно око те наблюдава. „Все едно, че гледах в окото на самия Бог”, казва той. Точно това чуство му пречи напълно да обясни видяното само със струпване на облаци. Любители на конспиративни теории обаче използваха веднага снимките и предупредиха, че извънземните ни предупреждават, че със своите безумия на земята сме отишли твърде надалеч. Веднага изплуваха и теориите за края на човечеството и предстоящата Трета световна война. Дали е така, остава да видим в следващите месеци.", "date": "2017.05.10", "title": "ИСТЕРИЯ! Гигантско Божие око се появи в небето над Йоркшир (СНИМКИ)"}
{"url": "http://pik.bg/%D0%B7%D0%B0%D1%89%D0%B8%D1%82%D0%BD%D0%B8%D0%BA%D1%8A%D1%82-%D0%BD%D0%B0-%D1%8E%D0%B2%D0%B5%D0%BD%D1%82%D1%83%D1%81-%D0%B4%D0%B0%D0%BD%D0%B8-%D0%B0%D0%BB%D0%B2%D0%B5%D1%88-%D0%BF%D0%BE%D0%B2%D0%B5%D1%87%D0%B5-%D0%BC%D0%B5-%D1%80%D0%B0%D0%B4%D0%B2%D0%B0%D1%82-%D0%B0%D1%81%D0%B8%D1%81%D1%82%D0%B5%D0%BD%D1%86%D0%B8%D0%B8%D1%82%D0%B5-%D0%BE%D1%82-%D0%B3%D0%BE%D0%BB%D0%BE%D0%B2%D0%B5%D1%82%D0%B5-news656392.html", "text": "Бразилският бранител на Ювентус Даниел Алвеш бе един от най-добрите на терена при победата с 2:1 над Монако на 1/2-финала в Шампионската лига. С успеха Ювентус си осигури участие във финала на Шампионска лига. Тимът от Торино спечели първия мач с 2:0 и с общ резултат от двата мача 4:1 се класира за финала. В реванш в Торино Алвеш подаде за първия и сам отбеляза втория гол в мача и така помогна на Ювентус да стигнат до финала. Самият той призна след мача, че предпочита асистенциите пред головете, но най-важното да бъде полезен на отбора. \"Най-важното е да бъда полезен на отбора, независимо дали бележа или подавам. Не ми се случва често да вкарвам, така че съм щастлив, но винаги съм предпочитал асистенциите повече. Символът сърце, който показах, бе за приятелката ми. Тя винаги е до мен. В такъв специален момент е важно да се сещаш за специалните хора в живота ти и да им благодарши за това, което правят всеки ден. Това е за тях. Радвам се, че животът ми дава подобен шанс. Това е важен момент за целия отбор. Работихме здраво, за да стигнем дотук, но все още не сме постигнали нищо. Ако спечелим финала, тогава можем да се радваме\", заяви Алвеш.", "date": "2017.05.10", "title": "Защитникът на Ювентус Дани Алвеш: Повече ме радват асистенциите от головете"}
{"url": "http://pik.bg/%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D1%8F-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BD%D0%BE%D0%B2%D0%BE%D1%82%D0%BE-%D0%BB%D0%B5%D1%82%D0%B8%D1%89%D0%B5-%D0%B2-%D1%85%D0%B0%D0%B1%D0%B0%D1%80%D0%BE%D0%B2%D1%81%D0%BA-%D1%89%D0%B5-%D1%81%D1%82%D1%80%D1%83%D0%B2%D0%B0-%D0%BD%D0%B0%D0%B4-45-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D1%80%D1%83%D0%B1%D0%BB%D0%B8-news656386.html", "text": "Строителството на новия летищен комплекс в Хабаровск ще струва над 4,5 милиарда рубли, съобщава РИА Новости. Проектът вече е одобрен от „Главгосекспертиза“. „Инвестициите в проекта ще бъдат частни, в това число и от чужбина“, уточнява ръководителят на пресслужбата на АО „Хабаровски аеропорт“ Марина Кравченко. Строителните работи трябва да стартират през лятото. По план новото летище трябва да е готово в началото на 2019 година.", "date": "2017.05.10", "title": "Инвестиция: Строителството на новото летище в Хабаровск ще струва над 4,5 милиарда рубли"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D1%80%D0%BE%D1%8F%D1%82-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D1%81%D1%82%D0%B8%D0%B3%D0%BD%D0%B0-44-%D0%B4%D1%83%D1%88%D0%B8-news656384.html", "text": "Броят на загиналите по време на протестите срещу политиката на премиера на страната Николас Мадуро продължава да нараства, съобщава РИА Новости, като се позовава на информация от правозащитната органицация „Венецуелски орган за наблюдение на социалните конфликти“. Според последните информации загиналите са вече 44. Над 650 човека са арестуваните от началото на протестите, като все още не са освободени. Масовите протести във Венецуела стартираха на 1 април.", "date": "2017.05.10", "title": "Трагедия: Броят на загиналите по време на протестите във Венецуела стигна 44 души"}
{"url": "http://pik.bg/%D0%BF%D0%BE-%D0%BF%D1%80%D0%BE%D1%82%D0%BE%D0%BA%D0%BE%D0%BB-%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%81%D0%B8-%D0%B4%D0%B7%D0%B8%D0%BD%D0%BF%D0%B8%D0%BD-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BC%D1%83%D0%BD-%D0%B4%D0%B6%D0%B5%D0%B9-%D0%B8%D0%BD-%D0%B7%D0%B0-%D0%B8%D0%B7%D0%B1%D0%BE%D1%80%D0%BD%D0%B0%D1%82%D0%B0-%D0%BC%D1%83-%D0%BF%D0%BE%D0%B1%D0%B5%D0%B4%D0%B0-%D0%B2--news656385.html", "text": "Китайският президент Си Дзинпин е поздравил Мун Джей-ин за победата му на президентските избори в Южна Корея, съобщава „Синхуа“, цитирана от Фокус. Според окончателните резултати Мун, който беше кандидатът на Демократическата партия, е получил 41,1 % от гласовете на избирателите, докато консерваторът Хон Чжун-пхе е останал втори с 24.03 %. Днес ще се проведе офицалната церемония по встъпването в длъжност на Мун в Парламента.", "date": "2017.05.10", "title": "По протокол! Китайският президент Си Дзинпин поздрави Мун Джей-ин за изборната му победа в Южна Корея"}
{"url": "http://pik.bg/%D1%83%D0%B2%D0%B5%D1%80%D0%B5%D0%BD%D0%BE%D1%81%D1%82-%D0%B2%D1%8A%D1%80%D1%85%D0%BE%D0%B2%D0%BD%D0%B8%D1%8F%D1%82-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81%D1%8A%D1%8E%D0%B7-%D0%BF%D0%BE-%D0%B2%D1%8A%D0%BF%D1%80%D0%BE%D1%81%D0%B8%D1%82%D0%B5-%D0%BD%D0%B0-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%B8-%D0%B8-%D1%81%D0%B8-news656387.html", "text": "Върховният представител на Европейския съюз по въпросите на външните работи и сигурността Федерика Могерини потвърди, че блокът остава силен, въпреки напускането на Великобритания и предстоящите избори в няколко държави членки, предава „Войс Ъф Америка“, цитиран от Фокус. „Наистина, нашите британски приятели решиха да ни напуснат, което е много тъжно за всички нас, но животът продължава и Европейският съюз също ще продължи“, подчерта Могерини по време на ежегодния брифинг в Съвета за сигурност на ООН. „След британския референдум миналата година, ние европейците подновихме нашия ангажимент да бъдем силни и единни“ заради нашите граждани и партньори, подчерта Могерини. „Според мен европейците се фокусираха сега върху това, което могат да изгубят, и върху факта, че това, което звучи привлекателно в предизборните речи, може да се окаже много плашещо в реалността“, обясни Могерини, отговаряйки на въпрос относно президентските избори във Франция.", "date": "2017.05.10", "title": "Увереност! Върховният представител на Европейския съюз по въпросите на външните работи и сигурността е убедена, че блокът остава единен и силен"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BC%D0%B0%D0%B9%D0%BA%D1%8A%D0%BB-%D0%B4%D0%B6%D0%B5%D0%BA%D1%81%D1%8A%D0%BD-%D1%81%D0%B5-%D0%B5-%D1%81%D1%82%D1%80%D0%B0%D1%85%D1%83%D0%B2%D0%B0%D0%BB-%D1%87%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B3%D0%BE-%D1%83%D0%B1%D0%B8%D1%8F%D1%82-news656367.html", "text": "Кралят на поп-музиката Майкъл Джексън е знаел, че искат да го убият, съобщава „Дейли Мейл“. Според информация на приятеля на Джексън, бизнесмена Майкъл Якобшаген, малко преди смъртта си Джексън е разпратил до най-близките си приятели писма. В тях той е написал, че се страхува за живота си, тъй като знае, че искат да го убият. Изявлението на Якобшаген потвърждава версията на дъщерята на Майкъл Джексън Парис и сестра му Ла Тоя, че Майкъл Джексън е бил убит. В 13 съобщения певецът е написал: „Те се опитват да ме убият“ и „Страхувам се за живота си“. Якобшаген разказва, че Майкъл Джексън му позвънил от Лас Вегас и го помолил да го придружи по време на концерти в Лондон, тъй като се страхувал за живота си. Кои са хората, които са искали да убият Майкъл Джексън обаче не става ясно. Единственото, което е известно е, че те, по някакъв начин, са свързани с организацията на концертите на Майкъл Джексън в Лондон. Според офиицалната версия на следствието след смъртта на Майкъл Джексън през 2009 година, певецът е починал от предозиране на обезболяващи. Личният му лекар Конрад Мъри получи две години затвор, тъй като именно той е дал на Джексън смъртоносната доза обезболяващи. Съдът прецени, че става дума за непредумишлено убийство.", "date": "2017.05.10", "title": "Разкритие! Майкъл Джексън се е страхувал, че може да го убият"}
{"url": "http://pik.bg/%D0%BF%D0%BE%D1%82%D0%B2%D1%8A%D1%80%D0%B4%D0%B5%D0%BD%D0%BE-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D1%81%D0%B5%D1%80%D0%B3%D0%B5%D0%B9-%D0%BB%D0%B0%D0%B2%D1%80%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%B0%D1%82-%D0%B4%D0%BD%D0%B5%D1%81-%D0%B2%D1%8A%D0%B2-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-news656388.html", "text": "Президентът на Съединените щати Доналд Тръмп ще се срещне с външния министър на Русия Сергей Лавров днес, съобщава РИА Новости, като се позовава на информация от пресслужбата на Белия дом. По-рано се появиха информации, че най-вероятно двамата ще се срещнат във Вашингтон. Лавров е на работно посещение в Съединените щати, което трябва да продължи до 11 май.", "date": "2017.05.10", "title": "Потвърдено! Доналд Тръмп и Сергей Лавров се срещат днес във Вашингтон"}
{"url": "http://pik.bg/%E2%80%9E%D0%BF%D0%B0%D1%81%D1%82%D0%BE%D1%80-%D0%B5%D0%BA%D0%B7%D0%BE%D1%80%D1%81%D0%B8%D1%81%D1%82%E2%80%9C-%D0%B1%D0%B5-%D0%BE%D1%81%D1%8A%D0%B4%D0%B5%D0%BD-%D0%BD%D0%B0-36-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D1%82%D0%BE%D0%B2%D0%B0-%D1%87%D0%B5-%D0%B8%D0%B7%D0%B3%D0%BE%D1%80%D0%B8%D0%BB-%D0%B6%D0%B8%D0%B2%D0%B0-%D0%B6%D0%B5%D0%BD%D0%B0-%D0%B2-%D0%BD%D0%B8%D0%BA%D0%B0%D1%80%D0%B0%D0%B3%D1%83%D0%B0-news656381.html", "text": "Пастор Хуан Грегорио Роча Ромеро и още трима човека бяха осъдени на по 36 години затвор в Никарагуа за това, че са изгорили жива жена в опит „да изгонят от нея дявола“, съобщава електронното издание  Prensa. Трагедията се разиграла през февруари в селището Кортесал. 25-годишна жена била отвлечена от група хора, предвождани от пастор Ромеро и запалена жива. Когато я открили, жената имала 80 процента изгаряния, но все още била жива. Въпреки усилията на лекарите, жената починала в болницата. Отбелязва се, че освен четиримата мъже, в престъплението участвала и една жена. Тя получила присъда от 30 години затвор за участие в убийство. И останалите осъдени обаче ще прекарат в затвора не повече от 30 години, тъй като законодателството в страната не предвижда по-дълга присъда.", "date": "2017.05.10", "title": "„Пастор-екзорсист“ бе осъден на 36 години затвор за това, че изгорил жива жена в Никарагуа"}
{"url": "http://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D0%B4%D0%BD%D0%B5%D1%81-%D0%B2%D0%B0%D0%BB%D0%B5%D0%B6%D0%B8%D1%82%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%BA%D0%B0%D1%82%D0%BE-%D0%B4%D0%BE-%D0%B2%D0%B5%D1%87%D0%B5%D1%80%D1%82%D0%B0-%D1%89%D0%B5-%D1%81%D0%BF%D1%80%D0%B0%D1%82-%D0%B2-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-news656389.html", "text": "Валежи ще продължат и днес, но до вечерта навсякъде трябва постепенно да спрат, съобщават от Националния институт по метеорология и хидрология (НИМХ) към БАН. В следобедните часове на отделни места в Южна България ще прегърми. От северозапад облачността ще се разкъсва и намалява, като през нощта срещу четвъртък почти навсякъде ще се изясни. Ще духа до умерен северозападен, в източните райони североизточен вятър. Максималните температури ще са в широки граници - от 13° в североизточните до 22° в югозападните райони. Атмосферното налягане ще бъде близко до средното за май. През деня слабо ще се повиши. Над Черноморието облачността ще е предимно значителна и на отделни места, главно по южното крайбрежие ще превали. Вятърът ще е слаб до умерен от изток-североизток. Максималните температури ще са 13°-15°. Температурата на морската вода е 15-17°. Вълнението на морето ще бъде 2-3 бала. В планините ще духа слаб северозападен, само по най-високите върхове умерен до силен западен вятър. Ще има превалявания от дъжд, над около 1 800-2 000 метра от сняг, но след обяд след временно разкъсване на облачността в отделни райони на Рило-Родопската област ще прегърми. Максималната температура на височина 1 200 метра ще бъде около 10°, на 2000 метра – около 3°. Фокус", "date": "2017.05.10", "title": "Времето днес! Валежите продължават, като до вечерта ще спрат в цялата страна"}
{"url": "http://pik.bg/%D1%83%D0%BA%D1%80%D0%B0%D0%B9%D0%BD%D0%B0-%D0%BF%D0%BE%D0%BA%D0%B0%D0%B7%D0%B0-%D0%BD%D0%BE%D0%B2-%D1%80%D0%B5%D0%B0%D0%BA%D1%82%D0%B8%D0%B2%D0%B5%D0%BD-%D0%B3%D1%80%D0%B0%D0%BD%D0%B0%D1%82%D0%BE%D0%BC%D0%B5%D1%82-news656393.html", "text": "На Международното изложение на военна техника IDEF-2017 в Турция „Укроборонпром“ представи нов украински преносим реактивен гранатомет, съобщава РИА Новости. Далекобойността на гранатомета е от 70 метра до почти 2 километра, при права стрелба – 600 метра. Според информацията новият гранатомет е предназначен за поразяване на лекобронирана и небронирана техника, съоръжения от полеви тип (ДОТ, ДЗОТ), както и жива сила.", "date": "2017.05.10", "title": "Украйна показа нов реактивен гранатомет"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-250-%D0%B1%D0%B5%D0%B6%D0%B0%D0%BD%D1%86%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8%D0%BB%D0%B8-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%BB%D0%B8%D0%B1%D0%B8%D1%8F-news656394.html", "text": "Общият брой на загиналите и изчезналите мигранти край бреговете на Либия е достигнал 245 души, съобщиха от Върховния комисариат на ООН за бежанците, съобщава „Гардиън“, цитиран от Фокус. Филипо Гранди от Върховния комисариат отбеляза, че той е „изключително шокиран от насилието, използвано от трафикантите“. „Увеличеният брой на пътниците на плавателните средства, използвани от трафикантите, средно от 100 до 150 души, също е притеснително и е основната причина за потъване на корабите. Освен това рисковете нарастват заради качеството на самите плавателни средства и все по-голямото използване на гумени лодки, вместо на дървени такива“, коментира Гранди.", "date": "2017.05.10", "title": "Трагедия: Най-малко 250 бежанци са загинали или изчезнали край бреговете на Либия"}
{"url": "http://pik.bg/%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%BD%D0%BE%D0%B2%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BD%D0%B5-%D0%B8%D0%B7%D0%BA%D0%BB%D1%8E%D1%87%D0%B8-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D1%82%D0%B0-%D0%B4%D0%B0-%D0%BF%D0%BE%D1%81%D0%B5%D1%82%D0%B8-%D0%BF%D1%85%D0%B5%D0%BD%D1%8F%D0%BD-news656398.html", "text": "Новият президент на Южна Корея Мун Джей-ин не изключи възможността да посети Пхенян. За тези си намерения той обяви в обръщението си към народа по време на речта по встъпването си в длъжност, съобщава РИА Новости. „Ако е необходимо, съм готов веднага да отлетя за Вашингтон, а ако условията позволяват, съм готов да посетя и Пхенян“, зяви Мун Джей-ин, коментирайки желанието си да бъде свалено напрежението на Корейския полуостров.", "date": "2017.05.10", "title": "Готовност! Новият президент на Южна Корея не изключи възможността да посети Пхенян"}
{"url": "http://pik.bg/%D0%B4%D0%B6%D0%B5%D0%B9%D0%BC%D1%81-%D0%BA%D0%BE%D0%BC%D0%B8-%D1%80%D0%B5%D1%88%D0%B8%D0%BB-%D1%87%D0%B5-%D0%BD%D0%BE%D0%B2%D0%B8%D0%BD%D0%B0%D1%82%D0%B0-%D0%B7%D0%B0-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BC%D1%83-%D0%BE%D1%82-%D0%B4%D0%B8%D1%80%D0%B5%D0%BA%D1%82%D0%BE%D1%80%D1%81%D0%BA%D1%8F-%D0%BF%D0%BE%D1%81%D1%82-%D0%BD%D0%B0-%D1%84%D0%B1%D1%80-%D0%B5-%D0%BD%D1%8F%D0%BA%D0%B0%D0%BA%D0%B2%D0%B0-%D0%B8-news656399.html", "text": "Вече бившият директор на Федералното бюро за разследване (ФБР) Джеймс Коми първоначално приел новината за уволнението си, като някаква измама, съобщава „Ню Йорк Таймс“. Според информацията Коми говорил пред сътрудници на ФБР в Лос Анджелис, когато на заден план в залата, на телевизионните екрани започнали да се появяват съобщенията за уволнението му. В отговор на това Коми се засмял и заявил, че смята това за „доста добра шега“. След това обаче сътрудници го поканили в кабинет наблизо, където му било потвърдено, че е уволнен. Малко след това в щаб-квартирата на ФБР се получило и официалното писмо за освобождаването му. Изданието отбелязва още, че от повече от седмица сътрудници на Белия дом и на Министерството на правосъдието на САЩ са работили по откриването на дело срещу Коми.", "date": "2017.05.10", "title": "Джеймс Коми решил, че новината за освобождаването му от директорскя пост на ФБР е някаква измама"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%BE-%D0%BC%D0%B5%D0%BB%D0%B5-%D1%81-3-%D0%BA%D0%BE%D0%BB%D0%B8-%D0%B8-%D1%83%D0%B1%D0%B8%D1%82-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D0%BA%D1%8A%D1%80%D0%B2%D0%B0%D0%B2%D0%B8%D1%8F%D1%82-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B7%D0%B0%D0%B1%D1%8A%D1%80%D0%BA%D0%B0-%D1%88%D0%BE%D1%84%D1%8C%D0%BE%D1%80-%D0%B2-%D0%BD%D0%B0%D1%81%D1%80%D0%B5%D1%89%D0%BD%D0%BE%D1%82%D0%BE-%D0%B1-news656405.html", "text": "Нова тежка катастрофа стана тази вечер на пътя Пловдив-Пещера, съобщава \"Трафик Нюз\". При инцидента са се ударили три коли. По информация на очевидци, един човек е загинал. „Виновният водач е карал фиат в насрещното и без включени фарове, това е повече от откачено”,  коментира шофьор, който се е притекъл на помощ. Фиатът се е ударил челно в лек автомобил БМВ, управляван от млада жена с детето й вътре. От удара колите се завъртат и удрят голф, в който пътували съпрузи. В този час пътят за Пещера е затворен, а обходният маршрут е през Златитрап. В болница за преглед е откарано детето от беемвето, което е ученик в 5 клас. Няма други сериозно пострадали при инцидента.", "date": "2017.05.10", "title": "Жестоко меле с 3 коли и убит край Пловдив! Кървавият инцидент забърка шофьор в насрещното без фарове"}
{"url": "http://pik.bg/%D0%B3%D1%83%D1%88%D0%BD%D0%B0%D0%BB%D0%B8%D1%8F%D1%82-5-%D0%BC%D0%B8%D0%BB%D0%B8%D0%BE%D0%BD%D0%B0-%D0%B3%D1%80%D0%BE%D0%B7%D0%B4%D0%B0%D0%BD-%D0%BA%D0%B0%D1%80%D0%B0%D0%B4%D0%B6%D0%BE%D0%B2-%D1%81%D0%B5-%D0%BE%D0%B6%D0%B0%D0%BB%D0%B8-%D0%BD%D0%B0-%D0%BD%D0%B8%D0%BA%D0%BE%D0%B3%D0%BE-%D0%BD%D0%B5-%D0%BF%D0%BE%D0%B6%D0%B5%D0%BB%D0%B0%D0%B2%D0%B0%D0%BC-%D1%82%D0%BE%D0%B2%D0%B0-%D0%BA%D0%BE%D0%B5%D1%82%D0%BE-%D0%BC%D0%B8-%D1%81%D0%B5-%D1%81%D0%BB%D1%83%D1%87-news656418.html", "text": "На никого не пожелавам това, което ми се случи! Толкова години съм работил с \"Теленор\", не са имали никакви претенции към мен. И да науча за това от прокуратурата. Това заяви пред Нова телевизия бившият депутат от Реформаторския блок Гроздан Караджов. Припомняме, че вчера говорителят на прокуратурата Румяна \"Преди три години е бил подаден сигнал срещу мен, после са го прекратявали и сега изведнъж - събудили. С прост пример - поръчвате си интернет вкъщи от доставчик. След 6 месеца жена ви се прибира и казва - не искам тази услуга. Но вместо да се обади на доставчик, вдига телефона и се обажда на прокурора като му заявява - не искам този доставчик\", обясни \"нагледно\" своя случай Караджов. Той заяви, че \"посоката е към една голяма сума пари, която е задържана по време на продажбата по време на оператора на норвежците\". \"И за тази сума сега изтича срокът, в който тя може да бъде усвоена от предишните гръцки собственици. Ако искате детайлен разговор, трябва да седнат и те тук, иначе считате, че се оправдавам\", коментира още Караджов. Той е обвинен в участие във фиктивни сделки и в присвояването на близо 5,5 млн. лв. Арнаудова заяви, че специализираното звено „Антикорупция“ работи по сигнал, който е постъпил миналата година от новите собственици, настоящите, на мобилния оператор „Теленор“. По думите й, след като „Космо България Мобайл“ е продало дружеството на „Теленор“ новите собственици са направили вътрешен одит. „Доста дълго време им е било необходимо, за да прегледат всички сделки, които са били сключени преди прехвърляне на собствеността. Според тяхното вътрешно разследване, продължило доста дълго време, са подали сигнал до Прокуратурата, че се касае за фиктивни сделки, сключени с 21 компании на обща стойност 48 млн. лв.“, допълни тя.", "date": "2017.05.10", "title": "Гушналият 5 милиона Гроздан Караджов се ожали: На никого не пожелавам това, което ми се случи! "}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-%D1%81%D0%B5-%D0%B8%D0%B7%D0%BF%D0%B0%D1%80%D0%B8-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%B3%D0%BE-%D0%BF%D0%BE%D0%B4-%D0%B4%D1%8A%D1%80%D0%B2%D0%BE-%D0%B8-%D0%BA%D0%B0%D0%BC%D1%8A%D0%BA-news656426.html", "text": "ова наложило от отдел „Човешки ресурси“ да разлепят съобщение пред сградата на ОД на МВР, придружено от протокол за публично оповестяване. От него става ясно, че бившият директор на пернишката полиция не е бил открит, за да му бъдат връчени заповедите, съобщава Струма.бг. Бившият директор на пернишката полиция ст. комисар Валентин Бучински не е открит на посочени от него адреси, за да му бъдат връчени заповедите за наложени наказания – дисциплинарно уволнение и отнемане на отличия на МВР. Т Със заповед на министъра на вътрешните работи от служебното правителство старши комисар Бучински бе уволнен дисциплинарно за извършено тежко дисциплинарно нарушение от ЗМВР. Ст. комисар Бучински бе отстранен временно в края на февруари и започна дисциплинарна проверка срещу него след подадени сигнали във вътрешното ведомство за грубо отношение към подчинените. За времето, в което бе директор на пернишката дирекция, е наказал над 40 служители, като повече от 90% от наказанията са паднали в съда. След отстраняването му от длъжност ст. комисар Валентин Бучински демонстративно остави отличията си, получени през годините като служител на МВР, пред сградата на министерството. Той обвини ръководството на министерството в политически реваншизъм и изрази негодувание, че е отстранен от длъжност, докато е в болничен отпуск. С разлепеното вчера пред сградата на полицията съобщение бившият директор в Перник се счита, че е уведомен и в срок от 14 дни трябва да се яви, за да получи заповедта си лично срещу подпис. От протокола става ясно, че при неявяване в упоменатия срок документите ще се считат за редовно връчени.", "date": "2017.05.10", "title": "Бившият шеф на полицията в Перник се изпари! Издирват го под дърво и камък"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D1%81%D0%B5-%D0%B7%D0%B0%D0%BF%D0%BB%D0%B8%D1%82%D0%B0-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8%D1%8F-%D0%B8%D0%B2%D0%B5%D0%BB%D0%B8%D0%BD-%D0%B2%D1%81%D0%B5%D0%BA%D0%B8-%D1%87%D0%B0%D1%81-%D0%B5-%D1%84%D0%B0%D1%82%D0%B0%D0%BB%D0%B5%D0%BD-news656415.html", "text": "Приятели, близки и роднини пореден ден търсят под дърво и камък 20-годишният Ивелин от село Смилян, Смолянско. Младежът е в неизвестност от 5 май. Последната му снимка е от камера, монтирана до капан за мечки. Велин Узунов, баща на момчето, споделя пред Нова телевизия, че не е имало никакви видими причини синът му да изчезне така внезапно. Излязъл от дома им \"на разходка\". \"Отдалечил се е повече, объркал се е, панирал се е. В последно време беше малко объркан. но да тръгне да бяга..., съмнявам се. Явно нещо е станало. Нямам представа и аз. Явно има някаква причина. Дано да го намерим и сам да каже. Беше прекалено свит, много тих. Ако иска да се крие, няма да се появи\", коментира пред Нова телевизия бащата на Ивелин. Родителите на момчето са разделени от години. Майката е в София и чака всеки ден на телефона вести за сина си. \"Всеки час е фатален. Надяваме се са е жив и здрав и скоро да го видим\", казва притесненият Велин Узунов.", "date": "2017.05.10", "title": "МИСТЕРИЯТА СЕ ЗАПЛИТА! Бащата на изчезналия Ивелин: Всеки час е фатален! "}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%BD%D0%B0-%D1%81%D0%B0%D1%89-%D0%B2-%D1%81%D0%B5%D0%BD%D0%B0%D1%82%D0%B0-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D0%B6%D0%B5%D0%B9%D0%BC%D1%81-%D0%BA%D0%BE%D0%BC%D0%B8-%D0%BA%D0%B0%D1%82-news656368.html", "text": "Лидерът на Демократическата партия на САЩ в Сената Чък Шумър зяви, че е предупредил президента Доналд Тръмп за „голямата грешка“, която ще бъде уволняването на директора на ФБР Джеймс Коми по време на разследването на руската намеса в миналогодишните президентски избори, предава „А Фе Пе“, цитирана от Фокус. „По-рано този следобед президентът Тръмп ме повика и ме информира, че ще уволни директор Коми. Аз му казах: „Г-н Президент, с цялото ми уважение, Вие допускате голяма грешка“, заяви Шумър.", "date": "2017.05.10", "title": "Лидерът на Демократическата партия на САЩ в Сената определи уволнението на Джеймс Коми, като „голяма грешка“"}
{"url": "http://pik.bg/%D0%BC%D1%83%D0%BD-%D0%B4%D0%B6%D0%B5%D0%B9-%D0%B8%D0%BD-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D0%BE%D0%B5-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%8F-%D0%BF%D0%BE%D1%81%D1%82-%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news656369.html", "text": "Бившият адвокат по правата на човека Мун Джей-ин официално стартира своя петгодишен мандат като президент на Южна Корея, след като спечели с убедителна победа на изборите, съобщиха от Националната избирателна комисия, предава „A Фе Пе“, цитирана от Фокус. Мун, който беше кандидатът на Демократическата партия, получи 41,1 % от гласовете на избирателите, докато консерваторът Хон Чжун-пхе остана втори с 24.03 %. Церемонията по встъпването в длъжност на Мун ще се проведе на обяд, в Народното събрание на страната.", "date": "2017.05.10", "title": "Мун Джей-ин официално пое президентския пост в Южна Корея"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%B0%D0%B1%D0%B8%D0%BD%D0%B5%D1%82%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-3-%D0%B7%D0%B0%D0%BF%D0%BE%D1%87%D0%B2%D0%B0-%D1%81-%D1%80%D0%BE%D0%BA%D0%B0%D0%B4%D0%B8%D1%82%D0%B5-%D0%B4%D0%B0%D0%BC%D0%B0-%D0%BF%D0%BE%D0%B5%D0%BC%D0%B0-%D0%BD%D0%B0%D0%BF---%D0%B5%D1%82%D0%BE-%D0%BA%D0%BE%D1%8F-%D0%B5-%D1%82%D1%8F-news656403.html", "text": "Дама ще отговаря за данъците от днес. На първото си заседание кабинетът \"Борисов 3\" ще назначи Галя Димитрова за шеф на НАП. Досегашният изпълнителен директор на агенцията Бойко Атанасов се издига и става зам.-министър на финансите, пише \"Стандарт\", позовавайки се на свои източници в правителството. Галя Димитрова е заместник на Атанасов от 2013 г. Като зам. изпълнителен директор на НАП тя ръководи част от оперативните дейности. Отговаря пряко за контрола и ревизиите. Предложението за рокадата прави финансовият министър Владислав Горанов. Очаква се да бъде избран и новият българския еврокомисар. Ресорът, който ще бъде възложен на България най-вероятно ще бъде \"Дигитализация\"", "date": "2017.05.10", "title": "ИЗВЪНРЕДНО! Кабинетът \"Борисов 3\" започва с рокадите! Дама поема НАП - ето коя е тя "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%BB%D1%8E%D0%B1%D0%BE%D0%B2%D0%BD%D0%B0%D1%82%D0%B0-%D0%B0%D1%84%D0%B5%D1%80%D0%B0-%D1%81-%D0%B1%D1%81%D0%BF-%D0%B2-%D1%86%D1%83%D0%BC-%D0%BE%D0%BC%D0%B1%D1%83%D0%B4%D1%81%D0%BC%D0%B0%D0%BD%D1%8A%D1%82-%D1%8F%D1%85%D0%BD%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-news656423.html", "text": "Мая Манолова потвърди срещата си с Корнелия Нинова в кабинета на Георги Гергов в ЦУМ. \"Не е нормално като омбудсман да отида на \"Позитано\" 20\", обясни Манолова. \"Поискаха от мен да оттегля кандидатурата си за президент. Уж демократичното избиране на кандидата на БСП се оказа просто фасада\", обясни тя пред Би Ти Ви. За пореден ден Манолова яхна референдума от 6 ноември в ефир и се развихри. Тя искала вотът да е изцяло мажоритарен, а не ГЕРБ или някой друг. Бившата фурия на социалистите се еманципира сериозно и от Слави Трифонов, като дори не го спомена като \"баща\" на широко коментирания референдум. \"Това е вотът на българите. Един от въпросите е свързан с партийната субсидия. Всички парламентарни групи се разсейват за това нещо. Става дума за близо 40 милиона, за които гражданите казаха, че не са съгласни да се харчат за партийно политически цели. Депутатите са длъжни да внесат законопроекти, не да правят заявления от трибуните и да обикалят телевизиите. Ще видим всеки какъв законопроект ще подготви\", изрепчи се Манолова, а в студиото замириса на популизъм.", "date": "2017.05.10", "title": "ЕКСКЛУЗИВНО! Мая Манолова потвърди \"любовната\" афера с БСП в ЦУМ! Омбудсманът яхна референдума в ефир"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%BC%D0%B0%D1%80%D0%B5%D1%88%D0%BA%D0%B8-%D1%80%D0%B0%D0%B7%D0%BA%D1%80%D0%B8-%D1%82%D0%B0%D0%B5%D0%BD-%D0%B5%D1%81%D0%B5%D0%BC%D0%B5%D1%81-%D0%B4%D0%BE-%D1%81%D0%BB%D0%B0%D0%B2%D0%B8-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B2%D0%BE%D0%BB%D1%8F-%D0%B8%D0%B7%D0%B1%D1%83%D1%85%D0%BD%D0%B0-%D0%BB%D0%B5%D0%BF%D1%8F%D1%82-%D0%BC%D0%B8-%D1%81%D0%B5-%D0%B2%D1%81%D1%8F%D0%BA%D0%B0-news656413.html", "text": "Веселин Марешки хвърли бомба в сутрешния блок на Би Ти Ви. Бизнесменът разкри, че е изпратил есемес на Слави Трифонов и му е предложил да внесе избирателните промери от неговия референдум. \"Не получих отговор, а му писах преди няколко дни. Ние подкрепяме всички точки от рефенердума\", заяви Марешки. Той дори искаше да покаже какво е писал на телефона си на водещия Антон Хекимян. Станах депутат и започнаха да ми се лепят всякакви бацили, избухна в студиото лидерът на \"Воля\", който влезе в парламенат по волята на народа. Той заяви това по повод общинския съветник от Варна Костадин Костадинов. \"Той стана известен, че се удари в шамара на Марешки. Сега се опитва да се популяризира чрез мен. Той няма да си дари субсидията, както обеща неговата партия\", каза още Марешки. Марешки обвини Костадинов, че именно той е бавил спряното дело. \"Делата срещу мен са спрени, но аз ще се откажа дорбоволно от имунитета си като депутат, разбира се. Главният прокурор е в правото си, защото такава е процедурата. Не се притеснявам. Ето, дело се води и срещу външния министър. Цветан Цветанов дори беше осъден на една инстанция\", добави лидерът на \"Воля\". Марешки нарочи Костадинов за лъжец. \"Има тежък прокурорски чадър над тези хора. Те са строили незаконно в моя имот и има дело и осъдителна присъда“, обясни той. От думите му стана ясно още, че няма апартамент в София, но върви към придобивка. \"Ще го взема за седмица, за да си преместя багажа\", коментира Веселин Марешки. „Патерица на никой няма да бъдем“, зарече се в края на разговора лидерът на \"Воля\".", "date": "2017.05.10", "title": "БОМБА В ЕФИР! Марешки разкри таен есемес до Слави! Лидерът на \"Воля\" избухна: Лепят ми се всякакви бацили! "}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%BC%D0%BE%D0%BD%D0%B0%D0%BA%D0%BE-%D1%8E%D0%B2%D0%B5%D0%BD%D1%82%D1%83%D1%81-%D0%BF%D0%BE%D0%B2%D0%B5%D1%87%D0%B5-%D0%B7%D0%B0%D1%81%D0%BB%D1%83%D0%B6%D0%B0%D0%B2%D0%B0%D1%88%D0%B5-%D0%BC%D1%8F%D1%81%D1%82%D0%BE-%D0%B2%D1%8A%D0%B2-%D1%84%D0%B8%D0%BD%D0%B0%D0%BB%D0%B0-%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-%D0%BE%D1%82-%D0%BD%D0%B0%D1%81-news656371.html", "text": "Треньорът на Монако Леонардо Жардим призна, че Ювентус повече е заслужавал място във финала на Шампионска лига от тима му. В реванш от полуфиналите на състезанието Ювентус победи като домакин Монако с 2:1. В първия мач тимът от Торино се наложи с 2:0 и с общ резултат 4:1 се класира за финала. \"Имахме добра кампания в Шампионската лига и можем да бъдем доволни – обобщи Леонардо Жардим след реванша в Торино. -  За много наши играчи това бе първи шанс да се докоснат до големия футбол. Не е лесно да се достигне до полуфинал и аз съм горд от отбора. Отпадането ни бе предрешено още след първия мач. В реванша апочнахме добре и успяхме да притесним съперника. Получи се по-здрав физически мач.  Имахме възможност да отбележим и повече, но пък и доста се оголвахме при техните контраатаки. Тръгваме си с високо вдигнати глави. Техният най-млад играч бе Пауло Дибала, а той е само на 23. Ние имаме доста по-млади футболисти. Няма как да кажа, че Ювентус не заслужаваше да се класира. Следващият сезон? Той е твърде далеч. Тепърва ни остават важни мачове в Лига 1“. Наставникът коментира и очакванията си за финала в турнира, където Юве ще срещне победителя измежду Атлетико (Мадрид) и Реал (Мадрид). \"Смятам, че Ювентус е по-силен в сравнение с 2015 година. Новите им играчи имат повече опит, а това може да е от голяма полза. Ние не разполагаме с такова нещо. Не мога да кажа кой е фаворит за финала\", дипломатично заяви Жардим.", "date": "2017.05.10", "title": "Треньорът на Монако: Ювентус повече заслужаваше място във финала на Шампионска лига от нас"}
{"url": "http://pik.bg/%D0%BE%D1%82-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BE%D1%82%D1%80%D0%B5%D0%BA%D0%BE%D1%85%D0%B0-%D1%87%D0%B5-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D0%B6%D0%B5%D0%B9%D0%BC%D1%81-%D0%BA%D0%BE%D0%BC%D0%B8-%D0%BE%D1%82-%D0%B4%D0%B8%D1%80%D0%B5%D0%BA%D1%82%D0%BE%D1%80%D1%81%D0%BA%D0%B8%D1%8F-%D0%BF%D0%BE%D1%81%D1%82-%D0%BD%D0%B0-%D1%84%D0%B1%D1%80-%D0%B5-%D0%BF%D0%BE%D0%BB%D0%B8%D1%82%D0%B8%D1%87%D0%B5-news656370.html", "text": "От Белия дом отхвърлиха обвиненията на Демократите, че уволнението на директора на ФБР Джеймс Коми е политическо, съобщава Ройтерс, като се позовава на високопоставен представител на Белия дом. Засега от Белия дом не планират официален коментар за уволнението на Коми. Президентът на САЩ Доналд Тръмп освободи изненадващо Коми от директорския пост на ФБР с мотива, че не се справя със задълженията си. Уволнението дойде по препоръка на правосъдния министър на САЩ прокурор Джеф Сешънс. От правосъдното министерство на САЩ разпространиха меморандум, в който Коми е обвинен в превишаване на пълномощия и в несправяне със задълженията, които са довели до уронване на престижа на ФБР.", "date": "2017.05.10", "title": "От Белия дом отрекоха, че уволнението на Джеймс Коми от директорския пост на ФБР е политическо"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BE%D1%81%D1%83%D0%B5%D1%82%D0%B8-%D0%BE%D0%BF%D0%B8%D1%82-%D0%B7%D0%B0-%D0%BE%D0%B1%D0%B8%D1%80-%D0%B2-%D0%B8%D0%BC%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%80%D0%B0%D0%BF%D1%8A%D1%80%D0%B0-50-cent-news656359.html", "text": "34-годишният Елвин Джойс от град Уиндзор, щата Кънеткикът е бил арестуван при опит да обере имението на рапъра 50 Cent в град Фармингтън, съобщава „Асошиайтед Прес“, като се позовава на информация от управлението на полицията в града. На Джойс са предявени обвинения за кражба с взлом втора степен, незаконно проникване на територия на частна собственост, причинени вреди и опит за грабеж. Според информацията Джойс е бил задържан на местопрестъплението, след като при проникването му в имението е заработила алармата. Охраната не се е намесвала, като са били повикани полицаи, които са задържали крадеца. За Джойс това не е първи сблъсък с органите на реда, като той вече има някорлко присъди. В момента на инцидента рапъра 50 Cent не е бил в имението. Той купи имота от боксьора Майк Тайсън през 2003 годеина срещу около 4 милиона долара. В момента имотът отново се продава, като цената му е 6 милиона долара. През февруари федералният съд на щата Кънектикът прекрати дело за финансова несъстоятелност на Къртис Джеймс Джексън, известен като 50 Cent. Музикантът плати на кредиторите си над 22 милиона долара. 50 Cent обяви, че е банкрутирал приз юли 2015 година, като тогава активите му се оценяваха на около 20 милиона долара, а дълговете му – около 36 милиона долара.", "date": "2017.05.10", "title": "Екшън! Полицията осуети опит за обир в имението на рапъра 50 Cent"}
{"url": "http://pik.bg/%D0%B2-%D1%81%D0%B0%D1%89-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D1%81%D1%80%D0%B5%D1%89%D0%BD%D0%B5-%D0%B4%D0%BD%D0%B5%D1%81-%D1%81-%D0%B2%D1%8A%D0%BD%D1%88%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%80%D1%83%D1%81%D0%B8%D1%8F-%D1%81%D0%B5%D1%80%D0%B3%D0%B5%D0%B9-%D0%BB%D0%B0%D0%B2%D1%80%D0%BE%D0%B2-news656372.html", "text": "Президентът на Съединените щати Доналд Тръмп може да се срещне днес с външния министър на Русия Сергей Лавров във Вашингтон, съобщава агенция „Блумбърг“, като се позовава на американски чиновник. Според информацията срещата вероятно ще се проведе в Белия дом. Лавров пристигна в САЩ  на работно посещение, като визитата му е планирано да продължи до 11 май. По време на посещението му са предвидени разговори с държавния секретар на САЩ Рекс Тилърсън.", "date": "2017.05.10", "title": "В САЩ: Доналд Тръмп може да се срещне днес с външния министър на Русия Сергей Лавров"}
{"url": "http://pik.bg/%D0%B5%D0%B4%D1%83%D0%B0%D1%80%D0%B4-%D1%81%D0%BD%D0%BE%D1%83%D0%B4%D1%8A%D0%BD-%D0%B2%D1%81%D0%B5%D0%BA%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BE%D1%81%D1%8A%D0%B4%D0%B8-%E2%80%9E%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%BD%D0%B0%D0%BC%D0%B5%D1%81%D0%B8%E2%80%9C-%D0%B2-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%D1%84%D0%B1%D1%80-%D0%BA%D0%B0%D1%82-news656373.html", "text": "Бившият сътрудник на Агенцията за национална сигурност на САЩ Едуард Сноудън коментира уволнението на директора на ФБР Джеймс Коми. Президентът на САЩ Доналд Тръмп освободи Коми от поста с мотива, че не изпълнява качествено задълженията си. „Този директор на ФБР в продължение на много години се опитваШе да ме прати в затвора за политическата ми активност. Ако аз мога да съм срещу уволнението му, то можете и вие“, написа Сноудън в личния си профил в „Туитър“. Той добави, че всеки американец трябва са осъди „такава политическа намеса“ в работата на ФБР като уволнението на Коми.", "date": "2017.05.10", "title": "Едуард Сноудън: Всеки американец трябва да осъди „политически намеси“ в работата на ФБР, като уволнението на Джейс Коми"}
{"url": "http://pik.bg/%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%B4%D0%B2%D0%B5-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B8-%D0%BF%D0%BB%D0%B0%D0%BD%D0%B5%D1%82%D0%B8-%D0%B8%D0%B7%D0%B2%D1%8A%D0%BD-%D1%81%D0%BB%D1%8A%D0%BD%D1%87%D0%B5%D0%B2%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-news656375.html", "text": "Международен екип от астрономи е открил две гигантски екзопланети извън Слънчевата система, съобщава Рен ТВ. По предварителни данни двете небесни тела имат маса близка до тази на Сатурн. Учените са обозначили двете нови екзопланети като OGLE-2013-BLG-1721b и OGLE-2013-BLG-0132b. Първата се намира на разстояние около 20 000 светлинни години от Земята, а втората – на 12 700 светлинни години. Откриването на екзопланети заедно с другите звезди дълго време е било много трудно, тъй като те са твърде малки и не толкова ярки. Благодарение на развитието на технологиите обаче това стана възможно.", "date": "2017.05.10", "title": "Астрономи откриха две гигантски планети извън Слънчевата система"}
{"url": "http://pik.bg/%D0%BF%D1%80%D0%B8%D0%B7%D0%B8%D0%B2-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%BE%D1%82-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B4%D0%B0-%D1%80%D0%B0%D0%B7%D1%80%D0%B5%D1%88%D0%B8-%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D0%B0%D1%80%D0%BC%D0%B8%D1%8F%D1%82%D0%B0-%D0%B2-%D1%81-news656376.html", "text": "Военните във Великобритания призоваха премира Тереза Мей да разреши кризата в армията, тъй като тя може да доведе до намаляване способностите на страната при воденето на военни операции, съобщава „Таймс“, цитиран от Фокус. Военните предупреждават, че ако Великобритания не успее да се справи с предизвикателствата в областта на отбраната, това ще навреди на нейния авторитет на международната сцена. В изпратеното до министър-председателя писмо се подчертава, че армията е принудена да намалява „персонала, подкрепата и обученията в момент, когато вероятността от военни действия се увеличава“.", "date": "2017.05.10", "title": "Призив: Военните във Великобритания поискаха от Тереза Мей да разреши кризата в армията в страната"}
{"url": "http://pik.bg/%D1%84%D0%B0%D0%B2%D0%BE%D1%80%D0%B8%D1%82-%D0%BD%D0%BE%D0%B2%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%BF%D1%80%D0%B5%D0%BC%D0%B8%D0%B5%D1%80%D1%81%D0%BA%D0%B8%D1%8F%D1%82-%D0%BF%D0%BE%D1%81%D1%82-%D0%BD%D0%B0-%D0%B3%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80%D0%B0-%D0%BD%D0%B0-%D0%BF%D1%80%D0%BE%D0%B2%D0%B8%D0%BD-news656374.html", "text": "Новоизбраният президент на Южна Корея Мун Джей-ин е предложил премиерският пост на страната на 65-годишния губернатор на провинция Чол-Намдо Ли Нак Йон, съобщава агенция „Ренхап“, като се позовава на свои източници. Официалните назначения в правителството, както и състава на новата президентска администрация се очаква да бъдат обявени официално по-късно днес. Това трябва да стане след официалната церемония по встъпването в длъжност на новия президент Мун Джей-ин в длъжност в Националното събрание. По-рано днес Мун Джен-ин официално встъпи в длъжност.", "date": "2017.05.10", "title": "Фаворит! Новият президент на Южна Корея предложи премиерският пост на губернатора на провинция Чол-Намдо"}
{"url": "http://pik.bg/%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D0%B2-%D0%BB%D0%B8%D0%B1%D0%B8%D1%8F-%D0%B5-%D0%BF%D1%80%D0%B8%D0%B5%D1%82-%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%BF%D1%8A%D1%82%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D1%82%D1%83%D0%BD%D0%B8%D1%81-news656377.html", "text": "Посланикът на Сърбия в Либия Оливер Потежица е бил приет миналият уикенд по спешност в болница в Тунис след пътен инцидент, съобщава сръбският телевизионен канал РТС. Потежица е бил в Тунис на работно посещение. Отбелязва се, че при инцидента дипломатът е получил тежки травми. В болницата в Тунис Потежица е бил посетен от генералния секретар на Министерството на външните работи на Сърбия Велко Одалович. В информацията се посочва, че от Министерството на здравеопазването на Тунис и от посолството на Сърбия в страната оказват всякаква възможна помощ за лечението на Потежица.", "date": "2017.05.10", "title": "Посланикът на Сърбия в Либия е приет по спешност в болница след пътен инцидент в Тунис"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D1%8E%D0%B2%D0%B5%D0%BD%D1%82%D1%83%D1%81-%D0%B8%D0%BC%D0%B0%D0%BC%D0%B5-%D1%81%D0%B8%D0%BB%D0%B8-%D0%B4%D0%B0-%D1%81%D0%BF%D0%B5%D1%87%D0%B5%D0%BB%D0%B8%D0%BC-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-news656365.html", "text": "Треньорът на Ювентус Масимилиано Алегри бе доволен след класирането на тима си за финвала на Шампионска лига. В реванш от полуфиналите на турнира Ювентус победи като домакин Монако с 2:1. В първя мач тимът от Торино спечели с 2:0 и с общ резултат 4:1 се класира за финвала на състезанието. \"Щастлив съм за играчите, че стигнахме до финала, но трябва да останем съсредоточени, защото още нищо не сме спечелили – коментира след мача в Торино Алегри. - Не искам да си приписвам заслуги, а просто си върша работата със спокойствие и ентусиазъм. Обичам това, което правя, треньорството ме отпуска. Когато стресът ми дойде в повече, вероятно ще се откажа\". Специалистът коментира и ситуацията, в която Камил Глик настъпи падналия Игуаин и успя доста да го изнерви, като аржентинецът бе на косъм да си изкара червен картон. \"Смятам, че този фаул и голът на съперника ни събудиха – анализира треньорът на Ювентус. - Спомнихме си, че никога не трябва да мислим, че един мач е свършил преди последния сигнал. Трябваше да бъдем по-концентрирани при корнера и да не допускаме да ни вкарат, но смятам, че нарушението на Глик всъщност ни подейства отрезвяващо\". Накрая той коментира думите на Джанлуиджи Буфон, че Ювентус все още има работа за вършене и достигането до финала нищо не значи. \"Буфон е прав, на финал сме, но сега трябва да опитаме да го спечелим – каза Масимилиано Алегри. - Да се надяваме, че сега е нашата година. Смятам, че имаме реален шанс да спечелим Шампионската лига. Трябва да бъдем по-концентрирани и да задържаме по-добре топката. Предстоят ни важни мачове следващия месец. Една загуба от Рома може да върне интригата в битката за титлата. Имаме да играем и финал с Лацио за Купата на Италия, така че няма да е лесно\".", "date": "2017.05.10", "title": "Треньорът на Ювентус: Имаме сили да спечелим Шампионска лига"}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D0%BE%D1%81%D0%BD%D0%BE%D0%B2%D0%BD%D0%B0%D1%82%D0%B0-%D1%82%D0%B5%D0%BC%D0%B0-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D1%81%D0%B0%D1%89-%D0%B8-%D1%80%D1%83%D1%81%D0%B8%D1%8F-%D1%89%D0%B5-%D0%B1%D1%8A%D0%B4%D0%B5-%D1%81%D0%B8%D1%80%D0%B8%D1%8F-news656364.html", "text": "Министърът на външните работи на Русия Сергей Лавров ще пристигне в САЩ, където ще се срещне с американския държавен секретар Рекс Тилърсън, пише вестник „Российская газета“, цитирана от Фокус. Основната тема на разговорите ще бъде Сирия, а също така ще бъдат обсъдени детайли по планираната среща на руския президент Владимир Путин и американския лидер Доналд Тръмп на 7 и 8 юли в Хамбург, в кулоарите на Г-20. Очаква се Лавров и Тилърсън да разгледат по-нататъшните възможни стъпки за разрешаването на сирийската криза и по-конкретно става дума за терористичните групировки „Ислямска държава“ и „Джебхат ан Нусра“. Те не са включени в режима на прекратяване на огъня, което означава, че руската и американската авиация продължават да нанасят срещу тях удари. Но подобна тактика изисква Москва и Вашингтон да координират действията си. Освен това се предполага, че Лавров и Тилърсън ще засегнат темата за съдбата на сирийския президент Башар Асад. От Държавния департамент на САЩ уточниха, че ще бъдат коментирани също така украинската криза и ситуацията на Корейския полуостров.", "date": "2017.05.10", "title": "Визита! Основната тема на срещата между външните министри на САЩ  и Русия ще бъде Сирия"}
{"url": "http://pik.bg/%D0%B4%D0%B6%D0%B5%D0%B9%D0%BC%D1%81-%D0%BA%D0%BE%D0%BC%D0%B8-%D1%80%D0%B0%D0%B7%D0%B1%D1%80%D0%B0%D0%BB-%D1%87%D0%B5-%D0%B5-%D1%83%D0%B2%D0%BE%D0%BB%D0%BD%D0%B5%D0%BD-%D0%BA%D0%B0%D1%82%D0%BE-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D1%84%D0%B1%D1%80-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-news656366.html", "text": "Джеймс Коми научил по телефона, че е уволнен от директорския пост на ФБР, съобщава ABC News. Според информацията новината стигнала до него докато бил в командировка в Лос Анджелис. Съобщава се, че агенти и сътрудници на Бюрото били в шок от новината. Най-обсъжданата тема, веднага след като станало ясно, че Коми е освободен, е била дали той ще има възможност да се обърне към хората, които е ръководил, за последен път.", "date": "2017.05.10", "title": "Джеймс Коми разбрал, че е уволнен като директор на ФБР по телефона"}
{"url": "http://pik.bg/%D0%BA%D0%BE%D0%BD%D0%B3%D1%80%D0%B5%D1%81%D0%BC%D0%B5%D0%BD%D0%B8-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%BE%D1%82-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BD%D0%B0-%D1%81%D0%B0%D1%89-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%BF%D1%80%D0%B5%D0%B4%D0%BF%D0%BE%D0%BB%D0%B0%D0%B3%D0%B0%D0%B5%D0%BC%D0%B8-%D0%B2%D1%80%D1%8A%D0%B7%D0%BA%D0%B8-news656356.html", "text": "Конгресмени от Съединените щати поискаха от финансовото министерство на САЩ информация, която би могла да послужи като свидетелство за евентуални връзки на президента на САЩ Доналд Тръмп с Русия, съобщава „Си Ен Ен“. „Ще разгледаме внимателно и най-малката информация, независимо от това, къде би ни довела тя“, коментира пред телевизионния канал сенатор Марк Уорнър. По-рано прессекретарят на Белия дом Шон Спайсър коментира, че  самият Доналд Тръмп няма възражения от това да бъдат разследвани евентуалните му делови връзки с Русия, тъй като няма нито бизнес отношения, нито каквито и да е бизнес контакти, свързани с Русия. Той добави, че Белият дом е поискал от една от водещите юридически компании във Вашингтон да изготви писмо до сенатор Линзди Грем с официално оведомление за това, че Тръмп няма никакви финансови отношения с Русия.", "date": "2017.05.10", "title": "Конгресмени поискаха от финансовото министерство на САЩ информация за предполагаеми връзки на Доналд Тръмп с Русия"}
{"url": "http://pik.bg/%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D0%BA%D1%8A%D1%82-%D0%B7%D0%B0%D0%BF%D0%BB%D0%B0%D1%88%D0%B8%D0%BB-%D0%B4%D0%B0-%D0%B2%D0%B7%D1%80%D0%B8%D0%B2%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%B2-%D0%BA%D0%B0%D0%B9%D1%80%D0%BE-%D0%BD%D0%B5-%D0%B5-%D0%B1%D0%B8%D0%BB-%D0%B2%D1%8A%D0%BE%D1%80%D1%8A%D0%B6%D0%B5%D0%BD-news656357.html", "text": "Египетската полиция не е намерила оръжие, нито експлозиви у пътника, който заплаши да взриви самолет по време на полет, съобщи представител от службите за сигурност на международното летище в Кайро, предава ТАСС, цитиран от Фокус. Източникът уточни, че „по време на първия обиск на нарушителя не е било намерено нито оръжие, нито взривни устройства, които биха могли да заплашват сигурността на самолета“. Инцидентът се е случил по време на полет 567 на саудитската авиокомпания „Флайнас“ от град Джида.", "date": "2017.05.10", "title": "Престъпникът, заплашил да взриви самолет в Кайро не е бил въоръжен"}
{"url": "http://pik.bg/%D0%B4%D0%BE%D0%BC%D0%B0%D1%88%D0%BD%D0%B0-%D0%BA%D0%B0%D0%BC%D0%B5%D1%80%D0%B0-%D0%B7%D0%B0%D1%81%D0%BD%D0%B5-%D0%BB%D0%B8%D1%86%D0%B5%D1%82%D0%BE-%D0%BD%D0%B0-%D0%BA%D1%80%D0%B0%D0%B4%D0%B5%D1%86-%D0%BE%D1%82%D0%BC%D1%8A%D0%BA%D0%BD%D0%B0%D0%BB-%D0%BF%D0%B0%D1%81%D0%BF%D0%BE%D1%80%D1%82%D0%B8-%D0%B8-%D1%85%D0%B0%D1%80%D0%B4-%D0%B4%D0%B8%D1%81%D0%BA-%D1%81-%D0%B2%D0%B0%D0%B6%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%BD%D0%B0--news656300.html", "text": "Семейство оборудва апартамента си с камери и така успя да заснеме лицето на крадеца, обрал дома им в празничните дни, предава Нова тв. На 7 май малко след 22.00 часа крадецът е нахлул в дома на младото семейство и откраднал паспорти и вещи за около 1000 лева. Той е взел и телевизора и хард диск с важна информация. Семейството дава награда за този, който им го върне. Нападателят се издирва и вече има заподозрян. Според статистиката на МВР кражбите намаляват с 20 процента.  Отначалото на тази година са станали 10 995 кражби, а за същия период на 2016 година са били с 4000 повече. Спад има и в грабежите - близо 100 по-малко в сравнение с 2016 г. Въпреки че това е втори обир в апартамента за последните 3 години, семейството сложило камерите не заради крадците, а за да следи как детегледачката се грижи за детето им.", "date": "2017.05.10", "title": "Домашна камера засне лицето на крадец, отмъкнал паспорти и хард диск с важна информация на семейството (ВИДЕО)"}
{"url": "http://pik.bg/%D0%BF%D0%B5%D1%80%D1%81%D0%BF%D0%B5%D0%BA%D1%82%D0%B8%D0%B2%D0%B0-%D1%80%D1%83%D1%81%D0%BA%D0%BE-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D1%80%D0%B0%D0%B1%D0%BE%D1%82%D0%BD%D0%B0-%D0%B3%D1%80%D1%83%D0%BF%D0%B0-%D0%B7%D0%B0-%D0%BD%D0%BE%D1%80%D0%BC%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B5-%D0%BD%D0%B0-%D0%B4%D0%B2%D1%83%D1%81%D1%82%D1%80%D0%B0%D0%BD%D0%BD%D0%B8%D1%82%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D1%82%D1%80%D1%8F-news656355.html", "text": "До юли трябва да бъде създадена руско-американска работна група за нормализиране на двустранните отношения във връзка със споразумението на министъра на външните работи на Русия Сергей Лавров и държавния секретар на САЩ Рекс Тилърсън, съобщава „Известия“, цитирани от Фокус. Всички технически аспекти на работната група трябва да бъдат съгласувани преди срещата между руския президент Владимир Путин и американския държавен глава Доналд Тръмп на срещата на върха на Г-20 през юли. „Тази група е абсолютна необходима - коментира председателят на комисията по международни дела към Съвета на Федерацията Константин Косачев. - Не санкциите бяха най-разрушителното решение на американската страна след украинските събития, а замразяването на двустранната президентска комисия (създадена през 2009 г. по инициатива на Дмитрий Медведев и Барак Обама), в която имаше над 20 различни механизма за водена на диалог. Тя беше силен инструмент за развитието на руско-американските отношения. Когато нейната дейност беше ограничена, почти не останаха механизми“.", "date": "2017.05.10", "title": "Перспектива! Руско-американска работна група за нормализиране на двустранните отношения трябва да бъде създадена до юли"}
{"url": "http://pik.bg/%D1%81%D1%82%D0%B0%D0%BD%D0%B0%D1%85%D0%B0-%D1%8F%D1%81%D0%BD%D0%B8-%D0%BF%D1%8A%D1%80%D0%B2%D0%B8%D1%82%D0%B5-%D0%B4%D0%B5%D1%81%D0%B5%D1%82-%D1%84%D0%B8%D0%BD%D0%B0%D0%BB%D0%B8%D1%81%D1%82%D0%B8-%D0%B2-%D0%BF%D0%B5%D1%81%D0%B5%D0%BD%D0%BD%D0%B8%D1%8F-%D0%BA%D0%BE%D0%BD%D0%BA%D1%83%D1%80%D1%81-%E2%80%9E%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-2017%E2%80%9C-news656354.html", "text": "Станаха ясни първите десет финалисти в песенния конкурс „Евровизия 2017“, съобщава сайтът на надпреварата. Конкурсът тази година се провежда в Киев. Украйна спечели правото да организира конкурса, след като преди година украинската представителка Джамала спечели надпреварата в Стокхолм с песента „1944 година“ За заключителната вечер, която е на 13 май (събота),  бяха класираните представителите на Молдова, Азербайджан,  Гърция, Швеция, Португалия, Полша, Армения, Австралия, Кипър и Белгия. Вторият полуфинал на конкурса, в който ще участва и българският представител Кристиан Костов, е на 11 май (четвъртък). Предварителните прогнози сочат Костов като участник във финала и кандидат за едно от призовите места в крайното класиране.", "date": "2017.05.10", "title": "Станаха ясни първите десет финалисти в песенния  конкурс „Евровизия 2017“"}
{"url": "http://pik.bg/%D1%80%D0%BE%D0%BA%D0%B0%D0%B4%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D0%B0%D1%89-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%83%D0%B2%D0%BE%D0%BB%D0%BD%D0%B8-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B0-%D0%BD%D0%B0-%D1%84%D0%B1%D1%80-%D0%B4%D0%B6%D0%B5%D0%B9%D0%BC%D1%81-%D0%BA%D0%BE%D0%BC%D0%B8-news656358.html", "text": "Президентът на Съединените щати Доналд Тръмп уволни директора на Федералната служба за разследване (ФБР) Джеймс Коми, се казва в официално изявление на Белия дом. „Президентът Доналд Тръмп уведоми директорът на ФБР Джеймс Коми, че пълномощията му се прекратяват, и той е отстранен от длъжност“, потвърди новината прессекретарят на Белия дом Шон Спайсър. Той добави, че от Белия дом незабавно са стратирали процедура по намирането на наследник на Коми. Като причина за решението си Тръмп посочва „неспособността на Коми да ръководи ефективно ФБР“.", "date": "2017.05.10", "title": "Рокада! Президентът на САЩ Доналд Тръмп уволни директора на ФБР Джеймс  Коми"}
{"url": "http://pik.bg/%D0%BD%D0%B0%D0%B4-100-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D1%81%D0%B0-%D1%83%D0%B1%D0%B8%D1%82%D0%B8-%D0%BF%D1%80%D0%B8-%D1%83%D0%B4%D0%B0%D1%80%D0%B8-%D0%BD%D0%B0-%D0%B8%D1%80%D0%B0%D0%BA%D1%81%D0%BA%D0%B8-%D0%B8%D0%B7%D1%81%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D0%B2-%D0%BF%D1%80%D0%BE%D0%B2%D0%B8%D0%BD%D1%86-news656349.html", "text": "Над 100 членове на терористичната групировка „Ислямска държава“ са били убити при 15 въздушни удара на иракски изтребители в западната иракска провинция Анбар вчера, предава агенция „Синхуа“, цигтирана от Фокус. Изтребителите са извършили 11 въздушни удара срещу скривалища на „Ислямска държава“ в град Аана, намиращ се на около 180 км северозападно от Багдад. Други четири операции са били извършени срещу обекти на екстремистката организация при град Ал Кайм, разположен на 330 км северозападно от Багдад.", "date": "2017.05.10", "title": "Над 100 членове на „Ислямска държава“ са убити при удари на иракски изстребители в провинция Анбар в Ирак"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%BA%D0%B0%D0%B9%D1%80%D0%BE-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D0%BA-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D1%89-%D0%B4%D0%B0-%D0%B2%D0%B7%D1%80%D0%B8%D0%B2%D0%B8-%D1%81%D0%B0%D0%BC%D0%BE%D0%BB%D0%B5%D1%82-news656350.html", "text": "На международното летище в Кайро е бил задържан престъпник, който е заплашвал да взриви самолет, изпълняващ рейс от Саудитска Арабия, съобщава ТАСС, като се позовава на информация от охранителните служби на летището. Според информацията командира на лайнер, изпълняващ полет от Джида,  е подал сигнал в контролната кула, че на борда има пасажер, който заплашва да взриви самолета. Охранителните служби на летището веднага са били приведени в бойна готовност, като към мястото на кацането на самолета са се насочили сили на службите за сигурност. Отбелязва се, че веднага след приземяването на самолета престъпникът, който бил египетски гражданин, е бил задържан и е предаден на следствените органи. Не се съобщава какви са били исканията на престъпника, както и колко пасажери е имало на борда на самолета.", "date": "2017.05.10", "title": "Акция! На летището в Кайро е задържан престъпник, заплашващ да взриви самолет"}
{"url": "http://pik.bg/%D0%B2-%D1%80%D1%83%D1%81%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%82%D0%B1%D0%B5%D0%BB%D1%8F%D0%B7%D0%B0-%D1%82%D1%8A%D1%80%D0%B6%D0%B5%D1%81%D1%82%D0%B2%D0%B5%D0%BD%D0%BE-72-%D0%B0%D1%82%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-%D0%BE%D1%82-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%B2%D1%8A%D0%B2-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE-news656345.html", "text": "България отбеляза 72-ата годишнина от победата във Втората световна война, съобщава ТАСС, цитиран от Фокус. Над 20 000 души се включиха в акцията „Безсмъртния полк“, която се проведе в 37 града на страната, както и в други тържествени мероприятия. В българската столица празникът започна сутринта с церемония на полагане на венци и цветя в памет на загиналите във Втората световна война пред Паметника на Незнайния воин, като в нея участваше президентът на страната Румен Радев. Той подчерта, че без Деня на победата вероятно днешната Европа нямаше да съществува. „Трудно е да си представим как би изглеждал нашият свят без историческата победа, която е била постигната преди 72 г.“, коментира Радев. Той поздрави своя руски колега Владимир Путин и целия руски народ с Деня на победата.", "date": "2017.05.10", "title": "В Русия: България отбеляза тържествено 72-ата годишнина от победата във Втората световна война"}
{"url": "http://pik.bg/%D0%BD%D0%B0%D0%B4-285-000-%D0%B4%D1%83%D1%88%D0%B8-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D1%85%D0%B0-%D0%B2-%D1%88%D0%B5%D1%81%D1%82%D0%B2%D0%B8%D0%B5%D1%82%D0%BE-%E2%80%9E%D0%B1%D0%B5%D0%B7%D1%81%D0%BC%D1%8A%D1%80%D1%82%D0%BD%D0%B8%D1%8F-%D0%BF%D0%BE%D0%BB%D0%BA%E2%80%9C-%D0%B2-%D0%B4%D0%B0%D0%BB%D0%B5%D0%BA%D0%BE%D0%B8%D0%B7%D1%82%D0%BE%D1%87%D0%BD%D0%B8%D1%82%D0%B5-%D1%80%D0%B0%D0%B9%D0%BE%D0%BD%D0%B8-%D0%BD%D0%B0-%D1%80%D1%83-news656344.html", "text": "Над 285 000 души са се включили в акцията „Безсмъртния полк“ в регионите от Далекоизточната част та Русия, съобщава сайтът на Министерството на вътрешните работи на Русия, цитиран от РИА Новости. Отбелязва се, че тази година в акцията са е включили над 170 000 души повече в сравнение с мината година. Акцията „Безсмъртния полк“, в която хора излизат по улиците със снимки на свои роднини-фронтоваци, се проведе тази година за десети път в целия свят. Само в Русия около 24 милиона души са се включили.", "date": "2017.05.10", "title": "Над 285 000 души се включиха в шествието „Безсмъртния полк“ в Далекоизточните райони на Русия"}
{"url": "http://pik.bg/%D0%BD%D0%BE%D0%B6-%D0%B2-%D0%B3%D1%8A%D1%80%D0%B1%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F-%D0%B7%D0%B0%D0%B2%D0%B5%D0%B4%D0%B5-%D0%B4%D0%B5%D0%BB%D0%BE-%D1%81%D1%80%D0%B5%D1%89%D1%83-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0%D1%80%D0%B0-news656347.html", "text": "Американската организация Protect Democracy е завела съдебен иск в Съединените щати срещу президента Доналд Тръмп и неговата администрация заради авиоудара по военната база в Сирия от 7 април, съобщава „Ню Йорк Таймс“. Според информацията от организацията, в която влизат адвокати от администрацията на Барак Обама, са завели иск, който трябва да изясни, какви са били основанията на Тръмп и приближените му да решат нанасянето на ракетния удар. „Трябва да се съгласим, че в конституционната ни демокрация законите ограничават възможността на изпълнителната власт да атакува друга страна“, коментира представителят на организацията Джъстин Флорънс.", "date": "2017.05.10", "title": "Нож в гърба! Американска организация заведе дело срещу администрацията на Доналд Тръмп заради удара по военната база в Сирия"}
{"url": "http://pik.bg/%D0%BF%D0%BE%D1%81%D1%82%D0%BE%D1%8F%D0%BD%D0%BD%D0%B8%D1%8F%D1%82-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%B0%D1%89-%D0%B2-%D0%BE%D0%BE%D0%BD-%D0%BD%D0%B8%D0%BA%D0%B8-%D1%85%D0%B5%D0%B9%D0%BB%D0%B8-%D0%BF%D0%BE%D0%B8%D1%81%D0%BA%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F%D1%82-%D1%81%D1%8A%D1%8E%D0%B7-%D0%B4%D0%B0-%D0%BD%D0%B5-%D1%81%D0%B2%D0%B0%D0%BB%D1%8F-%D1%81%D0%B0%D0%BD%D0%BA-news656351.html", "text": "Постоянният представител на Съединените щати в ООН Ники Хейли призова Европейският съюз да не сваля санкциите, които са наложени по отношение на Русия, съобщава РИА Новости. Хейли направи това по време на заседание на Съвета за сигурност на ООН. „Съединените щати и Европейският съюз трябва да останат единни в намерението си да продължат санкциите срещу Русия, докато Москва не започна изцяло да уважава задълженията по Минските договорености“, заяви Хейли. По-рано украинският лидер Петро Порошенко заяви, че се надява на продължаване на санкциите срещу Русия.", "date": "2017.05.10", "title": "Постоянният представител на САЩ в ООН Ники Хейли поиска Европейският съюз да не сваля санкциите срещу Русия"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D0%B8%D1%80%D0%B8%D1%8F-%D0%B7%D0%B0%D0%BF%D0%B0%D0%B4%D1%8A%D1%82-%D0%BE%D0%BF%D0%B8%D1%82%D0%B2%D0%B0-%D0%B4%D0%B0-%D0%BE%D0%BC%D0%B0%D0%BB%D0%BE%D0%B2%D0%B0%D0%B6%D0%B8-%D1%80%D0%BE%D0%BB%D1%8F%D1%82%D0%B0-%D0%BD%D0%B0-%D1%81%D1%81%D1%81%D1%80-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81%D1%80%D0%B5%D1%89%D1%83-%D1%84%D0%B0%D1%88%D0%B8%D0%B7%D0%BC%D0%B0-%D0%B8--news656352.html", "text": "Президентът на Сирия Башар Асад заяви, че Западът опитва да омаловажи ключовата роля на СССР в борбата срещу фашизма и победата над него. „Едва ли тогава някой си е милсил, че Сталинград ще успее да устои на такава ужасяваща блокада, а отстъплението на съветските войски в началото на войната, по-късно ще се превърне в победа – коментира Асад в интервю за беларуския телевизионен канал ОНТ. – Ако не бе победатата на СССР, нямаше да се случи и десанта в Нормандия. Страните от Запада в момента се опитват да омаловажат ролята, която Съветския съюз изигра в победата над фашизма“. Башар Асад добави, че ветераните от Втората световна война все още показват с личния си пример на настоящите поколения какво означава дух и мъжество.", "date": "2017.05.10", "title": "Президентът на Сирия: Западът опитва да омаловажи ролята на СССР в борбата срещу фашизма и победата над него"}
{"url": "http://pik.bg/%D1%81%D1%82%D0%B5%D1%84%D0%B0%D0%BD%D0%BE-%D0%BF%D0%B8%D0%BE%D0%BB%D0%B8-%D0%B1%D0%B5-%D1%83%D0%B2%D0%BE%D0%BB%D0%BD%D0%B5%D0%BD-%D0%BE%D1%82-%D1%82%D1%80%D0%B5%D0%BD%D1%8C%D0%BE%D1%80%D1%81%D0%BA%D0%B8%D1%8F-%D0%BF%D0%BE%D1%81%D1%82-%D0%BD%D0%B0-%D0%B8%D0%BD%D1%82%D0%B5%D1%80-news656353.html", "text": "Миланският футболен гранд Интер остана без постоянен треньор, след като Стефано Пиоли бе уволнен, съобщава сайтът на клуба. Специалистът е освободен заради слабите резултати на отбора. Тимът на Интер няма победа в последните си седем мача. След 35 кръга от шампионата на Италия отборът от Милано е на седмо място в класирането. Заедно с Пиоли от клуба са освободени и помощниците му. Временно отборът ще бъде воден от наставника на младежката формация на Интер Стефано Веки. Стефано Пиоли пое Интер през ноември 2016 година, заменяйки на поста Франк де Бур, който бе уволнен заради лошите резултати на отбора.", "date": "2017.05.10", "title": "Стефано Пиоли бе уволнен от треньорския пост на Интер"}
{"url": "http://pik.bg/%D0%BA%D0%BE%D0%BD%D1%81%D1%82%D0%B0%D1%82%D0%B0%D1%86%D0%B8%D1%8F-%D0%B2-%D1%80%D1%83%D1%81%D0%B8%D1%8F-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%81%D0%B8%D1%80%D0%B8%D1%8F-%D0%B4%D0%BE%D0%B2%D0%B5%D0%B4%D0%BE%D1%85%D0%B0-%D0%B4%D0%BE-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-%D0%B8-%D0%B2%D0%BE%D0%B9%D0%BD%D0%B0-news656360.html", "text": "Председателят на комисията по международни дела към Съвета на федерацията Константин Косачев коментира решението на американския президент Доналд Тръмп за удължаване на санкциите срещу Сирия за още година, пише вестник „Московский комсомолец“. „В указа на Тръмп става дума за удължаване на санкциите срещу Сирия, въведени още през 2004г. Те не дадоха никакъв резултат и постепенно бяха заместени от политики на пряка намеса във вътрешните дела на тази суверенна арабска страна чрез стимулиране на гражданските протести, започвайки от 2011 г. Това доведе до гражданска война и кардинално засилване на терористичните групировки… Ето нагледен пример за това как санкциите, замислени „в името на демокрацията“, дават напълно противоположния резултат. За съжаление така ще бъде и в бъдеще“, обясни Косачев. Фокус", "date": "2017.05.10", "title": "Констатация в Русия: Американските санкции срещу Сирия доведоха до тероризъм и война"}
{"url": "http://pik.bg/%D0%BE%D1%82-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BD%D0%B0-%D1%81%D0%B0%D1%89-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D1%84%D0%B1%D1%80-%D0%B2-%D0%B7%D0%BB%D0%BE%D1%83%D0%BF%D0%BE%D1%82%D1%80%D0%B5%D0%B1%D0%B0-%D1%81-%D0%B2%D0%BB%D0%B0%D1%81%D1%82-news656361.html", "text": "От правосъдното министерство на Съединените щати побързаха да атакуват вече бившия директор на ФБР Джеймс Коми, съобщава РИА Новости. В официално изявление от министрството, което идва малко след като стана ясно, че президента на САЩ Доналд Тръмп е уволнил Коми, се посочва, че Коми е злоупотребил с правомощията си, обявявайки на своя глава за прекратяването на разследването срещу Хилари Клинтън за безнаказано използване на частен сървар за електронна поща. Както стана ясно Тръмп е уволнил Коми по препоръката на ръководителя на Министерството на правосъдието прокурор Джеф Сешънс. „Директорът на ФБР (б.р. Коми) погрешно е иззел функциите на генерален прокурор на 5 юли 2016 година, обявявайки заключението си, че делото срещу Хилари Клинтън е било прекратено без последствия – се посочва в изявлението на Министерството на правосъдието на САЩ. – Освен това Коми е допуснал сериозни граешки в работата си“. Коми е трябвало да обяви само, че ФБР е прекратило разследването и го е предало на федералната прокуратура. Освен това Коми е действал без разрешението на Министерството на правосъдието, в чиято структура е ФБР. Освен това той е изложил своята позиция като „заключителна реч на обвинението в отсъствието на процес“, а е нямал право на това.", "date": "2017.05.10", "title": "От правосъдното министерство на САЩ обвиниха бившият директор на ФБР в злоупотреба с власт и допускане на грешки в работата"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D1%84%D0%BE%D1%82%D0%BE%D0%B3%D1%80%D0%B0%D1%84-%D0%BD%D0%B0-%D0%B1%D0%B0%D1%80%D0%B0%D0%BA-%D0%BE%D0%B1%D0%B0%D0%BC%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D1%8F%D1%82-%D0%BE%D1%82-%D0%BF%D0%BE%D1%81%D1%82%D0%B0-%D0%BD%D0%B0-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D1%84%D0%B1%D1%80-%D0%B4%D0%B6%D0%B5%D0%B9%D0%BC%D1%81-%D0%BA%D0%BE%D0%BC-news656363.html", "text": "Пит Соуза, който бе личен фотограф на бившия президент на САЩ Барак Обама, подкрепи уволненият от директорския пост на ФБР Джеймс Коми. Президентът на САЩ Доналд Тръмп уволни Коми с мотива, че не се справя със задачите си. Минути след като стана ясно решението на Тръмп Соуза публикува в личния си профил в „Инстаграм“ съвместна снимка на Коми и Обама. Под нея той написа: „Всичи на тази снимка са патриоти“. Фотожурналистът Пит Соуза бе официален фотограф на Барак Обама осем години. След като Тръмп пое поста, той се оттегли от длъжността на личен фотограф на президента. Соуза стана популярен в медиите, след като в личния си профил в „Инстраграм“ започна да публикува снимки на Обама, с които да прави своебразни коментари на действия или изявления на Тръмп. Последователите на Соуза смятат, че по този начин той показва колко по-добре е било при Обама.", "date": "2017.05.10", "title": "Бившият фотограф на Барак Обама подкрепи уволненият от поста на директор на ФБР Джеймс Коми"}
{"url": "http://pik.bg/%D1%80%D0%BE%D0%B1%D1%8A%D1%80%D1%82-%D0%B4%D0%B5-%D0%BD%D0%B8%D1%80%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%BD%D0%B0-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B7%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8-%D1%81%D1%8A%D0%BA-news656346.html", "text": "Американският актьор Робер де Ниро подложи на жестока критика политиката на администрацията на президента на САЩ Доналд Тръмп във връзка със съкращенията във финансирането на изкуството, съобщава The Independent. „Правителството ни нарича враждебността си към изкуствата „алтернативни факти“, но аз съм наясно, че това е едно лайно“, безцеремонно заяви Де Ниро. В края на януари кинорежисьорът Майкъл Мур оглави масова акция на протест срещу Тръмп, която се проведе в един от хотелите на президента в Ню Йорк. Тогава в протеста се включи и Де Неро, а сред останалите знаменитости, демонстрирали открито недоволството си от Тръмп бяха и Марк Руфало, Алек Болдуин, както и кметът на Ню Йорк Бел де Блазио.", "date": "2017.05.10", "title": "Робърт де Ниро разкритикува политиката на администрацията на Доналд Тръмп за финансови съкращения в изкуството"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BF%D0%B5%D1%82%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D1%81%D1%80%D0%B5%D1%89%D1%83-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D0%BF%D0%B0%D1%82%D1%80%D1%83%D0%BB-%D0%B2-%D1%81%D0%B5%D0%B2%D0%B5%D1%80%D0%BD%D0%BE-%D0%BC%D0%B5%D0%BA%D1%81%D0%B8%D0%BA%D0%BE-news656362.html", "text": "Най-малко петима души са загинали, един от които полицай, при нападение на полицейски патрул в Северно Мексико, съобщава Асошиайтед Прес. Според информацията група неизвестни с автомобил атакували полицейски патрул в град Рейнос. При атаката един полицай е загинал на място, а други двама са получили наранявания. Служителите на реда са отговорили на огъня, като са успели да ликвидират четирима нападатели. По-рано през седмицата най-малко 12 човека загинаха след сблъсък между две въоръжени престъпни групировки в Рейнос. Насилието в района ескалира в края на април, когато бе убит един от лидерите на наркокартела „Залив“ Хулиан Лойс Салинас.", "date": "2017.05.10", "title": "Екшън! Петима загинали при нападение срещу полицейски патрул в Северно Мексико"}
{"url": "http://pik.bg/%D0%B7%D0%B0%D0%B5%D0%B4%D0%BD%D0%BE-%D1%81%D1%8A%D0%BF%D1%80%D1%83%D0%B7%D0%B8-%D0%BF%D0%BE%D1%87%D0%B8%D0%BD%D0%B0%D1%85%D0%B0-%D0%B4%D1%8A%D1%80%D0%B6%D0%B5%D0%B9%D0%BA%D0%B8-%D1%81%D0%B5-%D0%B7%D0%B0-%D1%80%D1%8A%D1%86%D0%B5-%D1%81%D0%BB%D0%B5%D0%B4-62-%D0%B3%D0%BE%D0%B4%D0%B8%D0%BD%D0%B8-%D0%B1%D1%80%D0%B0%D0%BA-%D0%B2-%D1%80%D0%B0%D0%BC%D0%BA%D0%B8%D1%82%D0%B5-%D0%BD%D0%B0-%D0%BC%D0%B0%D0%BB%D0%BA%D0%BE-%D0%BF%D0%BE%D0%B2%D0%B5%D1%87%D0%B5--news656380.html", "text": "Том и Делма Ледбетър от Лейк Джаксън, щата Тексас, Съединени щати починаха в рамките на малко повече от час един след друг,  държейки се за ръце, след 62 години брак, съобщава „Дейли Мейл“. Дъщерята на двойката разказва, че Том и Делма се запознали, когато били на по 20 години, като от тогава били неразделни, като съвместният им живот бил изпълнен с любов и радост. През април тази година Делма заболяла, а малко след нея се разболял и Том. В старческия дом със специални медицински грижи, където била настанена Делма, малко след това бил приет и Том. Служителите на дома дори събрали леглата на двамата, за да могат да лежат един до друг и да се държат за ръце. Преди две седмици Том починал, а Делма го последвала след малко повече от час, държейки го за ръка. „Съвместният им живот приключи така, както и започна – държейки се за ръце“, коментира дъщерята на двойката.", "date": "2017.05.10", "title": "Заедно! Съпрузи починаха, държейки се за ръце след 62 години брак в рамките на малко повече от час в Тексас"}
{"url": "http://pik.bg/%D0%B5%D0%B4%D0%BD%D0%BE-%D0%BD%D0%B0%D1%83%D0%BC-%D0%BD%D0%BE%D0%B2%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%80%D0%B8%D0%B7%D0%BE%D0%B2%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D0%B4%D0%B0-%D0%B5-%E2%80%9E%D0%B2-%D0%B1%D0%B5%D0%B7%D1%83%D0%BF%D1%80%D0%B5%D1%87%D0%BD%D0%B0-%D0%B1%D0%BE%D0%B9%D0%BD%D0%B0-%D0%B3%D0%BE%D1%82%D0%BE%D0%B2%D0%BD%D0%BE%D1%81-news656383.html", "text": "Новият президент на Южна Корея Мун Джей-ин призова въоръжените сили на странната „да са в безупречна бойна готовност“, съобщава агенция „Ренхап“. Според информацията веднага след като е встъпил в длъжност Мун Джей-ин е провел телефонен разговор с представителя на Обединения комитет на началник щабовете на въоръжените сили на Южна Корея Ли Сун Джин. Джин е доложил на президента за ситуацията в КНДР и е подчертал, че „в оперативната готовност на въоръжените сили всичко е нормално“. „Поддържаме нужната готовност за да дадем, ако се наложи, нужният отпор на врата при провокация“, е заявил Джин.", "date": "2017.05.10", "title": "Едно наум! Новият президент на Южна Корея призова армията да е „в безупречна бойна готовност“ заради КНДР"}
{"url": "http://pik.bg/%D0%B4%D0%BE%D1%81%D0%B5%D0%B3%D0%B0%D1%88%D0%BD%D0%B8%D1%8F%D1%82-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BD%D0%B0-%D0%B4%D0%B6%D0%B5%D0%B9%D0%BC%D1%81-%D0%BA%D0%BE%D0%BC%D0%B8-%D0%BF%D0%BE%D0%B5%D0%BC%D0%B0-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%B4%D0%B8%D1%80%D0%B5%D0%BA%D1%82%D0%BE%D1%80%D1%81%D0%BA%D0%B8%D1%8F%D1%82-%D0%BF%D0%BE%D1%81%D1%82-%D0%BD%D0%B0-%D1%84%D0%B1%D1%80-news656378.html", "text": "Досегашният заместник на уволнение директор на ФБР Джеймс Коми Ендрю Маккейб ще поеме временно поста, съобщава „Си Ен Ен“, като се позовава на писмо, от правосъдния министър на САЩ Джеф Сешънс до сътрудниците на бюрото. Президентът на САЩ Доналд Тръмп уволни изненадващо Коми с мотива, че не си изпълнява ефективно задълженията.", "date": "2017.05.10", "title": "Досегашният заместник на Джеймс Коми поема временно директорският пост на ФБР"}
{"url": "http://pik.bg/%D0%B2-%D1%81%D0%B0%D1%89-%D1%81%D1%80%D0%B0%D0%B2%D0%BD%D0%B8%D1%85%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81-%D1%80%D0%B8%D1%87%D0%B0%D1%80%D0%B4-%D0%BD%D0%B8%D0%BA%D1%81%D1%8A%D0%BD-%D1%81%D0%BB%D0%B5%D0%B4-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D0%B6%D0%B5%D0%B9%D0%BC%D1%81-%D0%BA%D0%BE%D0%BC%D0%B8-%D0%BE%D1%82-%D0%B4%D0%B8%D1%80%D0%B5%D0%BA%D1%82%D0%BE%D1%80%D1%81%D0%BA%D0%B8-news656382.html", "text": "Демократите и много републиканци реагираха остро на новината за уволняването на директора на Федералното бюро за разследване (ФБР) Джеймс Коми, съобщава „Телеграф“, цитиран от Фокус. Отстраняването на Коми беше толкова неочаквано и шокиращо, а самият той го научи, докато изнася реч в Лос Анджелис. Някои от републиканците подкрепиха решението на президента. Но председателят на комитета по разузнаването към Сената Ричард Бър описа решението като „загуба за Бюрото и нацията“. Боб Коркър, републикански сенатор от Тенеси, коментира, че уволнението на Коми „повдига въпроси“. От друга страна демократите бяха единни в своята реакция. Според тях отстраняването на директора на ФБР, разследващ връзките на Тръмп с Русия, има пряк паралел с историята, при управлението на Никсън. На 20 октомври 1973 г. Ричард Никсън уволнява специалния следовател, отговарящ за разследването на скандала „Уотъргейт“.", "date": "2017.05.10", "title": "В САЩ сравниха Доналд Тръмп с Ричард Никсън след уволнението на Джеймс Коми от директорския пост на ФБР"}
{"url": "http://pik.bg/%D0%B1%D0%B8%D0%BB-%D0%BA%D0%BB%D0%B8%D0%BD%D1%82%D1%8A%D0%BD-%D0%BF%D0%B8%D1%88%D0%B5-%D1%82%D1%80%D0%B8%D0%BB%D1%8A%D1%80-%D0%B7%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news656436.html", "text": "Бил Клинтън ще пробва перото в любимия си жанр - трилърите. Бившият американски президент работи по заплетен криминален роман. Той е написан заедно с автора на бестселъри и майстор на кримките Джеймс Патерсън. Творбата е озаглавена \"Президентът изчезна\", ще е дълга 400 страници, а цената й е 30 долара. \"Сътрудничеството с президента Клинтън е върхът в кариерата ми. Той има адски оригинални идеи, предлага неочаквани развръзки и има страхотен усет за добър диалог. Тази книга ще остави читателите без дъх. И, разбира се, само Бил знае как да влезе в главата на един президент, какъвто е главният герой на историята\", сподели Патерсън. Той има зад гърба си над 100 творби, сред които и детски книги. Клинтън пък преди време публикува автобиографичната \"Моят живот\", за която бе получил аванс от 15 милиона долара. Същевременно авторът на научнофантастични романи Уилям Гибсън пък обяви, че пише роман за Хилари Клинтън, който ще разказва какво би се случило, ако тя бе спечелила президентските избори.", "date": "2017.05.10", "title": "Бил Клинтън пише трилър за изчезнал президент"}
{"url": "http://pik.bg/%D0%BA%D0%BE%D0%BB%D0%BE%D1%81%D0%B0%D0%BB%D0%B5%D0%BD-%D0%B1%D0%BE%D0%BD%D1%83%D1%81-%D1%80%D0%BE%D0%B4%D0%B5%D0%BD-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%BF%D1%80%D0%B8%D0%B1%D0%B8%D1%80%D0%B0-1-%D0%BC%D0%B8%D0%BB%D0%B8%D0%BE%D0%BD-%D0%BF%D1%80%D0%B5%D0%BC%D0%B8%D1%8F-%D0%B2-%D1%87%D1%83%D0%B6%D0%B1%D0%B8%D0%BD%D0%B0---%D0%BF%D0%BE%D0%B7%D0%BB%D0%B0%D1%82%D1%8F%D0%B2%D0%B0%D1%82-%D0%B3%D0%BE-%D0%B7%D0%B0-%D0%B8%D1%81%D1%82%D0%BE%D1%80%D0%B8-news656470.html", "text": "Ивелин Попов и останалите футболисти на Спартак (Москва) ще бъдат позлатени от шефовете на клуба за първата титла в първенството на Русия от 2001 г. Те са недостижими на върха три кръга преди края на шампионата след домакинска загуба на втория в класирането Зенит с 0:1 от Терек. Играчите с основен принос за триумфа на \"Спартак\" ще получат по около 500 000 евро бонус, показва проучване на роден ежедневник. Точната сума на премията остава тайна между всеки отделен футболист и ръководството. Това е изрично записано в контрактите. Въпреки това неофициални сведения се промъкват във футболните среди. Говори се, че всеки един от титулярите в отбора на ЦСКА (Москва), спечелил Купата на УЕФА през 2005 г., е взел по 1 милион евро. Затова сегашната награда на \"спартаковци\" изглежда в рамките на обичайния стандарт за руските грандове. \"Факт е, че по традиция премиите в тези отбори са много щедри - коментира Мирчо Димитров пред въпросното издание. Димитров е мениджър със солидни контакти в Москва. \"Ще ви разкажа един любопитен епизод, който звучи невероятно, но е факт. Един от бразилците в Локомотив (Москва) бил шокиран от голямата премия, с която нараснала банковата му сметка след успешен сезон. Той реши, че погрешка са му превели сумата, предназначена за целия отбор. Отишъл в съблекалнята и попитал съотборниците как предпочитат да си поделят парите. Бил безкрайно изненадан, че това е неговият личен бонус. Така че руското първенство е отличен вариант за кариерата на добри български футболисти. Проблемът, е, че в последно време нашите играчи никакви ги няма\"! Ивелин Попов не скри радостта си след спечелената титла: \"Емоциите са много силни и още не мога да усетя какво сме постигнали\", призна Попето пред \"Дарик\". \"Всички казват, че това е невероятен успех. Със сигурност в моята кариера дотук това е черешката на тортата. Много съм щастлив. Титлата идва след 16-годишна пауза. В момента по телевизията текат предавания за нашия триумф. Хора излизат по улицата, за да празнуват. Горд съм, че успяхме да ги зарадваме. През зимата имах предложения от други отбори, но ги отхвърлих. Казах на всички, че ще стана шампион със Спартак и после ще мисля. Бъдещето ми изглежда светло, независимо къде ще играя следващия сезон. Сега искам да се порадвам на титлата и не ми се въртят мисли за трансфер. В първенството имаме още три мача, като ще се постараем да ги спечелим. След това идва кратка пауза и, живот и здраве, мач с националния тим. Беларус е труден съперник и имаме какво да губим. Ще бъде тежък мач, но ако излезем надъхани, както срещу Холандия, ще имаме успех\", заявява един от лидерите на Спартак. Попото може да прибере 1 милион лева като премия, колосален финансов бонус за роден спортист. Междувременно родните \"лъвове\" запазват сериозни шансове за второто място в квалификационната ни група за Мондиал 2018. Франция е убедителен лидер, а България, Холандия и Швеция спорят за втората позиция. След изиграването на половината от срещите в групата \"петлите\" са с 13 точки, скандинавците с 10, родните национали с 9 точки, \"лалетата\"  със 7, Беларус е с 2 точки, а Люксембург с една. \"Трикольорите\" ще играят последователно като гости в Беларус, у дома с Швеция, навън с Холандия, в София с Франция и с Люксембург на чужд терен. Евентуални победи в следващите 2 ключови кръга ще направят България фаворит за второто място, преди визитата в Холандия. Очакванията са, че \"петлите\" може да имат гарантирано първо място преди гостуването им на Националния стадион \"Васил Левски\", а шансовете на \"лъвовете\" не изглеждат никак лоши. Така Попето може да поведе България към второ място, бараж и сензационно класиране за Мондиал 2018. Форум, на който Ивелин със сигурност би се чувствал перфектно, предвид, че Световното ще се проведе в Русия, където Попов вече е герой за Спартак. Дори да не успеят да се класират за форума, родните национали са длъжни да покажат хъс и воля на терена, с които да върнат феновете по трибуните на Националния стадион. Попето е сред лидерите на тима, а след шампионския сезон на клубно ниво, сега Ивелин получава шанс и за сериозен успех с националния тим на България. Второ място и неуспех на баражите, дори третата позиция в квалификационната ни група за СП може да се окажат ключови за класиртане на \"лъвовете\" на Евро 2020. За целта нашите трябва да се преборят да са в Топ 24 на Европа, постижение, което предвид история на родния футбол не изглежда недостижима цел.", "date": "2017.05.10", "title": "Колосален бонус! Роден национал прибира 1 милион премия в чужбина - позлатяват го за исторически успех! Ако е истински \"лъв\", сега трябва да..."}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-60-%D0%BE%D1%82-%D1%84%D0%B8%D1%80%D0%BC%D0%B8%D1%82%D0%B5-%D0%B2%D0%B4%D0%B8%D0%B3%D0%B0%D1%82-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-news656414.html", "text": "60% от фирмите имат намерение да увеличат заплатите през тази година, показва анкетно проучване на Българската търговско-промишлена палата (БТПП). Това е сериозно увеличение спрямо 2015 г., когато само 34% от компаниите са планирали повишаване на възнагражденията. Явно все повече работодатели обмислят да вдигнат заплатите за да задържат кадрите си и да намерят необходимия персонал. Именно недостигът на квалифицирана работна ръка е един от най-големите проблеми на бизнеса. Над 90% от фирмите имат затруднения при намирането на кадри. Затова 23 от анкетираните фирми имат намерение да инвестират в обучение на служителите. Другите проблеми пред бизнеса са бавното обслужване от администрацията и нелоялната конкуренция от сивия сектор. Според 80% от фирмите административното обслужване е бавно, а затруднения създава и изискването на документи на хартиен носител, с печат, които дублират електронните, както и неспазването на срокове за отговор от институциите. Около 67% от анкетираните са посочили като пречка често променящите се закони. А едва по-малко от една трета от фирмите отбелязват като пречка за развитието си достъпа до финансиране. Спрямо резултатите от подобно проучване от 2015 г. най-отчетливо подобрение показва оценката на бизнеса за финансовата стабилност на държавата (2017 г.: позитивни оценки дават 83% от фирмите, при 35% през 2015 г.), а влошаване проличава най-вече при оценката за таксите, събирани от администрацията (2017 г.: позитивни оценки дават 48%, при 64% през 2015 г.). Леко подобрение има в намеренията на фирмите за купуване на нови машини или оборудване - 58%, при 53% през 2015 г. Намаляват обаче тези, които смятат, че ще могат да инвестират в нови технологии - 38%, при 50% за 2015 г. Запитани за конкретни предложения как може да се съживи развитието на индустриалните зони у нас, членовете на БТПП поставят като нужни: осигуряването на кадри с подходящо образование, изграждане на инфраструктурата (пътища, ж.п. инфраструктура, пристанища, интернет свързаност и др.), улеснен достъп до административни услуги и пълно съдействие от местните и държавни органи, както и данъчни преференции. В обобщение анкетираните считат, че повече инвестиции у нас ще има, когато електронното правителство стане факт, а образованието подготвя нужните кадри за бизнеса. В посока привличане на повече инвестиции са и мерки за данъчни преференции и по-ниски осигуровки.", "date": "2017.05.10", "title": "Добра новина! 60% от фирмите вдигат заплатите"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D1%80%D0%B5%D1%88%D0%BA%D0%B8-%D0%B8%D0%B7%D1%80%D0%B8%D0%B3%D0%BD%D0%B0-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%BD%D1%8F%D0%BC%D0%B0-%D0%B4%D0%B0-%D1%81%D0%B8-%D0%B4%D0%B0%D0%BC-%D0%B8%D0%BC%D1%83%D0%BD%D0%B8%D1%82%D0%B5%D1%82%D0%B0-%D0%B8%D1%81%D0%BA%D0%B0%D1%82-%D0%B4%D0%B0-%D1%81%D0%BA%D1%80%D0%B8-news656486.html", "text": "\"В коридорите много колеги ми обясняваха как тихомълком и по терлици да се изнеса и да няма комисия\", заяви лидерът на \"Воля\" Веселин Марешки на въпрос на ПИК, защо не желае да си даде имунитета доброволно, след като това е практика в парламента. Всеки един депутат на който му се иска имунитета да го дава на момента без да се налага да се правят комисии. Видимо ядосан, Марешки заяви, че е абсолютно невинен и иска гласност. \"Този младеж, който казва че съм го ударил, всъщност излиза пред съда и обяснява, че пицаджията се е свързал с него като виден обществен съветник и той по никакъв начин не го познава. Ние имаме категорични доказаталества, че този човек е не само негов приятел, но и е от най-тесния му екип като кандидат за кмет. Отдавна трябваше да има заведено дело срещу него за лъжесвидетелстване\", заяви Марешки. Лидерът на Воля нареше Костадин Костадинов явен лъжец и иска истината да излезе наяве. Според Марешки депутатите си давали имунитета, за да няма шум, а той цели точно обратното. \"Няма да позволя делото да се решава в някакви офиси, било то ЦУМ или някъде другаде\", категоричен беше бизнесменът.", "date": "2017.05.10", "title": "ИЗВЪНРЕДНО В ПИК TV! Марешки изригна пред медията ни: Няма да си дам имунитета, искат да скрият истината (ВИДЕО)"}
{"url": "http://pik.bg/%D1%81%D1%8A%D0%B4%D1%8F%D1%82-%D0%BD%D0%B0%D0%B9-%D0%B8%D0%B7%D0%B2%D0%B5%D1%81%D1%82%D0%BD%D0%B0%D1%82%D0%B0-%D0%B8%D0%BC%D0%B0%D0%BD%D1%8F%D1%80%D0%BA%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%BE-news656479.html", "text": "Окръжната прокуратура във Варна . Тя е търсила, държала и укрила стотици артефакти от античността и Средновековието, съобщиха от Окръжната прокуратура във Варна. В откритите в тайници артефакти са описани на повече от 30 листа. 49-годишната Иванка И. може да получи наказание до 6 години лишаване от свобода и . Иванка И. ще отговаря за . Тя е подведена под отговорност и за държане на оръдия, предназначени за търсене на археологически обекти, което е престъпление от Наказателния кодекс. Иванка, която била сред най-известните иманяри не само във Варна, влязла в полезрението на полицията през юли 2015 г. Имало сигнал, че съхранява огромно количество артефакти на два адреса, които не били регистрирани и идентифицирани по Закона за културното наследство. Полицията претърсила дома й във Варна и къща в село Долище, собственост на майката на . Той също бил . При - медни и сребърни монети. Те са датирани основно през . Укритите артефакти представлявали систематични колекции медни и сребърни монети от управлението на различни турски султани, показват експертизите. Те са събирани от . Освен културно-историческите ценности на двата адреса, обитавани от подсъдимата Иванка И., която била известна в иманярските среди с прякора Иванка Черната, са намерени и . По тях са открити доказателства за иманярска дейност. и да я лиши от право да заема определена държавна или обществена дейност, а така също и от право да упражнява определена професия. предаде на съд 49-годишна жена за иманярство обвинителния акт от 57 страници глоба от 3000 до 15 000 лева държане на културни ценности, за които не съобщила на властта в законовия срок безследно изчезналия й съпруг \"име\" в иманярските среди, с което се свързва и изчезването му на 11 септември 2006 г претърсвания на адресите и в тайници в пода полицията открила и иззела значителни количества артефакти османизма, както и антични амфори, медицински инструменти, върхове на стрели от I - IV век преди Христа човек с изключителни познания за Османската империя пет самоделни металотърсача и системи, предназначени за дълбочинно търсене на метални предмети Съдът може да наложи и конфискация до една втора от имуществото й", "date": "2017.05.10", "title": "Съдят най-известната иманярка във Варненско "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%81-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%B2%D0%BE%D0%B4%D0%B0%D1%82%D0%B0-%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D0%BD%D0%B0-%D0%BF%D1%8A%D1%80%D0%B2%D0%BE%D1%82%D0%BE-%D1%81%D0%B8-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5---news656474.html", "text": "\"Преди месец призовах колегите от служебния кабинет да вземат решение за водата в Хасково, което ние взехме днес, защото това не беше направено от тях. Подкрепяни от БСП, те използваха темата, само за да плашат хората. От свое име и от името на кмета и хората в Хасково искам да благодаря на кабинета \"Борисов\" 3, че още на първото заседание се финансира единственото възможно на този етап решение, което ще подобри качеството на водата и ще предотврати режима на водата\". Това заяви Делян Добрев в края на първото заседание на новото правителство в Министерски съвет. По думите му има доста спрени сондажи, което неминуемо води до режим и затова единственото решение е да се финансират с 2 млн. лв. нови и така да се реши окончателно проблемът. \"Сондажите ще са в други зони, където качеството на водата е без отклонения и така ще се задоволят потребностите от вода в Хасково. Спешно бе това решение и съм благодарен лично на премиера Борисов и министрите, че реагираха, както винаги така бързо\", заяви Добрев.", "date": "2017.05.10", "title": "ИЗВЪНРЕДНО В ПИК TV! Правителството с решение за водата в Хасково на първото си заседание - ето какви спешни мерки взимат срещу урана"}
{"url": "http://pik.bg/%D0%B7%D0%B0-%D0%B4%D0%BE%D0%B1%D1%80%D0%BE-%D1%83%D1%82%D1%80%D0%BE-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D0%B0%D0%BA-%D0%BF%D0%BE%D1%81%D0%B5%D1%87%D0%B5-%D0%BC%D0%B0%D0%B6%D0%BE%D1%80%D0%B8%D1%82%D0%B0%D1%80%D0%BD%D0%B8%D1%8F-%D0%B2%D0%BE%D1%82-news656435.html", "text": "Икономиката е най-тежката задача пред новия кабинет. Това заяви вицепремиерът по икономически и демографски политики Валери Симеонов. Според него, демографската криза е следствие от икономиката. \"Парламентарнатагрупа на „Обединени патриоти“ ще има законодателни инициативи за промени по отношение на туризма\", посочи той. \"Туристическият бранш настоява 1% от приходите от туризма да отиват за реклама и това е въпрос, който трябва да влезе в бюджета за следващата година или при актуализацията на този бюджет. Необходими са мерки и по отношение на преместваемите обекти в курортите\", каза още Симеонов. Той коментира и кандидата за български еврокомисар: „Добре е да бъде евродепутат дотолкова, колкото е човек, който познава добре институциите, администрацията, познава хората и колегите си. Този въпрос тепърва предстои да бъде разглеждан в Министерски съвет днес“. Той каза още, че „Обединени патриоти“ категорично няма да подкрепят предложените от Инициативния комитет за референдума промени за мажоритарна избирателна система.", "date": "2017.05.10", "title": "За добро утро! Валери Симеонов пак посече мажоритарния вот"}
{"url": "http://pik.bg/%D1%88%D0%BE%D0%BA-%D1%80%D1%83%D1%81%D0%BA%D0%B8-%D0%B4%D0%B5%D0%BF%D1%83%D1%82%D0%B0%D1%82-%D0%BD%D0%B0%D0%BC%D0%B5%D1%80%D0%B5%D0%BD-%D0%BC%D1%8A%D1%80%D1%82%D1%8A%D0%B2-%D0%BD%D0%B0-%D0%BA%D1%80%D0%B0%D0%B9%D0%B1%D1%80%D0%B5%D0%B6%D0%B8%D0%B5%D1%82%D0%BE-%D0%B2-%D0%B8%D0%B7%D1%80%D0%B0%D0%B5%D0%BB-news656512.html", "text": "Руската партия ЛДПР потвърди смъртта на своя депутат в Държавната Дума Василий Тарасюк. Според представителя на ЛДПР По-рано изданието \"Знак.ру\" съобщи, че по непотвърдени данни Тарасюк тялото на Тарасюк е било намерено на брега на Мъртво море в Израел на 6 май. Официалното представителство на Русия е излязло със съобщение същия ден, че има загинал 67-годишен турист като неговото име не бе оповестено. Василий Тарасюк бе народен представител от ЛДПР като в долната палата заемаше поста зам.-председател на Комитета по природни ресурси. Анна Крилова официални подробности за кончината на депутата все още няма. \"Да, той действително почина\", заявява Крилова пред \"Лента.ру\".", "date": "2017.05.10", "title": "Шок! Руски депутат намерен мъртъв на крайбрежието в Израел "}
{"url": "http://pik.bg/%D0%B5%D0%BD%D0%BF-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0-%D0%BD%D0%BE%D0%BC%D0%B8%D0%BD%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%B7%D0%B0-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80-news656539.html", "text": "Председателят на групата на Европейската народна партия в Европейския парламент Манфред Вебер заяви в изявление, че поздравява Мария Габриел с номинирането й за български еврокомисар, както и поздравява премиера Бойко Борисов за разумния избор. Мария Габриел е изключително компетенен и способен политик, дълбоко уважаван член на нашата група, с множество отговорности в ЕП от избирането й през 2009 г., отбелязва той. Вебер уточнява, че Габриел е била координатор на групата на ЕНП, докладчик по важни въпроси, председател на българската делегация в групата на ЕНП в ЕП, а от 2014 г. и зам.-председател на партийната група. Вебер определя Габриел като \"силно убеден европеец\", със здрави български корени. Тя със сигурност ще бъде силен глас на България в Европа, коментира той. Изключително доволен съм, че премиерът Борисов избра млада жена за този пост. Това е особено положителен знак, изпратен от България към останалите в ЕС, по отношение на равенството на половете на всички високи политически позиции, заключава Вебер.", "date": "2017.05.10", "title": "ЕНП приветства номинацията на Мария Габриел за еврокомисар"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%80%D0%B5%D1%88%D0%B8%D1%85%D0%B0-%D0%B7%D0%B0-%D0%B8%D0%BC%D1%83%D0%BD%D0%B8%D1%82%D0%B5%D1%82%D0%B0-%D0%BD%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news656541.html", "text": "Имунитетът на Веселин Марешки виси на косъм. До минути се очаква специална комисия да реши, дали той официално ще стане клиент на прокуратурата и дали ще може да му бъдат повдигнати обвинения за побой. Християн Митев заяви, че имунитетът на Марешки е бил взет със 7 гласа \"за\" и 2 гласа \"против\", които са представителите от Воля. Днес пред ПИК лидерът на Воля заяви, че няма да си даде доброволно имунитета и иска комисия да разгледа този казус, защото е убеден в своята невинност и не се притеснява от нищо, дори иска да има повече гласност. \"Аргументите са, че би следвало да може да се осигури на съответния народен представител да може да се защити пред съда, а не да крие зад имунитета си. Знаете, че има много дебати за това дали въобще да остане имунитета на депутатите\", заяви Митев. Патриотът допълни, че представителите от Воля са гласували против, защото според тях лидера им Веселин Марешки може да бъде изложен на стрес, но пък допълни, че и други депутати са си дали имунитета, но не изглеждат стресирани. Утре решението на комисията ще бъде внесено в деловодството на Народното събрание и до председателят Димитър Главчев, след което решението окончателно да бъде гласувано в пленарна зала.", "date": "2017.05.10", "title": "ПЪРВО В ПИК TV! Депутатите решиха за имунитета на Марешки (ОБНОВЕНА)"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D1%82%D1%80%D1%83%D1%81-%D0%B2%D0%B7%D1%80%D0%B8%D0%B2%D0%B8-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%BC%D0%B8%D1%80%D0%B0-%D0%BC%D0%B5%D0%B6%D0%B4%D1%83-%D1%80%D0%B0%D0%B4%D0%B5%D0%B2-%D0%B8-%D0%B1%D1%81%D0%BF-%D0%B4%D0%B5%D0%BD%D0%B8%D1%86%D0%B0-%D0%B7%D0%BB%D0%B0%D1%82%D0%B5%D0%B2%D0%B0-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D1%81-news656504.html", "text": "Мощен трус за пореден път взриви отношенията между БСП и президента Румен Радев. Най-високо оцененият министър в служебното правителство Деница Златева, която влезе в кабинета на Огнян Герджиков от президентството, е отказала да се върне там като съветник по външната политика на държавния глава. Това научи ПИК от отлично информирани източници от средите на президентството. За разлика от Златева, бившият военен министър Стефан Янев вече е станал съветник по сигурността на Радев. Президента е взел под крилото си и бившия вътрешен министър Пламен Узунов, както и социалния Гълъб Донев за свои съветници. Според източниците на ПИК тя не е взела сама това решение, а го е направила под натиска на лидера на БСП Корнелия Нинова, която преди това реагира остро на поканата на премиера Бойко Борисов да вземе Златева в правителството си като министър на европейското председателство на България. Социалистите били бесни на Нинова, че тя им натрапила Радев за кандидат-президент, а сега той се е дистанцирал от цялата партия и назначава хора само от тесните си приближени кръгове, докато те не могат да се уредят дори с един посланик. Освен това се вбесили и от заигравките на Радев с Борисов, който му благодари, че убедил  ген. Николай Петров да стане здравен министър. На това отгоре до ушите им достигнал слуха, че съветникът му и несъстоял се журналист Иво Христов навивал Радев да основе свое движение, с което окончателно да се разграничи от БСП и да се готви за следващ мандат. Острите сблъсъци между Радев и Корнелия Нинова, както и с БСП, са причината вицепрезидентката Илияна Йотова да се опитва деликатно да замазва положението пред медиите. Зад това обаче не се крият само конфликти между нея и съпругата на Радев - генерал Деси, а именно непоносимостта на държавния глава към социалистите. Това насърчава все повече червените в скоро време да спретнат истинско \"тричане\" на лидерката си, която остава все по-самотна на върха на партията, след като разпъди старите депутати. Покрай Нинова вече са останали само Румен Овчаров, Кирил Добрев и Драгомир Стойнев. Дори старият номенклатурен кадър Димитър Дъбов бил напът да се присъедини към групата на репресираните в БСП от сегашното й ръководство, начело на която вече е низвергнатият Георги Гергов, бившият лидер на партията Михаил Миков, който напоследък също стана подозрително словоохотлив, Атанас Мерджанов и други оскърбени и унижени от Нинова. Те смятат, че поведението й спрямо Деница Златева е безплоден инат и безсилна злоба, тъй като не просто лишава кадърен човек от възможност за изява, но така изтиква партията във все по-голяма изолация от изключително важни политически процеси и я маргинализира.", "date": "2017.05.10", "title": "РАЗКРИТИЕ НА ПИК! Трус взриви окончателно мира между Радев и БСП! Деница Златева отказа да се върне в президентството"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%BA%D0%BE%D0%B8-%D1%81%D0%B0-%D0%B4%D1%8A%D1%80%D0%B6%D0%B0%D0%B2%D0%B8%D1%82%D0%B5-%D1%81-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%B0-news656478.html", "text": "През 2016 г. Мексико е страната с най-много регистрирани убийства в света след Сирия, сочи анализ на лондонския Международния институт за стратегически изследвания, пише Франс прес, цитирана от БТА. Убийствата в Мексико миналата година са 23 000 при 60 000 в Сирия - страна, в която от шест години бушува гражданска война. Рядко престъпната дейност достига измеренията на въоръжен конфликт, но именно това се случва в северния триъгълник на Централна Америка (Хондурас, Гватемала и Салвадор, където убийствата са 16 000), и особено в Мексико. Докато в Хондурас, Гватемала и Салвадор се наблюдава известен спад в броя на убийствата, в Мексико е обратното - там те са се увеличили 11% между 2015 и 2016 г. Това насилие е породено от решението през декември 2006 г. на мексиканския президент Фелипе Калдерон да обяви война на наркотрафика. В последвалия конфликт между декември 2006 и ноември 2012 г. 105 000 души са станали жертви на предумишлени убийства. Нарастването на насилието между 2015 и 2016 г. се дължи на надпревара във въоръжаването между картелите, чиято цел е да утвърдят автономията си в градските райони с незаконни дейности като трафик на кокаин, производство на хероин и ежедневно увеличаване на броя на лабораториите за синтетична дрога.", "date": "2017.05.10", "title": "ЗЛОВЕЩО! Кои са държавите с най-много убийства?"}
{"url": "http://pik.bg/%D0%B2%D0%B0%D0%B6%D0%B5%D0%BD-%D1%81%D1%8A%D0%B2%D0%B5%D1%82-%D0%BD%D0%B5-%D0%BF%D0%BE%D0%B4%D0%BF%D0%B8%D1%81%D0%B2%D0%B0%D0%B9%D1%82%D0%B5-%D0%BD%D0%BE%D0%B2%D0%B8-%D0%B4%D0%BE%D0%B3%D0%BE%D0%B2%D0%BE%D1%80%D0%B8-%D1%81-%D1%82%D0%B5%D0%BB%D0%B5%D0%BA%D0%BE%D0%BC%D0%B8%D1%82%D0%B5-news656521.html", "text": "Не подписвайте нови договори във връзка с отпадането на роуминга. За това алармира председателят на Комисията за защита на потребителите (КЗП) Димитър Маргаритов. Маргаритов беше категоричен, че мобилните оператори не могат да принуждават абонатите си да преподписват договори, ако имат действащи такива. „Може в този период от време, в който се случва събитието някои срочни договори на потребители да изтичат и те да бъдат приканени от своите оператори да ги подновят за определен срок. Тук е важно да кажем, че ако те не желаят да променят условията, при които говорят, договорите се трансформират в безсрочни и никой не може да ги принуди да подпишат нови срочни такива“, заяви шефът на комисията. След окончателното решение на Европейската комисия (ЕК) през април стана ясно, че от 15 юни гражданите на ЕС ще плащат в държавите от Общността същите такси, както и в страната си. Роумингът отпада както за телефонни разговори и писмени съобщения, така и за трафик интернет, пише „Монитор“. Маргаритов съветва потребителите внимателно да преценяваме дали телекомите ни предлагат наистина по-изгодни условия, които доста често продавач-консултантите анонсират като такива. Междувременно директорът на Европейския потребителски център (ЕПЦ) Игнат Арсенов съобщи, че са зачестили сигналите при тях във връзка с онлайн пазаруването, тъй като много чужди търговци са започнали да предлагат стоки на българския пазар. Те продават най-вече черна, бяла техника и електроника – телефони, компютри, таблети. „Хората пазаруват от тези сайтове, защото цената им е по-изгодна и се сблъскват с различни проблеми като основните оплаквания са свързани с законовия 14-дневен срок за връщане“, каза още Арсенов. По думите му някои от фирмите бавели с по месец-два връщането на парите и тогава се налагало намесването на експерти за решаването на спора.", "date": "2017.05.10", "title": "ВАЖЕН СЪВЕТ! Не подписвайте нови договори с телекомите"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D0%BF%D0%B0%D0%BB%D0%B0%D1%82%D0%B0-%D0%B1%D1%80%D0%B0%D1%82%D1%8A%D1%82-%D0%BD%D0%B0-%D0%B4%D0%B8%D0%BC%D0%B8%D1%82%D1%8A%D1%80-%D1%80%D0%B0%D1%87%D0%BA%D0%BE%D0%B2-%D0%B0%D1%80%D0%BE%D0%B3%D0%B0%D0%BD%D1%82%D0%B5%D0%BD---%D0%BE%D0%BF%D0%B8%D1%82%D0%B2%D0%B0-%D1%81%D0%B5-%D0%B4%D0%B0-%D1%81%D0%BF%D0%BB%D0%B0%D1%88%D0%B8-%D0%BC%D0%B5%D0%B4%D0%B8%D0%B8%D1%82%D0%B5-news656543.html", "text": "Петър Рачков, брат на тв звездата Димитър Рачков, сътвори екшън в Съдебната палата при стартирането на едно от делата му в Районен съд-Бургас, предава Флагман. 37-годишният бургазлия се опита да сплаши журналистите, явно, за да им намекне, че не е безопасно да се занимават с делата му, които тепърва започват в бургаската Темида. Днес бе първото заседание по най-лекото от обвиненията му – шофиране без книжка, в срока на изтърпяване на административна мярка. По това обвинение го грозят до три години затвор или административна глоба, но обикновено делата приключват набързо, а подсъдимите са осъдени да платят глоба, или в най-лошия случай им се налага пробация. Петър Рачков почти сигурно ще получи леко наказание, защото от това му деяние няма никакви последици. Процесът бе съвсем рутинен, заради което поведението на 37-годишния бургазлия е безкрайно необяснимо. Журналистът на Флагман.бг Иван Колев се опитал да го снима в коридорите на Съдебната палата, миг след това бе буквално приклещен до стената от Петър Рачков, който започнал със заплахите: „ Той се отдръпнал едва, когато осъзнал, че журналистът на е включил апаратът си на видеорежим и записва всяка една от думите му, допълват от изданието. Подобно поведение е изключително цинично, защото се случва в Храма на законността – Съдебната палата в Бургас, където би трябвало Рачков да е смирен и да покаже, че е получил своята лична превенция. Нищо подобно обаче не се случва. Петър явно е  черната овца в семейството. За разлика от Димитър, който има успешна кариера, неговият брат не спира да се забърква в неприятности.", "date": "2017.05.10", "title": "ЕКШЪН В СЪДЕБНАТА ПАЛАТА! Братът на Димитър Рачков арогантен - опитва се да сплаши медиите!"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B2%D1%8A%D0%BD%D1%88%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%B8-%D1%85%D1%80%D0%B8%D1%81%D1%82%D0%BE-%D0%B0%D0%BD%D0%B3%D0%B5%D0%BB%D0%B8%D1%87%D0%B8%D0%BD-%D0%BE%D1%82%D0%B8%D0%B2%D0%B0-%D0%BD%D0%B0-%D1%81%D1%8A%D0%B4-%D0%B7%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5-%D0%BF%D0%BE-%D1%81-news656554.html", "text": "Бившият зам.-министър на външните работи Христо Ангеличин отива на съд за престъпление по служба . Той е обвинен заради това, че не е провел обществена поръчка за подмяната на телефонни централи в 12 задгранични представителства на страната ни . Според прокуратурата с тези си действия Ангеличин е целял да набави облага на фирма. Щетите, които е можело да настъпят за ведомството, са били в размер над 800 000 лева. В хода на разследването са били разпитани 15 свидетели . Христо Ангеличин е с мярка за неотклонение \" подписка \" и предстои Софийски градски съд да насрочи разглеждането на делото.", "date": "2017.05.10", "title": "Бившият зам.-министър на външните работи Христо Ангеличин отива на съд за престъпление по служба"}
{"url": "http://pik.bg/%D0%B7%D0%B2%D0%B5%D1%80%D1%81%D1%82%D0%B2%D0%BE-%D0%BD%D0%B5%D1%80%D0%B5%D0%B7-%D0%B8%D0%B7%D0%BD%D0%B0%D1%81%D0%B8%D0%BB%D0%B8-17-%D0%B3%D0%BE%D0%B4%D0%B8%D1%88%D0%BD%D0%B0-%D0%BD%D0%B0-%D0%B8%D0%BD%D1%82%D0%B5%D1%80%D0%B2%D1%8E-%D0%B7%D0%B0-%D1%80%D0%B0%D0%B1%D0%BE%D1%82%D0%B0-news656517.html", "text": "17-годишна московчанка бе изнасилена, след като се явила на обява за работа. Момичето се качило на 21 етаж на голяма кооперация на Нови Арбат в центъра на руската столица. Приятелите й останали да я чакат на улицата. Минало известно време, а момичето не слизало. Притеснени, те се обадили на портиера и го помолили да се качи да види какво се случва. \"Намерих я в коридора. Плачеше. После ми каза, че са я изнасилили\", разказва охранителят, цитиран от РЕН.тв. По-късно станало ясно, че насилникът на момичето е мъж, който живее в същата кооперация и който се представил за \"работодател\". След гаврата той се скрил в апартамента си. Приятелите и момичето обаче останали да го чакат долу и когато той все пак излязъл навън, бил разпознат от жертвата си. Инцидентът е станал на 8 май. По случая е образувано досъдебно производство.", "date": "2017.05.10", "title": "Зверство! Нерез изнасили 17-годишна на интервю за работа "}
{"url": "http://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D1%81%D0%BE%D1%82%D0%B8%D1%80-%D1%86%D0%B0%D1%86%D0%B0%D1%80%D0%BE%D0%B2-%D0%BF%D1%80%D0%B8%D0%B5-%D0%B1%D0%B0%D0%B2%D0%B0%D1%80%D1%81%D0%BA%D0%B0-%D0%B4%D0%B5%D0%BB%D0%B5%D0%B3%D0%B0%D1%86%D0%B8%D1%8F-news656582.html", "text": "Прокуратурата Главният прокурор Сотир Цацаров прие баварска делегация, водена от ръководителя на Фондация „Ханс Зайдел“ Богдан Мирчев, съобщиха от пресцентъра на . В състава на делегацията влизаха Юрген Хайке, председател на Комисията за контрол на специалните служби към Баварския Ландтаг и член на подкомисията G 10, д-р Клаус Физингер, регионален директор на Фондация „Ханс Зайдел“ и д-р Хелмут Палдер, бивш ръководен министерски съветник в Баварското министерство на правосъдието. „Организираната престъпност придобива все по-международни мащаби, а лицето й става все по-грозно и по-опасно“, заяви Юрген Хайке. Той посочи, че баварската страна желае задълбочаване на отношенията с българската прокуратура, за да може да се обменя своевременно опит в случаите, когато това е от взаимен интерес. Нашият стремеж е да се защитават интересите на гражданите, човешките им права и личните им данни, но извършителите на престъпления да носят наказателна отговорност за делата си, каза още Хайке. Необходима ни е вашата експертиза при разследване на корупционни дела и за противодействие на терористични заплахи, заяви главният прокурор Цацаров. Той предложи баварски прокурори и полицейски служители да обменят опит с българските разследващи органи, като за целта се засили сътрудничеството между прокуратурите на България и Бавария. Терористичните заплахи, организираната престъпност и корупционните престъпления са съвременното предизвикателство към силите на държавността, допълни Цацаров. Според него, противодействието може да е ефективно, само ако е споделено като опит и като общи действия.", "date": "2017.05.10", "title": "Главният прокурор Сотир Цацаров прие баварска делегация"}
{"url": "http://pik.bg/%D1%81%D0%B2%D0%B5%D0%BA%D1%8A%D1%80%D0%B2%D0%B8-%D1%85%D0%B2%D0%B0%D0%BB%D1%8F%D1%82-%D1%81%D0%BD%D0%B0%D1%85%D0%B8%D1%82%D0%B5-%D0%B2-%D0%BF%D1%83%D0%BD%D0%BA%D1%82-%D0%BD%D0%B0-%D0%B4%D0%BE%D0%B1%D1%80%D0%BE%D1%82%D0%B0%D1%82%D0%B0-news656520.html", "text": "Възрастни дами дойдоха днес в Пункт на добротата на Главната в Пловдив, за да нахвалят снахите. За пета поредна година в рамките на инициативата се събират историите за добри дела, като всеки може да отиде до края на деня и да разкаже или изрази благодарност към човек, на когото се възхищава, съобщава \"Марица\". Партньори в кампанията са община Пловдив, Професионалната гимназия по хранителна техника и технологии и Алиансът на хората с редки болести. При отварянето на пункта първи зам.-кметът по социалните дейности Георги Титюков похвали дирекция „Социални дейности”. Шефката на структурата Веселина Ботева пък поздрави своя колежка. Идеята е да забележим доброто около себе си, разказа преподавателката от ПГХТТ Ева Колева, която дежури на пункта заедно с ученици от гимназията. Миналата година в рамките на един ден в тетрадките били записани над 200 истории.  И сега накрая общината ще излъчи най-заслужилия  измежду похвалените пловдивчани и ще го награди. А на тези, които са го забелязали, на място организаторите на акцията връчват грамоти. Инициативата вече е запалила толкова хора, че има вариант да се повтори и в есенно издание през септември или октомври.", "date": "2017.05.10", "title": "Свекърви хвалят снахите в Пункт на добротата"}
{"url": "http://pik.bg/%D0%B0%D0%B3%D1%80%D0%B5%D1%81%D0%B8%D1%8F%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-13-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B5-%D1%81%D1%8A%D1%81-%D1%81%D1%8A%D1%82%D1%80%D0%B5%D1%81%D0%B5%D0%BD%D0%B8%D1%8F-%D1%81%D0%BB%D0%B5%D0%B4-%D1%81%D0%B1%D0%B8%D0%B2%D0%B0%D0%BD%D0%B5-%D0%B2-%D1%83%D1%87%D0%B8%D0%BB%D0%B8%D1%89%D0%B5-news656548.html", "text": "Пореден случай на агресия между деца в училище. Шестокласник от училище \"Вичо Грънчаров\" в Горна Оряховица е настанен в неврохирургията на Великотърновската болница със сътресение на мозъка, след сбиване със свой съученик. Инцидентът е станал вчера в голямото междучасие до закусвалня извън училището, съобщава БНТ. Между момчето и негов приятел избухнал спор, а трето дете се намесило и ударило шестокласника. Състоянието на момчето е стабилно. поред лекарите, решаващо за стабилното състояние на детето в момента е, че е закарано навреме в болницата. \"Беше прегледано в бърза помощ, направени са всички необходими изследвания, налагаше се хоспитализация, така че е прието\", заяви д-р Николай Мойнов - неврохурург в МОБАЛ \"Д-р Стефан Черкезов\" - В. Търново.\" Детето падна в безсъзнание докарахме го тука, лекарите каквото можеха направиха, сега е по-добре. Сътресение на мозъка, такъв удар може ли, малки деца\", спомня си ужасния инцидент Атанаска Димитрова - баба на пострадалото момче. Учителите на децата са категорични, че не става дума за стар конфликт и неовладяна агресия между тях. За „По света и у нас\" директорката заяви, че до сега никой от тримата ученици не е създавал проблеми. Въпреки че състоянието на пострадалото момче вече е стабилно, то ще остане под наблюдение в болницата няколко дни.", "date": "2017.05.10", "title": "Агресията продължава! 13-годишно дете е със сътресения след сбиване в училище"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%B7%D0%B0-%D1%81%D1%80%D0%B5%D1%89%D0%B0-%D1%81-%D1%82%D1%80%D1%8A%D0%BC%D0%BF-news656581.html", "text": "РИА Новости Министърът на външните работи на Руската федерация, Сергей Лавров пристигна в Белия дом, където ще бъде приет от президента на Съединените американски щати Доналд Тръмп, съобщава агенция . Преди това Лавров проведе преговори с държавния секретар на САЩ Рекс Тилърсън. Страните обсъдиха ситуациите в Сирия и Украйна, както и отношенията между Москва и Вашингтон. По-рано от Кремъл заявиха, че Лавров в хода на посещението си във Вашингтон ще повдигне въпроса за сътрудничество в борбата срещу тероризма.", "date": "2017.05.10", "title": "Лавров пристигна в Белия дом за среща с Тръмп"}
{"url": "http://pik.bg/%D0%BA%D0%B0%D0%B7%D0%B0%D0%BD%D0%BE-%D0%BF%D0%B0%D0%BC%D0%B5%D1%82%D0%BD%D0%B8%D1%86%D0%B8-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B2%D0%B5%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D0%B3%D1%83%D0%B1%D1%8F%D1%82-%D1%81%D1%82%D0%B0%D1%82%D1%83%D1%82%D0%B0-%D1%81%D0%B8-news656564.html", "text": "Министерство на културата спира промяната статута на сградите, които са паметници на културата. Новият министър Боил Банов увери, че докато той е на поста, такива искания няма да се разглеждат. Промените идват скоро след скандалното събаряне на „Двойната къща“ от бизнесмена, известен като Киро Японеца, и на фона на продължаващото дело за палежа на Тютюневия град в Пловдив. Подобни, макар и по-малко крещящи, казуси има във всички по-големи български градове. Често собствениците на паметници на културата или се преборват за промяна на статута, която да им позволи събаряне, или просто чакат старите постройки да паднат сами. След това използват терените, които често са твърде апетитни. От Столична община са готови да направят цялостна дигитализация на историческите сгради в София, за да е ясно кои са ценните. Това ще стане за сметка на общината. По думите на министър Банов промяна на статута на сграда от тук нататък може да стане само след законови промени, ясни правила, задължително обществено обсъждане и одобрение от неправителствения сектор. „Докато съм аз министър, няма да има изобщо разглеждания за сваляне на статути. Предприемаме го, заради обществения интерес. Аз не съм мотивиран, че има нещо незаконно, но го предприемаме, заради големия обществен интерес, който ясно иска правила, информираност какво се прави“, посочи Банов. Столичният кмет Йорданка Фандъкова посочи, че „в много краен случай, когато собствениците не изпълняват предписанията“, общината може чрез законова ипотека да финансира възстановяването на сградите.", "date": "2017.05.10", "title": "КАЗАНО! Паметници на културата повече няма да губят статута си"}
{"url": "http://pik.bg/%D0%BF%D1%80%D0%BE%D0%B1%D0%BB%D0%B5%D0%BC-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D1%87%D1%83%D0%B6%D0%B4%D0%B5%D0%BD%D0%B5%D1%86-%D0%B8%D0%B7%D0%B2%D0%B8%D0%B2%D0%B0-%D1%80%D1%8A%D1%86%D0%B5%D1%82%D0%B5-%D0%BD%D0%B0-%D1%81%D0%B8%D0%BD%D0%B8%D1%82%D0%B5-news656482.html", "text": "\"Левски\" продължава да изпитва сериозни затруднения в опитите да се отърве от Симон Сандберг. \"Сините\" искат да разтрогнат с шведския защитник, но на този етап той отказва да си тръгне без да получи солидна компенсация, пише \"Меридиан мач\". Ситуацията изобщо не е по вкуса на ръководителите на 26-кратните шампиони, които търсят начини да се разделят с играча без да му плащат. Към момента обаче това изглежда невъзможно, тъй като Сандберг има договор с клуба до лятото на 2019 година. Симон дойде в \"Левски\" за сериозна сума от Хекен, но така и не съумя да демонстрира качествата си. Бранителят рядко получава шанс за изява, а когато влезе в игра се представя незадоволително. На всичко отгоре се контузи и цяла пролет лекува травмата си. При \"сините\" тече процес по обновяване състава на тима. Доскорошните основни играчи Де Ноойер, Георги Костадинов, Антонио Аниете и Сърджан Лукин гледат към изхода на \"Герена\".", "date": "2017.05.10", "title": "Проблем на \"Герена\"! Чужденец извива ръцете на \"сините\""}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BA%D1%83%D0%BC%D0%B8%D1%86%D0%B0%D1%82%D0%B0-%D0%BD%D0%B0-%D0%B6%D0%BE%D0%B7%D0%B5%D1%84-%D0%B4%D0%BE%D0%BB-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D0%BB%D0%B0%D0%BF%D0%B2%D0%B0-%D0%B1%D0%BE%D0%BC%D0%B1%D0%B0%D1%81%D1%82%D0%B8%D1%87%D0%BD%D0%B0-%D1%81%D1%83%D0%BC%D0%B0-%D0%BA%D0%B0%D1%82%D0%BE-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81-news656578.html", "text": "Блага работа с близо 4 млн. лв. заплати и придобивки за времето на мандата си получи днес кумицата на Жозеф Дол Мария Габриел, която бе предложена от кабинета \"Борисов\" 3 за български еврокомисар, а по-късно и одобрена от ЕК, макар още да не се знае какъв е ресорът й. Както ПИК съобщи, госпожата съвсем не е случайна за брюкселските среди и е женена за приближен на шефа на ЕНП, който пък й кумувал на сватбата в София. Преди пет години Мария Габриел, тогава още с моминското си фамилно име Неделчева, се омъжи за французина Франсоа Габриел от вътрешния кръг на председателя на Европейската народна партия (ЕНП) Жозеф Дол. За капак празненството през 2012 г. се състояло не къде да е, а в родния храм на Мелпомена - сградата на Народния театър \"Иван Вазов\". Не че това е място за гуляи или някой може да си спомни да е употребявано за подобни събития, а просто защото женихът Франсоа много харесал фоайето?! Това вероятно ще бъде първата и последна сватба в националния ни театър, а Яворов и Алеко Константинов сигурно се обръщат в гроба... Така, че едва ли е случайно, че френската снаха с двойно гражданство е получила благия пост. Службата й върви със солидна заплата и много бонуси, каквито по родните ширини са напълно немислими. Реално за един мандат, еврокомисар може да си докара над 4,5 млн. лв. от заплата и бонуси. Близо 2 млн. пък чакат Мария Габриел като еврокомисар до края на мандата й, който ще приключи през 2019-а, когато ще има нови избори за европарламента. Бърза справка за приходите на еврокомисарите разкрива много интересни суми, които те прибират от службата си. И така. Заплатите на комисарите са 237 хил. евро годишно. Така излиза, че месечната заплата, срещу която се разписва, е 18 107 евро месечно. За година комисарите имат право и на 35 837 евро за жилищни разходи и на 7 284 евро за „разходи за забавления”. Те имат и около 25 000 евро на месец за поддържане на екип, който да ги обслужва. И ако това са суми на месец, докато трае мандатът им, много по-интересно става, след като те напуснат поста. Бившите еврокомисари получават и над 1,2 млн. евро като „преходни” плащания, компенсации за „преустройване” и пенсия. Цифрите са от проучване на евроскептичната британска организация „Open Europe”. Освен това комисарите имат право на едномесечна заплата, за да се пригодят към „живота след Брюксел”. Става въпрос за това, че бившият комисар получава една месечна заплата в размер на 19 909 евро за „преустройване” в следващите три години, 322 540 евро в „преходни плащания”, и 25 534 евро годишна пенсия, след като навърши 65 години. Ако обаче човекът заеме друга платена длъжност, няма да има право на общ доход, по-голям от заплатата си като член на Комисията. Така сметката сумарно показва, че нашенката Мария Неделчева, вече Габриел, ще лапне над 4 млн. лв. от днешното решение на правителството.", "date": "2017.05.10", "title": "РАЗКРИТИЕ НА ПИК! Кумицата на Жозеф Дол Мария Габриел лапва бомбастична сума като еврокомисар - над 4 млн. лв.!"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%BE%D1%81%D0%BD%D0%BE%D0%B2%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%B4%D1%80%D0%B8%D0%B9%D0%BC-%D1%85%D0%B0%D1%83%D1%81---%D0%B8%D0%B7%D0%B2%D0%B5%D1%81%D1%82%D0%BD%D0%B8%D1%8F%D1%82-%D0%B4%D0%B8%D0%B4%D0%B6%D0%B5%D0%B9-%D1%80%D0%BE%D0%B1%D1%8A%D1%80%D1%82-%D0%BC%D0%B0%D0%B9%D0%BB%D0%B7-%D0%B2%D0%B8%D0%B4%D0%B5%D0%BE-news656485.html", "text": "Италианският диджей и основател на музикалния жанр дрийм хаус Робърт Майлз почина след боледуване на 47-годишна възраст, съобщава \"Мирър\". Майлз става световно известен в средата на 90-те години, когато създава и най-популярния си хит  - Children. \"Беше легендарно момче! Нямах щастието да се срещна с него, но той много ми повлия\", написа в Туитър популярният американски диджей Морган Пейдж.", "date": "2017.05.10", "title": "Почина основателят на \"дрийм хаус\" - известният диджей Робърт Майлз (ВИДЕО)"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D1%81%D1%82%D0%B0%D0%BD%D0%B0-%D1%85%D0%B8%D1%82-%D0%B7%D0%B0-%D0%BA%D0%B8%D1%82%D0%B0%D0%B9%D1%86%D0%B8%D1%82%D0%B5-news656552.html", "text": "Гърция активизира позициите на туристическия пазар в Китай. Отлична реклама привлича тази година около 2 милиона китайски туристи. Китайски капитали навлизат и за инвестиции в туристическия бранш, предава БНР. На базата на предварителните резервации и интерес на чуждестранните туристически агенции, министерството по туризъм в Атина очаква 30 милиона туристи да посетят Гърция тази година, което е рекорд за страната. Положителен ефект оказва и пренасочване на туристите, които по традиция са почивали в Турция, Египет, Мароко да предпочетат тази година Гърция и предимно островите в Егейско море. Чуждестранните туроператори обясняват силния интерес към Гърция с това, че клиентите им я считат за \"сигурна страна\". Много от гръцките хотели вече изписват на сайта си, че са резервирани до края на месец октомври. Силният туристически сезон се отрази позитивно и върху намаляване на безработицата. Министерството по заетостта отчита рязко увеличаване на трудовите договори след масовите проверки по туристическите обекти. Високите глоби принудиха собствениците на хотели и ресторанти да наемат работници с договори и осигуровки.", "date": "2017.05.10", "title": "Гърция стана хит за китайците"}
{"url": "http://pik.bg/%D0%BC%D1%8A%D0%B6%D1%8A%D1%82-%D0%BA%D0%BE%D0%B9%D1%82%D0%BE-%D0%BF%D1%80%D0%B5%D0%B1%D0%B8-10-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D1%81%D0%B8-%D1%81%D0%B8%D0%BD-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%B1%D1%80%D0%B0%D0%B2%D0%B5%D0%BD-%D0%BA%D0%BB%D1%8E%D1%87-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B7%D0%B0-72-%D1%87%D0%B0%D1%81%D0%B0-news656562.html", "text": "Мъжът, който преди два дни преби 10-годишния си син, е задържан за 72 часа. Детето е с черепно-мозъчна травма в търновската болница. 40-годишният Борис Борисов е обвинен за причиняване на средна телесна повреда на непълнолетен, информира БНР. Разследването на инцидента, случил се на 8 май в село Беляковец, продължава. Предстои прокуратурата да внесе в съда искане за вземане на мярка на неотклонение \"задържане под стража“.", "date": "2017.05.10", "title": "Мъжът, който преби 10-годишния си син заради забравен ключ, е задържан за 72 часа"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%B7%D0%B0%D0%BC-%D0%B3%D1%80%D0%B0%D0%B4%D1%81%D0%BA%D0%B8-%D0%BF%D1%80%D0%BE%D0%BA%D1%83%D1%80%D0%BE%D1%80-%D1%80%D0%BE%D0%BC%D0%B0%D0%BD-%D0%B2%D0%B0%D1%81%D0%B8%D0%BB%D0%B5%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%E2%80%9C%D1%86%D1%83%D0%BC-%D0%B3%D0%B5%D0%B9%D1%82%E2%80%9C-%D0%B5-%D0%BF%D1%80%D0%BE%D0%B2%D0%BE%D0%BA%D0%B0%D1%86%D0%B8%D1%8F---%D0%B0%D1%82%D0%B0%D0%BA%D1%83%D0%B2%D0%B0%D1%82-%D0%B3%D0%BB%D0%B0%D0%B2-news656587.html", "text": "„ЦУМгейт“ е атака срещу главния прокурор Сотир Цацаров. Винаги, когато прокуратурата е силна, се явява някаква провокация. Това обяви пред Би Ти Ви бившият заместник-градски прокурор Роман Василев. „На първо място много емоция се влага в тази среща. Цацаров не е заложник на стола си в кабинета. Той сам избира къде да ходи. И какво става след тази среща. Говори само Сашо Дончев. Какво е това. Цацаров е преценил къде да ходи и къде не. Сега режисьори искат да вменят вина на главния прокурор“, обясни Василев. „Слаба прокуратура защо да се атакува. Тя ще върши това, което й се каже. Съзнателно разделиха гилдията“, добави той. Попитан дали новият правосъден министър Цецка Цачева ще е добра на поста, той каза: „Цачева е балансьор. Това е добре. В една такава система не може да се влиза като слон в стъкларски магазин. Последните двама министри – Христо Иванов и Екатерина Захариева, се занимавах с реформи на звената, а не на законодателството. Имаше промени в законодателство, които скъсяваха пътя на съдопроизводсвото, но те ги минимазираха. Има текстове в НК, които са тотално остарели.“ Василев каза още, че не е адвокат на Цацаров, но в цялата тази сага около него има нещо нагласено.", "date": "2017.05.10", "title": "Бившият зам.-градски прокурор Роман Василев изригна: “ЦУМ гейт“ е провокация - атакуват главния прокурор Сотир Цацаров!"}
{"url": "http://pik.bg/%D0%BA%D1%80%D0%B0%D0%BB%D0%B8%D1%86%D0%B0-%D0%B5%D0%BB%D0%B8%D0%B7%D0%B0%D0%B1%D0%B5%D1%82-ii-%D0%BF%D0%BE%D0%B4%D0%BA%D0%B0%D1%80%D0%B0-%D1%8F%D0%B3%D1%83%D0%B0%D1%80-news656559.html", "text": "Кралица Елизабет II беше забелязана да шофира кола „Ягуар“, когато се връщала от неделната сутрешна молитва от кралския параклис „Вси светии“ в парка Уиндзор. Кралицата е известна с любовта си към управлението на автомобили и често е забелязвана да кара кола в имението Сандрингам, предаде БГНЕС. Елизабет II се е научила да кара кола докато е работила като механик в помощна териториална служба на жените по време на Втората световна война. Тя е единственият човек във Великобритания, на когото е разрешено да управлява автомобил, без да има книжка. Макар да има на разположение много автомобили и шофьор за кралски събития, тя най-често е забелязвана в ползващия се с доверието й „Рейндж Роувър“.", "date": "2017.05.10", "title": "Кралица Елизабет II подкара \"Ягуар\""}
{"url": "http://pik.bg/%D1%87%D0%B5%D1%80%D0%B2%D0%B5%D0%BD%D0%B8%D1%8F%D1%82-%D0%B4%D0%B5%D0%BF%D1%83%D1%82%D0%B0%D1%82-%D0%B8%D0%B2%D0%BE-%D1%85%D1%80%D0%B8%D1%81%D1%82%D0%BE%D0%B2-%D0%BD%D0%B0%D1%80%D0%B5%D1%87%D0%B5-25-%D0%BC%D0%B8%D0%BB%D0%B8%D0%BE%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%E2%80%9E%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%BF%D1%80%D0%BE%D1%86%D0%B5%D0%BD%D1%82%E2%80%9D-%D0%B8-%D0%BE%D0%B1%D1%8F%D0%B2%D0%B8-%D1%87%D0%B5-%D0%BD%D0%B5-%D0%B7-news656583.html", "text": "Нищо ново под слънцето. ГЕРБ би трябвало да мотивират внасянето на закона за мажоритарното гласуване. Нищо няма да се получи с този закон, това е популистки жест към \"известен процент\" от българското население, което изобщо не е запознато с мажоритарния вот. Това каза в студиото на Би Ти Ви депутатът от БСП Иво Христов. Той илюстрира казаното с анекдот от времето на социализма, с който определи идеята за такива избори като налудничава. „ Кабинетът Борисов 3 е като електрическо табло в блок. Има главен бушон, има и второстепенни бушони. Това правителство няма да прави никакви реформи, това е стилът на премиера. На най-проблемните ресори той слага своите коалиционни партньори, патриотите ще изпият като реформаторите горчивата чаша до дъно”, смята професорът. Според професора, това няма да промени политиката на ГЕРБ, защото която и партия да влезе в следващия парламент, мераклиите за постове и власт няма да свършат. Христов определи Еманюел Макрон като „типичен полуфабрикат, опакован в целофан” и цитира руски анализатор, който определил победилият на изборите като „плексиглас”. „Макрон представлява интересите на глобалните компании, които често имат интереси, несъвместими понякога с френските национални интереси”, смята професорът. Той определи Европейския съюз като „саморазрушаващ се” и нарече идващите времена „много тежки” за България. „ЕС на две скорости означава, че ще има едно ядро от най-развитите държави, които ще се развиват ускорено и за всички останали ще бъде много трудно”, каза Христов. Според него, нещата не стоят добре и в САЩ, където „Тръмп е притиснат до стената и затова уволни шефа на ФБР”. Иво Христов твърди, че въпросът с властта във Вашингтон не е окончателно решен и това носи смътни времена за провинциите на империята.", "date": "2017.05.10", "title": "Червеният депутат Иво Христов нарече 2.5 милиона българи „известен процент” и  обяви, че не знаят за какво са гласували на референдума"}
{"url": "http://pik.bg/%D1%81%D0%B0%D1%89-%D0%BE%D0%B1%D1%8F%D0%B2%D0%B8%D1%85%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%BE%D1%82-10-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%BB%D0%B8%D0%B4%D0%B5%D1%80%D0%B0-%D0%BD%D0%B0-%E2%80%9E%D0%B4%D0%B6%D0%B0%D0%B1%D1%85%D0%B0%D1%82-%D0%B0%D0%BD-%D0%BD%D1%83%D1%81%D1%80%D0%B0%E2%80%9D-news656596.html", "text": "Държавният департамент на САЩ обяви награда от 10 милиона долара за всяка информация, която ще доведе до залавянето или ликвидирането на лидера на обявената за терористична организация „Джабхат ан-Нусра”. Съответното съобщение  е публикувано на официалния сайт на ведомството. Съобщава се още, че информаторите могат да разчитат на пълна конфиденциалност.  Мохамед ал-Джулани е характеризиран като „терористичен лидер, който е убил много невинни хора”.", "date": "2017.05.10", "title": "САЩ обявиха награда от 10 милиона долара за главата на лидера на „Джабхат ан-Нусра”"}
{"url": "http://pik.bg/%D0%B3%D0%BB%D0%BE%D0%B1%D0%B0%D0%BB%D0%BD%D0%BE%D1%82%D0%BE-%D0%B7%D0%B0%D1%82%D0%BE%D0%BF%D0%BB%D1%8F%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B2%D1%8A%D0%B7%D1%80%D0%BE%D0%B4%D0%B8-%D0%BE%D0%BF%D0%B0%D1%81%D0%BD%D0%B8-%D0%B1%D0%BE%D0%BB%D0%B5%D1%81%D1%82%D0%B8-%D0%BE%D1%82-%D0%BC%D0%B8%D0%BD%D0%B0%D0%BB%D0%BE%D1%82%D0%BE-news656518.html", "text": "Глобалното затопляне и съпътстващото го повишаване на температурите може да доведе до редица негативни последствия за планетата, включително и до „възраждането“ на изчезнали отдавна болести. Учени, работещи на Полярния кръг през последните няколко десетилетия попадат там на редица вируси, които един ден биха могли да се завърнат на земята, ако вечната замръзналост на земната кора в териториите около Северния полюс започне да се затопля, пише научното издание „Сайънс алърт“, цитирано от БГНЕС. През 2015 г. изследователи в Сибир откриха т. нар. Mollivirus sibericum – 30 000-годишен вирус, който успя да зарази амеби по време на лабораторен експеримент. Само десетилетие по-рано учените откриха в руската тундра първи по рода си вирус, съдържащ в себе си 1200 гена и с дължина два пъти по-голяма от тази на традиционните вируси. За сравнение вирусът ХИВ има само девет гена. Наскоро изследователи установиха, че подобни вируси биха могли да избягат от своите „замръзнали затвори“, въпреки че според автора на в. „Ню Йорк таймс“ Карл Цимер това за момента е малко вероятно, тъй като те не „изпълзяват“ от земята, а се „размразяват“ в лаборатории. Откритите древни вируси се различават по няколко неща от тези, които върлуват по земята в момента. На първо място те са значително по-големи, в някои случаи до 30 пъти. Те разполагат и с повече гени. Mollivirus sibericum разполага само с 500 гена, които дават инструкции за произвеждане на протеини. Вирусите не се смятат за живи същества, но някои от тези гигантски техни предшественици притежават качества, наподобяващи тези на функциониращ метаболизъм.", "date": "2017.05.10", "title": "Глобалното затопляне може да възроди опасни болести от миналото"}
{"url": "http://pik.bg/%D1%82%D0%B0%D0%B7%D0%B8-%D0%BD%D0%BE%D1%89-%D0%B7%D0%B0%D0%BF%D0%BE%D1%87%D0%B2%D0%B0-%D0%BF%D1%8A%D0%BB%D0%BD%D0%BE%D0%BB%D1%83%D0%BD%D0%B8%D0%B5---%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D0%BC%D0%B5-%D1%81%D0%B5-%D0%BE%D1%82-%D0%BD%D0%B5%D0%B3%D0%B0%D1%82%D0%B8%D0%B2%D0%BD%D0%B8-%D0%B2%D0%BB%D0%B8%D1%8F%D0%BD%D0%B8%D1%8F-%D0%B8-%D0%B7%D0%B0%D0%BF%D0%BE%D1%87%D0%B2%D0%B0%D0%BC%D0%B5-%D0%BD%D0%B0-%D1%87%D0%B8%D1%81%D1%82%D0%BE-news656612.html", "text": "Луната, това са емоциите, инстинктите и зависимостите от всякакъв характер, но също така  и способността да се радваме и да преживяваме нещата. Пълнолунието Телец - Скорпион е твърде възможно да прояви ситуации на емоционални или материални зависимости и трудности при промени в отношенията между вас и другите или по отношение на собствените ви ценности. Възможно е  да се прояви в степен, в която имате в себе си -  ревност, властване и налагане над околните или пък съвсем обратно - поставянето в ситуации на жертва, ако това е несъзнателната роля, в която сте се поставили. Затова е препоръчително да намерите време и да останете сами със себе си, без да се занимавате с външния свят, да опитате да успокоите ума и да наблюдавате това, което се случва в него. Без да съдите, да отричате или да давате оценки. По този начин можете да осъзнаете някои модели, които влошават качеството ви на живот и да се освободите от тях, тъй като Пълнолунието е добро време за прочистване, за старт на диети и медитации. По време на това Пълнолуние внимавайте при полети и пътувания. Един ден преди и един след него може да има по-голямо напрежение и аварийност. Не е време също така да разрешавате домашни въпроси и дела. За хората, ориентирани повече в интелектуалните сфери, периодът е много добър и градивен - възможни са нови оригинални идеи, комуникация и пътувания, докато за по-чувствителните може да даде напрежение, тъй като съвпадът на Уран с Меркурий, който се случва по време на пълнолунието, е свързан със засилена активност на нервната система. Хармоничният аспект на Плутон към Пълнолунето дава възможността за успешна трансформация и освобождаване от това, което сте готови да пуснете. Внимавайте за недоразумения и неясни ситуации в професионален план. За творците времето ще бъде добро. През периода имаме възможността да се разделим със страхове и нагласи, които пречат за реализирането на потенциала ни. Проблемни ситуации отпадат и се освобождава място за други, нови, по-хармонични събития или отношения.", "date": "2017.05.10", "title": "Тази нощ започва пълнолуние - освобождаваме се от негативни влияния и започваме на чисто!"}
