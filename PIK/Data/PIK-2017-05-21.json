{"url": "http://pik.bg/%D1%81%D1%82%D1%83%D0%B4%D0%B5%D0%BD%D1%82%D0%B8-%D0%BC%D0%BE%D1%80%D1%8F%D1%86%D0%B8-%D1%82%D1%8A%D1%80%D1%81%D1%8F%D1%82-%D0%B0%D1%81%D1%82%D0%B5%D1%80%D0%BE%D0%B8%D0%B4%D0%B8-news659826.html", "text": "Студенти от Висшето военноморско училище „Н. Й. Вапцаров“ се включват в две научноизселодвателски кампании на международна програма за откриване на астероиди. Работата им започна под ръководството на доц. Веселка Радева, съобщиха от училището. Студентите преминаха обучение за работа с професионален астрономически софтуер за откриване на астрономическите обекти и за прецизното изчисляване на техните екваториални координати. В продължение на 45 ддни те ще търсят нови астероиди и ще проследяват обекти от астероидния пояс, намиращ се между Марс и Юпитер. В наблюдателните кампании заедно с българските студенти ще работят екипи от САЩ, Япония, Бразилия, Индия, Кипър, Беларус, Австрия и Португалия. Студентите ще обработват астрономически изображения, които са получени с големия двуметров телескоп the Panoramic Survey Telescope and Rapid Response System (Pan-STARRS), намиращ се в обсерваторията „Халеакала“ на Хаваите.", "date": "2017.05.21", "title": "Студенти моряци търсят астероиди"}
{"url": "http://pik.bg/%D1%80%D0%B5%D0%BA%D1%81-%D1%82%D0%B8%D0%BB%D0%B5%D1%80%D1%81%D1%8A%D0%BD-%D1%84%D0%BE%D0%BA%D1%83%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%B2%D1%8A%D1%80%D1%85%D1%83-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D1%89%D0%B5-%D0%B4%D0%BE%D0%B2%D0%B5%D0%B4%D0%B5-%D0%B4%D0%BE-%D0%BF%D0%BE%D0%B4%D0%BE%D0%B1%D1%80%D1%8F%D0%B2%D0%B0%D0%BD%D0%B5-%D0%BD%D0%B0--news659828.html", "text": "The Hill, цитиран от \"Фокус\". Държавният секретар на САЩ Рекс Тилерсън заяви, че Саудитска Арабия може да намали напрежението в региона, съсредоточавайки се върху борбата срещу тероризма, което от своя страна ще подобри положението около човешките права, пише „Смятам, че начинът да се справим с тези проблеми в човешките и женските права е да подобрим положението в региона. Днес регионът е под стрес заради заплахата от тероризъм“, заяви Тилърсън. Той добави, че въпреки, че се полагат усилия върху подобряването на правата на жените в региона, основният фокус се поставя върху тероризма. Според официалните данни на Белия дом по време на днешната си реч в Саудитска Арабия президентът на САЩ Доналд Тръмп няма да засегне човешките права. Тилърсън посочи, че посещението на Тръмп е „историческо“ и добави, че ще доведе до „продуктивна дискусия по това как да се борим срещу тероризма и да докараме повече стабилност в региона“.", "date": "2017.05.21", "title": "Рекс Тилерсън: Фокусирането върху тероризма в Саудитска Арабия ще доведе до подобряване на човешките права"}
{"url": "http://pik.bg/%D0%BA%D0%B0%D1%82%D1%80%D0%B8%D0%BD-%D1%82%D0%B0%D1%81%D0%B5%D0%B2%D0%B0-%D0%B8-%D0%BD%D0%B5%D0%B2%D1%8F%D0%BD%D0%B0-%D0%B2%D0%BB%D0%B0%D0%B4%D0%B8%D0%BD%D0%BE%D0%B2%D0%B0-%D1%81-%D0%BC%D0%B5%D0%B4%D0%B0%D0%BB%D0%B8-%D0%BE%D1%82-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE%D1%82%D0%BE-%D0%B2-%D0%B1%D1%83%D0%B4%D0%B0%D0%BF%D0%B5%D1%89%D0%B0-news659829.html", "text": "Българските състезателки спечелиха две отличия в индивидуалните финали на отделните уреди на Европейското първенство по художествена гимнастика в унгарската столица Будапеща. Катрин Тасева завърши втора на лента със 17.150 точки, а Невяна Владинова се нареди трета също на лента с 16.950. Владинова участва и на другите три финала, но остана четвърта на топка с 16.800, пета на бухалки с 16.900 и осма на обръч с 16.050. В другия си финал днес Тасева завърши четвърта на обръч със 17.450. Близначките Дина и Арина Аверини обраха златните отличия. Дина стана шампионка на обръч с 18.200 и на лента със 17.625, а заслужи и сребро на бухалки с 19.000, докато Арина триумфира на топка с 18.850 и на бухалки с 19.075. Другата рускиня Александра Солдатова взе сребро на обръч с 18.150 и на топка с 18.125. За два бронза пък се пребори Линой Ашрам от Израел. Тя остана трета на обръч със 17.975 и на бухалки 17.750. Бронз на топка взе Алина Харнаско (Беларус) със 17.550.", "date": "2017.05.21", "title": "Катрин Тасева и Невяна Владинова с медали от Европейското в Будапеща"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BE%D0%BF%D0%B0%D1%81%D0%BD%D0%B0-%D0%B4%D1%83%D0%BF%D0%BA%D0%B0-%D0%B7%D0%B5%D0%B9%D0%BD%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%B2-%D0%BD%D0%B5%D1%8F-%D0%BC%D0%BE%D0%B6%D0%B5-%D0%B4%D0%B0-%D0%B5-%D1%84%D0%B0%D1%82%D0%B0%D0%BB%D0%BD%D0%BE-news659834.html", "text": "Опасна дупка зейна във Варна! А падането в нея може да е фатално! Това съобщава Петел, като се позовава на очевидец. Дупката създава опасности за минувачите от няколко дни насам. Намира се тротоара до пешеходната пътека срещу Военноморския музей във Варна.", "date": "2017.05.21", "title": "ВНИМАНИЕ! Опасна дупка зейна във Варна! Падането в нея може да е фатално!"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D1%8A%D0%B6%D1%8A%D1%82-%D0%BD%D0%B0-%D1%80%D0%B5%D0%BD%D0%B8-%D0%B7%D0%B0%D1%80%D1%8F%D0%B7%D0%B0-%D0%B1%D0%BE%D0%BB%D0%BD%D0%BE%D1%82%D0%BE-%D0%B8%D0%BC-%D0%B4%D0%B5%D1%82%D0%B5-news659734.html", "text": "Разводът на фолкпевицата Рени и съпруга й се оказа по-бурен от очакваното. Двамата не спирали да си въртят мръсни номера, като чашата преляла с отказа на Борис да отиде на свиждане на малкия си син, когото приели по спешност в Инфекциозна болница. Досега се знаеше само, че бизнесменът не искал да контактува с изпълнителката, не плащал цялата издръжка, отредена му от съда, и дори я подминал, когато се явили на бракоразводното дело. Близката приятелка на Рени – Ваня Червенкова, разкри скандалните подробности, които фолкфурията си спестява. Червенкова сподели няколко снимки от болничното заведение, на които се виждат измъченият малчуган Аспарух, както и разстроената му майка. Заедно с тях бизнес дамата публикува и гневен коментар, в който откровено се заканва да отмъсти на Борис за грозната му постъпка. „Ти къде си като ТАТКО???? Нима е толкова сложно да загърбите егото си с Рени и да дарявате децата си с топлина и грижи??? Какво делите и колко е голям \"АЗ\"-ът Ви никой не го интересува, но по дяволите не пречете на децата си!!!! Заставам твърдо зад приятелката си, хубава, лоша, добра... тя е моята приятелка и да ти кажа... аз умея ЦИРКОВИТЕ НОМЕРА и имам ресурс да защитя нея и децата ти БОРИС ПИЛОСОФ!!! Не армия от адвокати, националния фронт \"Фарабундо Марти\" ще изправя срещу теб, защото съм убедена, че случващото се не е нормално“, са само част от думите, които Ваня избълва срещу бившия съпруг на Рени. Фолкзвездата не пожела да коментира ситуацията, но изрази съгласието си с твърденията на своята дружка. Близки до певицата издават, че все още имала чувства към своя бивш мъж, но той вече имал нова половинка и не искал да се връща назад. Рени нямала намерение да се бори наново за сърцето му, но със сигурност щяла да претендира за по-сериозни грижи към децата им, особено във финансов аспект.", "date": "2017.05.21", "title": "САМО В ПИК И РЕТРО! Мъжът на Рени заряза болното им дете "}
{"url": "http://pik.bg/%D0%B3%D0%B5%D0%BE%D1%80%D0%B3%D0%B8-%D0%BF%D1%8A%D1%80%D0%B2%D0%B0%D0%BD%D0%BE%D0%B2-%D0%B8%D0%B7%D1%86%D1%8F%D0%BB%D0%BE-%D0%BC%D0%B0%D0%B6%D0%BE%D1%80%D0%B8%D1%82%D0%B0%D1%80%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-%D1%89%D0%B5-%E2%80%9E%D0%BC%D1%83%D1%82%D1%80%D0%B8%D0%B7%D0%B8%D1%80%D0%B0%E2%80%9C-%D0%BE%D1%82%D0%BD%D0%BE%D0%B2%D0%BE-%D0%B8%D0%B7%D0%B1%D0%BE%D1%80%D0%BD%D0%B8%D1%8F-%D0%BF%D1%80%D0%BE%D1%86%D0%B5%D1%81-%D0%B2-%D0%B1%D1%8A%D0%BB%D0%B3%D0%B0%D1%80%D0%B8-news659832.html", "text": "Изцяло мажоритарната система с пълно мнозинство крие множество рискове и аз имам своите съмнения за нея. Моята идея винаги е била смесена избирателна система 50/50 по германски модел, защото отдавна съм осъзнал и необходимостта хората да избират повече личности. Това заяви в ефира на „България он еър“ основателят на АБВ и президент на България (2002-2012) Георги Първанов. „Опитът, който имаме до момента ни показва, че ни отсъства истинския мажоритарен подход. Ако анализираме, например, преференциалния вот, който също е една добра идея сама по себе си – там влязоха много съмнителни фигури. Изводите са, че когато има 100 процента мажоритарност, наистина има опасност да се „напазаруват“ страшно много депутати. Защото, например, кмет на малка община, мобилизирайки всички, включително и вота на малцинствата, успява да постигне преференция, която да го изтика на челно място. А какво остава тогава за онзи, който може да плати много повече? Или за онези, които не са просто изразител на корпоративния вот? Мен ме плаши перспективата да се „мутризира“ отново изборния процес. Ще се объркат много нещата. Малките партии и с тях възможността за повече мнения, и ако щете за интелигентна политика, ще се сведат до минимум. Но ще се стигне и до там да се прилага това, което видяхме като наченки на тези избори. Големите партии се разбраха с големите играчи и им дадоха места в лисите си. Т.е. на хора, които нямат нищо общо с политиката, освен че изразяват един външен за нея интерес. Т.е. едно бъдещо правителство ще изглежда съмнително от гледна точка не на възможността то да бъде съставено, а да бъде работещо“ ,каза той. Встрани от темата Първанов бе призован за коментар и по отношение на номинацията на Мария Габриел за еврокомисар, както и за бъдещото председателство на България на ЕС. „Мисля, че се прави опит нещата много да се опростяват. Председателството се свежда от някои авторитетни фигури до техническото осигуряване на нашето домакинство. Тук трябва да става дума за това ние можем ли като председателство да влияем на дневния ред на Европа? Кои са нашите приоритети? По отношение на Мария Габриел би било спекулативно да говоря за един човек, когото не познавам. Проблемът тук е, че българските евродепутати със своята дейност не са много познати. Ние периодично се запознаваме с някакви статистики кой от тях, колко е взел думата, но реални, за изразени позиции, няма достатъчно информация. Тя обаче очевидно има лоби, но ние изтървахме, “разкарвайки топката“, казано образно – изтървахме добрия ресор, който имаше Кристалина Георгиева. Ние можехме да го получим, макар и с друг кандидат. Ние можехме да влияем върху формирането на бюджета на ЕС, респективно и на средствата за нас“, споделя още президентът. Призован за коментар и по отношение на правителството Георги Първанов посочи, че неговият мандат зависи изцяло от това как то ще си върши работата. По думите му обаче в програмата за управление се забелязва отсъствие на ключови политики като развитието на сектор „Енергетика“, например. „На този етап аз не виждам някакви амбициозни цели, които да си поставя кабинетът. По-скоро целта е да се избута мандата, аз винаги съм бил против идеята за самоцелната стабилност, защото тя е един вид „замитане на боклука под килимчето“. Управленската ни програма в енергетиката, например, е много слаба. Там я няма ядрената енергетика. Не става дума само за „Белене“ и седми реактор в „Козлодуй“. Там ги няма и газовите проекти. Болната ми тема е, че на масата имаше подписани три големи енергийни проекта. Особено „Белене“ и „Южен поток“ носеха милиарди чужди инвестиции на фона на сегашната нула. Носеха много работни места и възможности за бизнеса. Добре, за тези, които казват: „Не искаме руски инвестиции, не искаме руска техника“ - да отворим вратата за други инвестиции тогава. От Франция до Китай, който иска и е готов, да заповяда. Само че не се прави необходимото. Очевидно е, че никой не иска да се хване с тази задача, която е много мащабна и свръхотговорна. По-голямо нещо в годините на прехода не е замисляно. Но ако не се случи, ние ще купуваме ток от Румъния или Турция, където се строи с руска техника и реактори. Те явно нямат скрупули в това отношение“, обясни още той. „За нас като нация най-големия проблем, като че ли, е загубата ни на вяра в себе си, посочи в заключение Първанов. - Моята вяра в България е основана на историята ни. Вярвам, че един народ, който е имал цар Борис I, цар Симеон, Левски, Ботев и Вазов, нека да не изброявам цялата плеяда на велики наши държавници и будители, този народ, който е оцелял в най-тежко време, във времето на робството, защото аз не се притеснявам да употребявам тази дума, този народ не може да не притежава потенциала да оцелее в една ситуация като днешната, която не е по-тежка от тогава.“", "date": "2017.05.21", "title": "Георги Първанов: Изцяло мажоритарна система ще „мутризира“ отново изборния процес в България"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%BA%D0%B0%D0%BA-%D0%BD%D0%B8-%D1%80%D0%B0%D0%B7%D0%B1%D0%BE%D0%BB%D1%8F%D0%B2%D0%B0%D1%82-%D0%BF%D0%B0%D1%80%D0%B8%D1%82%D0%B5-%D0%B8-%D0%BA%D0%B0%D0%BA%D0%B2%D0%B8-%D0%BF%D0%B0%D1%80%D0%B0%D0%B7%D0%B8%D1%82%D0%B8-%D1%81%D0%B5-%D1%80%D0%B0%D0%B7%D0%B2%D1%8A%D0%B6%D0%B4%D0%B0%D1%82-%D0%B2-%D1%82%D1%8F%D1%85-news659812.html", "text": "Китайско изследване доказа, че по банкнотите живеят опасни за човешкото здраве патогени, предаде агенция ЮПИ. Учените анализираха в лабораторни условия микробите върху пари, събрани от болници и метростанции в Хонконг. Те откриха, че част от опасните патогени по банкнотите са Ешерихия коли и Vibrio cholera. „Накратко, банкнотите играят ролята на среда, която абсорбира бактериите от други среди и потенциалните патогени живеят много добре на повърхността“, каза Цзюн Ли от Хонконгския университет. Експертите сравниха микробите по парите с микрофлората от ръцете на доброволците, въздуха в станциите на метрото, питейната вода и морски утайки. Резултатите показаха, че банкнотите съдържат най-голямото многообразие от бактерии. Учените също откриха най-висока концентрация на неподатливи към антибиотици гени по тях. „Голямото количество гени, резистентни към антибиотици, което открихме по банкнотите, е много важно и може да доведе до разпространение на антибиотична резистентност сред хората и в други среди“, добави Цзюн Ли. Въпреки че бъдещето вероятно е в плащането с карти, употребата на банкноти остава широко разпространена. Цзюн Ли обърна внимание на банките да се фокусират върху рисковете за хигиената, присъщи за предаването на пари от ръка на ръка. Изследване от 2016 г. установи, че пластмасовите банкноти носят по-малко микроби, отколкото онези, направени от памук, памук и лен или хартия.", "date": "2017.05.21", "title": "СТРАШНО! Как ни разболяват парите и какви паразити се развъждат в тях"}
{"url": "http://pik.bg/%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%B2%D1%8F%D1%82%D1%8A%D1%80%D0%BD%D0%B8-%D1%82%D1%83%D1%80%D0%B1%D0%B8%D0%BD%D0%B8-%D0%B2-%D1%81%D0%B2%D0%B5%D1%82%D0%B0-%D0%B7%D0%B0%D0%BF%D0%BE%D1%87%D0%BD%D0%B0%D1%85%D0%B0-%D0%B7%D0%B0-%D0%BF%D1%80%D0%BE%D0%B8%D0%B7%D0%B2%D0%B5%D0%B6%D0%B4%D0%B0%D1%82-%D1%82%D0%BE%D0%BA-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B2%D0%B8%D0%B4%D0%B5%D0%BE-news659833.html", "text": "Най-големите вятърни турбини в света започнаха наскоро да произвеждат електричество за Великобритания. Зад проекта стои датската компания Dong Energy, която въведе в експлоатация 32 гигантски турбини в залива на Ливърпул. Те, със своята невероятна височина от близо 200 метра, са по-високи дори от някои небостъргачи и притежават витла с дължина от 80 метра. Мощността на турбините е 8MW и от компанията твърдят, че едно единствено завъртане на остриетата може да захранва с електричество една къща в продължение на 29 часа, пише idg.bg. Dong Energy построи 32-те турбини като продължение на проекта Burbo Bank. Te притежават повече от два пъти по-голям капацитет, отколкото оригиналните структури на парка. Датската енергийна компания строи своите турбини във Великобритания благодарение на приятелските си отношения с островната държава и субсидиите, които получава от нея. Въпреки това правителството на Обединеното кралство разпореди на енергийните корпорации за вятърна енергия да намалят разходите, ако искат то да продължава своята финансова подкрепа.  Затова от компанията решиха да построят по-малко на брой, но по-големи турбини, отколкото множество по-малки. Те са по-евтини за създаване и поддръжка, защото е необходимо да построите фундамент и кула за всяка кула, независимо от размера и, а капацитета на производство на елктроенергия се увеличава многократно при по-голяма дължина на витлата.", "date": "2017.05.21", "title": "Най-големите вятърни турбини в света започнаха за произвеждат ток във Великобритания (ВИДЕО)"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%B2-%D0%B1%D1%83%D1%80%D0%B3%D0%B0%D1%81-%D0%BC%D1%8A%D0%B6-%D0%BD%D0%B0%D0%BF%D0%B0%D0%B4%D0%B0-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B8-%D0%B2-%D0%BA%D0%B2%D0%B0%D1%80%D1%82%D0%B0%D0%BB-%D1%81%D0%BB%D0%B0%D0%B2%D0%B5%D0%B9%D0%BA%D0%BE%D0%B2-%D0%BF%D0%BB%D0%B0%D1%88%D0%B8-%D0%B3%D0%B8-%D1%81-%D1%83%D0%B1%D0%B8%D0%B9%D1%81%D1%82%D0%B2%D0%BE-news659778.html", "text": "Млад мъж напада и заплашва с убийство млади и красиви момичета в бургаския ж.к.\"Славейков\". Близо месец живущите в бл. 58 са подложени на терор заради неканения гост пред жилищната сграда. Това твърди Флагман.бг, цитирайки потърпевши на агресивния мъж, който е на видима възраст около 30 г. \"Появява се привечер, през деня го няма, обикалял по центъра. Седи на пейките пред вх. 1 на бл. 58 и закача основно млади беззащитни момичета. Заплашва ни, че ще ни убие. Псува ни. Редовно е пиян и прави мизерии около блока. Не знам дали неадекватното му състояние се дължи на алкохола, или има и психични проблеми. Засега атаките са само словесни, но ни е страх, че някой път може да поведението му да излезе извън контрол и случая с нападнатата жена на спирка в ж.к. \"Изгрев\" може да се повтори, ако не и с по-страшен край\", оплаква се млада жена от блока. Напрежението е ескалирало преди няколко дни, когато тя се оплакала на съсед от агресивния мъж. Комшията го е предупредил да не се появява повече около блока и да внимава какво говори на момичетата. Неканеният гост обаче вместо да се усмири станал още по-агресивен. При спречкване съседът леко го е ритнал и понеже отново бил пиян, той паднал на земята и си ударил крака. \"Вчера вечерта пак беше пред входа, куцаше и ни се скара, че ние сме виновни за състоянието му. Заплаши ни, че ще си платим\", разказа бургазлийката.", "date": "2017.05.21", "title": "ПОТРЕС В БУРГАС! Мъж напада красавици в квартал \"Славейков\", плаши ги с убийство"}
{"url": "http://pik.bg/%D0%BF%D0%BE%D1%8F%D0%B2%D0%B8%D1%85%D0%B0-%D1%81%D0%B5-%D0%BD%D0%BE%D0%B2%D0%B8-%D0%B6%D0%B8%D0%B2%D0%BE%D1%82%D0%B8%D0%BD%D1%81%D0%BA%D0%B8-%D0%B2%D0%B8%D0%B4%D0%BE%D0%B2%D0%B5-%D0%BD%D0%B0-%D0%B7%D0%B5%D0%BC%D1%8F%D1%82%D0%B0-%D0%B2%D0%B8%D0%B6%D1%82%D0%B5-%D0%BA%D0%BE%D0%B8-%D1%81%D0%B0-%D1%82%D0%B5-news659788.html", "text": "Драгонова мравка, розов дървесен скакалец и сладководна риба скат са в челната десетка на тазгодишния списък на новите видове, съобщи АП. В него са включени също малък паяк, плъх, който яде растителна и животинска храна, дървесен домат, който сякаш кърви, когато бъде разрязан. Има и орхидея, която прилича на дявол, стоножка с повече от 400 крака и още една стоножка, която е амфибия, както и морски червей, приличащ на поничка. Мравката е наречена на свирепия черен дракон от \"Игра на тронове\". Новите видове са от Азия, Северна Америка, Южна Америка, Австралия и Папуа-Нова Гвинея. Международен екип от специалисти състави списъка за Колежа по природни науки и лесовъдство към щатския университет на Ню Йорк.", "date": "2017.05.21", "title": "Появиха се нови животински видове на земята. Вижте кои са те!"}
{"url": "http://pik.bg/%D1%83%D0%B0%D1%83-%D0%B5%D1%82%D0%BE-%D0%BA%D0%B0%D0%BA-%D0%BD%D0%B0%D0%B4%D1%8A%D1%85%D0%B2%D0%B0-%D0%BA%D0%B0%D0%BC%D0%B5%D0%BB%D0%B8%D1%8F-%D0%BE%D1%82%D0%B1%D0%BE%D1%80%D0%B0-%D1%81%D0%B8-%D0%BC%D1%8A%D0%B6%D0%B5%D1%82%D0%B5-%D1%8F-%D0%B3%D0%BB%D0%B5%D0%B4%D0%B0%D1%82-%D1%81-%D1%83%D0%B2%D0%B8%D1%81%D0%BD%D0%B0%D0%BB%D0%B8-%D1%87%D0%B5%D0%BD%D0%B5%D1%82%D0%B0-%D0%B8-%D0%BD%D0%B0%D1%81%D1%82%D1%80%D1%8A%D1%85%D0%B2%D0%B0%D1%82-%D0%B7%D0%B0%D1%89%D0%BE%D1%82-news659836.html", "text": "Ето как надъхва Камелия отбора си! Фолкдивата дава всякакви напътствия на участниците в отбора си. Наред с това кой как трябва да пее, мъжете в отбора й я гледат с увиснали ченета и настръхват, защото и тя е настръхнала. Певицата се вихри на последната репетиция по кожено яке и потник, но с достатъчно настръхнал бюст. Явно това е част от мелотерапията, с която Камелия моделира отбора си. Дали има ефект от това е друг въпрос, но определено мъжката част в тима й е останала доволна.", "date": "2017.05.21", "title": "УАУ! Ето как надъхва Камелия отбора си! Мъжете я гледат с увиснали ченета и настръхват, защото и тя е … (СНИМКА)"}
{"url": "http://pik.bg/%D0%BD%D0%BE%D0%B2%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%BF%D0%B5%D1%80%D0%BD%D0%B8%D0%BA-%D0%B1%D0%B5%D1%82%D0%BE%D0%BD%D0%BD%D0%B0-%D0%BF%D0%BB%D0%BE%D1%87%D0%B0-%D0%BF%D1%80%D0%B5%D0%BC%D0%B0%D0%B7%D0%B0-%D1%80%D0%B0%D0%B1%D0%BE%D1%82%D0%BD%D0%B8%D0%BA-news659807.html", "text": "Hoвa тpyдoвa злoпoлyĸa в Πepниĸ. Бeтoннa плoчa пaднa и пpeмaзa paбoтиĸ. Инцидeнтът e cтaнaл oĸoлo 15 ч. в ĸвapтaл Цъpĸвa днec, пише \"Мироглед\". Paбoтници pyшeли бившия зaвoд „Πeĸтин“. Бeтoннa плoчa oбaчe ce cтoвapилa въpxy paбoтниĸ и гo пpeмaзaлa oт ĸpъcтa нaдoлy. Ha мяcтoтo ca пpиcтигнaли eĸипи нa пoжapнaтa, пoлициятa и Бъpзa пoмoщ. Mъжът бил зaĸapaн в пepнишĸaтa бoлницa, нo ĸaĸвo e cъcтoяниeтo мy вce oщe нe e яcнo. Cпopeд зaпoзнaти тoй е бил ĸoнтaĸтeн. Πpeдcтoи лeĸapитe дa ycтaнoвят ĸaĸви ca нaнeceнитe oт бeтoнния ĸъc тpaвми. Бившият зaвoд „Πeĸтин“ в Πepниĸ бe oбявeн зa пpoдaжбa oт чacтeн cъдeбeн изпълнитeл oщe в ĸpaя нa минaлaтa гoдинa. Πъpвoнaчaлнaтa мy цeнa бe 296 700 лв., a cyмaтa щe oтидe в пoлзa нa Oбщинa Πepниĸ, нa ĸoятo coбcтвeниĸът „Πeĸтoдap“ OOД дължи xиляди. Oбщaтa плoщ нa бившeтo пpeдпpиятиe, ĸoeтo бe yниĸaлнo зa Бaлĸaнитe, e oĸoлo 15 дeĸapa. Ha тяx имa пocтpoeни 11 cгpaди, oт ĸoитo 9 ca пpoмишлeни, a тpи – oбщecтвeни. Πocтpoйĸитe пoдлeжaт нa paзpyшaвaнe, cъглacнo плaн oдoбpeн oт oбщинaтa. Зaвoд „Πeĸтин“ ce нaмиpa в пepнишĸия ĸвapтaл Цъpĸвa. - Toй e нacлeдниĸ нa нaциoнaлизиpaнитe aĸциoнepни дpyжecтвa \"Peĸc\" и \"Toпa\" и фaбpиĸa \"Шипĸap\". Πpeз 1951 г. e зaвъpшeн, a oт 1952 г. влизa в eĸcплoaтaция зaвoдът зa пeĸтин. Дo 1955 г. ce пpoизвeждaт ĸoнфитюpи, жeлeтa, ĸoмпoти, cлaдĸa, пyлпoвe, шипĸoвo бpaшнo и люcпи, cyшeни плoдoвe. Cлeд 1956 г. ocтaвa caмo пpoизвoдcтвoтo нa cyшeни плoдoвe и пpoизвoдcтвoтo нa пeĸтин. Oт 1960 г. влизa в дeйcтвиe и цexът зa пacтьopизиpaни ябълĸoви coĸoвe, a пo ĸъcнo пpoизвeждa и paĸия. Πpивaтизиpaн пpeз 1997 г. Зaвoдът cпpя дa paбoти пpeди пoвeчe oт 10 гoдини. Πpeди тoвa тoй бe eдинcтвeният нa пoлyocтpoвa, ĸoйтo пpoизвeждaшe лeчeбeн пeĸтин oт ябълĸи. Ceгa пo aптeĸитe ce пpeдлaгa caмo ĸитaйcĸи oт жeн-шeн.", "date": "2017.05.21", "title": "НОВА ТРАГЕДИЯ В ПЕРНИК! Бетонна плоча премаза работник "}
{"url": "http://pik.bg/%D0%B2%D0%B7%D0%B8%D0%BC%D0%B0%D0%B9%D1%82%D0%B5-%D0%BC%D0%B5%D1%80%D0%BA%D0%B8-%D0%BE%D1%87%D0%B0%D0%BA%D0%B2%D0%B0%D1%82-%D1%81%D0%B5-%D0%B3%D1%80%D0%B0%D0%B4%D1%83%D1%88%D0%BA%D0%B8-%D0%BF%D1%80%D0%B8%D0%B1%D0%B8%D1%80%D0%B0%D0%B9%D1%82%D0%B5-%D0%B8-%D0%BF%D0%BE%D0%BA%D1%80%D0%B8%D0%B2%D0%B0%D0%B9%D1%82%D0%B5-%D0%BA%D0%BE%D0%BB%D0%B8%D1%82%D0%B5-news659797.html", "text": "Гръмотевични бури и градушки се очаква да има днес следобед над Североизточна и Западна България. Засега прогнозата е градушките да са локални. Но са възможни щети по земеделската продукция, каза метеорологът от ТВ МЕТ Симеон Матев. Неговата препоръка е за всеки случай и автомобилите да бъдат прибрани на закрито в гаражи и подземни паркинги. Неделя, понеделник и петък ще са дните с най-много валежи. Днес температурите ще паднат до 19-24 градуса. Във вторник ще вали само в Западна България, а в сряда времето ще се оправи. В следобедните часове обаче отново ще започнат гръмотевични бури и локални градушки. \"Няма обаче да има опасни бури, които засягат големи площи\", обясни Матев. Затопляне ще има в четвъртък, а в петък отново ще завали. Следващият уикенд пък ще е хладен, сочат прогнозите на метеоролога.", "date": "2017.05.21", "title": "ВЗИМАЙТЕ МЕРКИ! Очакват се градушки, прибирайте и покривайте колите!"}
{"url": "http://pik.bg/%D1%83%D0%B6%D0%B0%D1%81-%D0%B8-%D0%B1%D0%B5%D0%B7%D1%83%D0%BC%D0%B8%D0%B5-%D1%81%D0%B0%D0%BD%D0%B8%D1%80%D0%B0%D0%BD-%D0%B1%D0%BB%D0%BE%D0%BA-%D0%BF%D1%80%D0%BE%D0%B3%D0%B8%D0%B7%D0%BD%D0%B0-%D0%BE%D1%82-%D0%B2%D0%BE%D0%B4%D0%B0-%D0%BF%D1%80%D0%BE%D1%82%D0%B5%D1%87%D0%B5-%D0%B8-%D0%BD%D0%B0%D0%B2%D0%BE%D0%B4%D0%BD%D0%B8-%D0%B6%D0%B8%D0%BB%D0%B8%D1%89%D0%B0-%D0%BA%D0%B0%D1%80%D0%B0%D1%82-%D1%85%D0%BE%D1%80%D0%B0%D1%82%D0%B0-%D0%B4%D0%B0-%D1%81%D0%B5-%D0%B8-news659810.html", "text": "Жилищен блок в Мездра, който в момента се санира по националната програма, протече, съобщава Би Ти Ви. След проливния дъжд от тази сутрин в града 11 апартамента от последните етажи са буквално наводнени. Собствениците им определиха ситуацията като трагедия, а представител на строителната фирма посъветва хората да се изнесат временно от жилищата си. По покрива днес са работили петима работници, но от фирмата твърдят, че броят им бил 25. Това е първият блок, който се санира в Мездра. По договор санирането трябва да приключи за 49 календарни дни, но хората се опасяват, че при темповете, с които се работи, апартаментите им ще се превърнат в басейни. След като случаят беше оповестен, министърът на регионалното развитие и благоустройството Николай Нанков се е обадил на кмета на Мездра Генади Събков, за да поиска информация по случая. От МРРБ съобщиха, че Нанков е поискал проблемът да се реши \"по най-бързия начин\" и периодично да бъде информиран за развитието на случая.", "date": "2017.05.21", "title": "УЖАС И БЕЗУМИЕ! Саниран блок прогизна от вода! Протече и наводни жилища, карат хората да се изнасят! Министър Нанков тропна с крак – иска бързи мерки!"}
{"url": "http://pik.bg/%D0%B2-%D1%88%D0%B2%D0%B5%D0%B9%D1%86%D0%B0%D1%80%D0%B8%D1%8F-%D0%B3%D0%BB%D0%B0%D1%81%D1%83%D0%B2%D0%B0%D1%82-%D0%BD%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D0%B7%D0%B0%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D0%B5%D0%BD%D0%B5%D1%80%D0%B3%D0%B5%D1%82%D0%B8%D0%BA%D0%B0-news659796.html", "text": "BBC, цитиран от \"Фокус\". В Швейцария се провежда референдум за реформи в енергетиката: при приемане на предложенията правителството ще се откаже от атомната енергетика и след изтичането на срока на експлоатацията на всички пет АЕЦ в страната, те ще бъдат заменени с възобновяеми източници на енергетика, предаде Основен противник на тази програма е консервативната Народна партия, която смята, че този план ще доведе до ръст на цените на електроенергията, а бъдещите вятърни генератори и слънчеви панели ще развалят „идеалистичните природни гледки“ в страната. Според социологическите проучвания 56% от швейцарците ще подкрепят новия законопроект, докато 37% от тях са твърдо против. Швейцарските власти започнаха подготовка за закриването на атомните електроцентрали през 2011 г. след аварията в японската „Фукушима“.", "date": "2017.05.21", "title": "В Швейцария гласуват на референдум за забраната на ядрената енергетика "}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0%D0%B4-30-%D0%B4%D1%83%D1%88%D0%B8-%D0%BE%D1%82-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D1%81%D0%BB%D0%B5%D0%B4-%D1%83%D0%B4%D0%B0%D1%80-%D0%BD%D0%B0-%D1%80%D0%B5%D0%B9%D1%81-%D0%B2-%D1%81%D1%82%D1%8A%D0%BB-news659794.html", "text": "Автобус, превозващ членове на турската управляваща Партия на справедливостта и развитието, е катастрофирал покрай Анкара. Рейсът е возил делегати от конгреса на ПСР. Според местните медии в Турция броят на пострадалите е над 30 души. Причината за произшествието е, че шофьорът на автобуса загубил контрол върху управлението на превозното средство. Автобусът се бутнал в уличен стълб в близост до пешеходна пътека. Ранените веднага са били транспортирани до болници в района. Припомняме, че днес управляващата Партия на справедливостта и развитието свика конгрес за преизбирането на президента Реджеп Ердоган за свой председател. Това става възможно след референдума от миналия месец.", "date": "2017.05.21", "title": "ТЕЖКА КАТАСТРОФА! Над 30 души от партията на Ердоган са пострадали след удар на рейс в стълб "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%BE%D0%BB%D0%BD%D0%B8%D1%8F%D1%82-%D1%88%D0%B5%D1%84-%D0%B2-%D0%BC%D0%BE-%D0%B8%D0%B2%D0%BE-%D0%B0%D0%BD%D1%82%D0%BE%D0%BD%D0%BE%D0%B2-%D0%BF%D1%83%D1%81%D0%BD%D0%B0-%D0%BE%D1%82%D0%B2%D0%BE%D1%80%D0%B5%D0%BD%D0%BE-%D0%BF%D0%B8%D1%81%D0%BC%D0%BE-%D0%B8%D0%B7%D0%B2%D0%B8%D0%BD%D1%8F%D0%B2%D0%B0-%D1%81%D0%B5-%D0%B7%D0%B0-%D0%BD%D0%B0%D1%86%D0%B8%D1%81%D1%82%D0%BA%D0%B8%D1%8F-%D0%BF%D0%BE%D0%B7%D0%B4-news659792.html", "text": "Шефът на дирекция \"Социални дейности\" на Министерството на отбраната Иво Антонов, който бе приет със сърдечна криза, след като в медиите се завъртя негова снимка с нацистки поздрав, поднесе официално извинение. Също така той отправя молба да се сложи точка на скандала, защото се отразява зле както на него, така и на семейството му. „В последните няколко дни в общественото пространство отново беше повдигнат въпроса за моя снимка направена преди почти десетилетие в Националния военноисторически музей пред немски танк от Втората световна война. Дълбоко съжалявам и искрено се извинявам за незрялата, необмислена и немотивирана постъпка. Съзнавам, че с тази снимка съм накърнил чувствата на българските граждани, за което понесох съответните последствия преди три години, понасям ги и сега. Категорично заявявам, че отхвърлям и винаги съм отхвърлял всяка тоталитарна идеология, включително нацизма и комунизма. Дълбоко се прекланям пред светлата памет на жертвите на нацизма, както и пред героизма на загиналите български воини във войната срещу Хитлеристка Германия и мъжеството и храбростта на техните другари, ветераните от Втората световна война, с които ежегодно честваме техният подвиг и поддържаме и възстановяваме техните паметници и братски могили. Благодаря на ветераните, военно-патриотичните съюзи и неправителствени организации, както и на хилядите граждани, които в тези много трудни за мен дни оказаха своята подкрепа за мен и моята 18 годишна работа за опазване, възстановяване и поддържане на военните паметници и съхраняване на българското военноисторическо наследство. Благодаря за положителната оценка за дейността ми на президента на Република България г-н Румен Радев и на вицепремиера и министър на отбраната г-н Красимир Каракачанов и се извинявам за причиненото от мен неудобство и напрежение. В своята работа като държавен служител, винаги съм залагал на професионализма и любовта съм Родината. Не членувам в политически партии и не се числя към нито една партийна или политическа квота. Моята единствена партия е България. Още веднъж поднасям дълбоките си извинения на цялото българско общество и моля с това да бъде сложена точка на този дългогодишен тормоз върху мен, моето семейство и близките ми.“", "date": "2017.05.21", "title": "ИЗВЪНРЕДНО! Болният шеф в МО Иво Антонов пусна отворено писмо! Извинява се за нацисткия поздрав пред танка!"}
{"url": "http://pik.bg/%D1%81%D0%B0%D1%89-%D0%B8-%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BE%D1%82-%D0%BF%D0%B5%D1%80%D1%81%D0%B8%D0%B9%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-%D1%81%D1%8A%D0%B7%D0%B4%D0%B0%D0%B2%D0%B0%D1%82-%D1%86%D0%B5%D0%BD%D1%82%D1%8A%D1%80-%D0%B7%D0%B0-%D0%BC%D0%BE%D0%BD%D0%B8%D1%82%D0%BE%D1%80%D0%B8%D0%BD%D0%B3-%D0%BD%D0%B0%D0%B4-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D0%B5%D1%80%D0%BE-news659790.html", "text": "САЩ и страните от Персийския залив се договориха да основат център, който ще осъществява мониторинг над финансирането на тероризма. Това стана във втория ден от посещението на американския президент Доналд Тръмп в Саудитска Арабия, в който той обсъди сигурността и военни сделки с лидерите от Залива, предаде ДПА. Тръмп участва в председателствана от Саудитска Арабия среща на лидерите от шестчленния Съвет за сътрудничество в Залива (ССЗ), в чийто дневен ред присъстваха теми като конфликтите в Йемен и Сирия, както и отношенията с Иран. Срещата се състоя, след като САЩ и страните от ССЗ подписаха меморандум за разбирателство за основаване на център, който ще проследява източници за финансиране на тероризма. Държавният секретар на САЩ Рекс Тилърсън и саудитският престолонаследник Мохамед бин Найеф ал Сауд си размениха папки с подписания меморандум. Сигурността е високоприоритетен въпрос в района. Сунитските ръководители на страните в Залива обвиняват заклетия си враг Иран в подстрекаване на размирици в страните им, както и в бедната им съседка - Йемен. Разговорите се състояха, след като Саудитска Арабия и САЩ подписаха споразумения за 280 милиарда долара и се ангажираха да работят заедно за противодействие на \"общите врагове\". Оръжейна сделка на стойност 110 млрд. долара влезе в сила незабавно. Сумата на контракта ще достигне общо 350 млрд. долара през следващите 10 години. Саудитска Арабия, люлка на исляма, е първата чужду страна, която Тръмп посещава след идването си в Белия дом. Днес американският президент ще произнесе пред около 55 арабски и ислямски лидери и държавни представители реч, посветена на исляма и борбата с тероризма, отбелязва ДПА. Президентът на САЩ Доналд Тръмп благодари на Кувейт за подкрепата му в борбата с тероризма и обеща скоро да информира обществеността за резултатите от усилията им, предаде Асошиейтед прес. По време на среща с емира на Кувейт шейх Сабах ал Ахмад ал Джабер ас Сабах днес в Рияд Тръмп съобщи, че след две седмици ще даде пресконференция за борбата срещу групировката \"Ислямска държава\". Той похвали американските отношения с емирството и особено честите покупки на богатата страна на американска военна техника. Емирът покани президента да посети Кувейт.", "date": "2017.05.21", "title": "САЩ и страните от Персийския залив създават център за мониторинг над финансирането на тероризма"}
{"url": "http://pik.bg/%D0%BB%D0%BE%D0%BD%D0%B4%D0%BE%D0%BD-%D1%89%D0%B5-%D0%B8%D1%81%D0%BA%D0%B0-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D0%B5-%D0%B7%D0%B0-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B8-%D0%BF%D1%80%D0%BE%D0%B5%D0%BA%D1%82%D0%B8-%D1%81-%D0%B5%D1%81-news659800.html", "text": "\"Много се спори какви може да бъдат задълженията на Великобритания или, нещо повече, какви може да бъдат нашите права върху платеното от нас досега. Посочихме ясно, че ще разглеждаме едновременно и правата, и задълженията\", казва Мей. Запитана в кои сфери Великобритания може да разчита да получи своя дял при напускане на ЕС, тя отговаря: \"Има инвестиционна банка, има инвестиционен фонд, има различни области\". Това според нея ще е \"важна част от преговорите\". По данни на вестника Мей обаче за пръв път е заявила публично, че се стреми да запази дела на Великобритания в ЕИБ и след Брекзита. Според правителствени източници на \"Сънди телеграф\" британското участие в това финансово-кредитно учреждение е 16 на сто - близо 10 милиарда лири или 13 милиарда долара. По-рано британски медии информираха, че Брюксел планира да представи на Великобритания увеличена \"сметка за Брекзита\" в размер на 85 милиарда лири или 110 милиарда долара - за поети по-рано задължения, напомня ТАСС. Великобритания може да се оттегли от преговорите за условията на Брекзита, ако Брюксел продължи да иска от Лондон милиарди за прекратяване на членството в ЕС. Това заявява британският министър по въпросите на Брекзита Дейвид Дейвис в поместено днес интервю за \"Сънди таймс\". \"Трябва да можем да се оттеглим. При известни обстоятелства, ако се наложи, трябва да имаме силите да го направим\", казва той. Ако бъде осъществен твърдият сценарий за Брекзит, Лондон ще настоява Брюксел да му изплати неговия дял от Европейската инвестиционна банка и други общи проекти. Това заявява премиерът на кралството Тереза Мей в публикувано днес интервю за в. \"Сънди телеграф\", предаде ТАСС, цитирана от БТА.", "date": "2017.05.21", "title": "Лондон ще иска обезщетение за съвместни проекти с ЕС"}
{"url": "http://pik.bg/%D0%BA%D1%80%D0%B0%D0%BB%D1%8F%D1%82-%D0%BD%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D1%81%D1%80%D0%B5%D1%89%D0%B0%D1%82%D0%B0-%D1%81%D1%8A%D1%81-%D1%81%D0%B0%D1%89-%D1%89%D0%B5-%D0%B7%D0%B0%D1%81%D0%B8%D0%BB%D0%B8-%D1%81%D1%8A%D1%8E%D0%B7%D0%B0-%D1%81%D1%80%D0%B5%D1%89%D1%83-%D0%B5%D0%BA%D1%81%D1%82%D1%80%D0%B5%D0%BC%D0%B8%D0%B7%D0%BC%D0%B0-%D0%B8-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-news659806.html", "text": "Asharq aw-Awsat, цитиран от \"Фокус\". Кралят на Саудитска Арабия Салман бин Абдулазиз приветства в неделя делегациите на страните от Съвета за сътрудничество в Персийския залив, пристигнали в Рияд, пише „Приветствам своите братя и приятели на срещата на високо равнище между САЩ и арабско-мюсюлманските държави, която ще има позитивни последствия за нашия регион и за света“, заяви крал Салман. Според него срещата „ще засили нашия съюз срещу екстремизма и тероризма“. Кралят отправи тези думи преди началото на срещата, на която присъства и президента на САЩ Доналд Тръмп.", "date": "2017.05.21", "title": "Кралят на Саудитска Арабия: Срещата със САЩ ще засили съюза срещу екстремизма и тероризма"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-%D1%82%D1%83%D1%80%D1%86%D0%B8%D1%8F-%D0%B8-%D0%B3%D1%80%D1%83%D0%B7%D0%B8%D1%8F-%D0%BF%D0%BE%D0%B4%D0%BF%D0%B8%D1%81%D0%B2%D0%B0%D1%82-%D0%BC%D0%B5%D0%BC%D0%BE%D1%80%D0%B0%D0%BD%D0%B4%D1%83%D0%BC-news659793.html", "text": "АПА, цитирана от \"Фокус\". В понеделник се очаква Гасанов да се срещне с президента и с министър-председателя на Грузия. Във вторник е планирано участието му на тристранна среща между министрите на отбраната на Азербайджан, Турция и Грузия в Батуми. Министърът на отбраната на Азербайджан Закир Гасанов е пристигнал на посещение в Грузия, предаде В рамките на посещението в Тбилиси е планирана среща с неговия грузински колега Левон Изориа. Планира се в рамките на срещата да се подпише меморандум между министерствата на отбраната на двете държави.", "date": "2017.05.21", "title": "Военните министри на Азербайджан, Турция и Грузия подписват меморандум! "}
{"url": "http://pik.bg/%D0%BA%D1%80%D0%B8%D0%B7%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D1%82%D1%83%D1%80%D1%86%D0%B8%D1%8F-%D0%B8-%D0%BD%D0%B0%D1%82%D0%BE-%D0%B7%D0%B0-%D0%B8%D0%BD%D0%B4%D0%B6%D0%B8%D1%80%D0%BB%D0%B8%D0%BA-%D0%B7%D0%B0%D1%81%D1%82%D1%80%D0%B0%D1%88%D0%B0%D0%B2%D0%B0-%D0%B1%D0%B0%D0%B7%D0%B0%D1%82%D0%B0-%D1%81%D1%83%D0%B4%D0%B0-%D0%B1%D0%B5%D0%B9-%D0%BD%D0%B0-%D0%BA%D1%80%D0%B8%D1%82-news659801.html", "text": "Ekathimerini, цитирана от \"Фокус\". Настоящата криза между Турция и съюзниците ѝ в НАТО относно използването на база „Инджирлик“ засилва спекулациите, че ролята на базата „Суда бей“ на остров Крит ще бъде засилена, пише Запознати източници сочат, че база „Суда бей“ се използва повече отколкото някога и че активността в нея е разширена. Същите източници сочат пред гръцкото издание, че един от аспектите на засилващото се американско присъствие в Крит може да се види във все по-честите общи учения между американските и гръцките сили. Т.нар. \"Споразумение за сътрудничество във взаимната защита\" между Атина и Вашингтон предвижда оперирането на американско военноморско съоръжение за поддръжка „Суда бей“. То се подновява ежегодно, но е напълно възможно да бъде изменено в такова за срок от пет години.", "date": "2017.05.21", "title": "Кризата между Турция и НАТО за \"Инджирлик\" застрашава базата \"Суда бей\" на Крит"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE%D1%82%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D1%82%D1%83%D1%80%D1%86%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%B1%D1%8A%D0%B4%D0%B5-%D0%BE%D1%82%D0%BC%D0%B5%D0%BD%D0%B5%D0%BD%D0%BE-%D0%B4%D0%BE%D0%BA%D0%B0%D1%82%D0%BE-%D0%BC%D0%B8%D1%80%D1%8A%D1%82-%D0%BD%D0%B5-%D0%B1%D1%8A%D0%B4%D0%B5-%D0%B2%D1%8A%D0%B7%D1%81%D1%82%D0%B0%D0%BD-news659809.html", "text": "Президентът на Турция Реджеп Тайип Ердоган заяви, че състоянието на извънредно положение, обявено в страната през юли 2016 след неуспешния опит за преврат, ще бъде отменено едва когато в държавата се възстанови мирът, съобщава Хюриет. „Състоянието на извънредно положение бе обявено във Франция при излизането на 15 терористи. В Турция имаше опит правителството на страната да бъде свалено. Как така ще питате относно премахването на състоянието? Няма да се премахне! Докога ли? Докато не постигнем мир и просперитет“, заяви Ердоган по време на конгрес на управляващата Партия на справедливостта и развитието, по време на който той бе избран за неин председател. „Какво ви липсва? Не можете да отидете на работа? Или училищата са затворени? Ние удължаваме състоянието на извънредно положение за мира в нашата страна“, добави той.", "date": "2017.05.21", "title": "Ердоган: Извънредното положение в Турция няма да бъде отменено, докато мирът не бъде възстановен"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D1%81-%D0%BF%D0%B0%D0%BB%D0%B0%D1%82-%D0%B2-%D0%BF%D0%BE%D0%BB%D0%B8%D1%82%D0%B5-%D0%BD%D0%B0-%D0%B2%D0%B8%D1%82%D0%BE%D1%88%D0%B0-%D1%81%D0%BD%D0%B8%D0%BC%D0%BA%D0%B8-news659733.html", "text": "Преизбраната за министър на туризма Николина Ангелкова рядко се задържала вкъщи, но била домошар по душа. Точно заради това домът й бил същинска крепост. Семейният палат на Ангелкова се намира в столичния квартал „Драгалевци“, а всяка сутрин шефката на туризма се буди с изглед към полите на Витоша. Къщата се издига на два етажа, но най-впечатляващото й предимство е необятният двор, гонещ по размер цял стадион. По-голямата част от него е заета от зелена трева, като тук-там Николина е засадила борчета, вечнозелени храсти и зокуми. Най-голямата й гордост обаче били магнолиите, които конкурирали по височина и пищен цвят дори тези на нейния началник Бойко Борисов. Райската градина е опасана с висока ограда, която не позволява на случайните минувачи да й се любуват. Освен за нея Ангелкова се постарала и за вътрешния интериор, като дълго се колебаела в какъв точно стил да обзаведе помещенията. В крайна сметка заложила на по-неутралните цветове, които й създавали уют. Най-много желание и усилия вложила при оборудването на хола, където настоявала да има място за камина. Масата, столовете и мебелите били от първокласен дървен материал и били изработени по поръчка. Във всекидневната министърката традиционно отмаряла, сядайки на любимия си фотьойл до прозореца, където наблюдавала нощния пейзаж на Витоша. През топлите месеци пък пиела кафето си на обширна веранда, на която преди броени дни засадила нови мушката. Стените на стаите в дома й пък наподобявали артгалерия, защото вече почти нямало празно пространство от окичените картини. Колекционерството било страст и на нейния съпруг Христо, който към момента е управляващ партньор във фирма за продажба на луксозни имоти. Камината е любимото й място у дома В свободното си време Николина и мъжът й гледали да уплътняват в преживявания с щерка си Далия и домашния любимец. Всички членове на семейството били екстремни натури, като повечето идеи били инициирани от Христо. Освен че си падал по високите скорости и бил върл почитател на немска марка автомобили, мъжът на Ангелкова обичал да кара и велосипед по тежки маршрути. Често двамата правели преходи по повече от 10 километра, като така се разтоварвали от натрупания стрес.", "date": "2017.05.21", "title": "САМО В ПИК И РЕТРО! Министър Ангелкова с палат в полите на Витоша (СНИМКИ)"}
{"url": "http://pik.bg/%D0%BF%D1%80%D0%B5%D0%B2%D1%8A%D1%80%D0%BD%D0%B0%D1%85%D0%BC%D0%B5-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-%D0%BD%D0%B0-15-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D0%B8-24-%D0%BC%D0%B0%D0%B9-%D0%B2-%D0%BF%D0%B0%D1%80%D0%BE%D0%B4%D0%B8%D1%8F-%D0%BD%D0%B5%D0%B3%D1%80%D0%B0%D0%BC%D0%BE%D1%82%D0%BD%D0%BE%D1%81%D1%82%D1%82%D0%B0-%D1%81%D1%82%D0%B0%D0%BD%D0%B0-%D0%BC%D0%BE%D0%B4%D0%B0-news659808.html", "text": "Родителите купуват шпионска техника, за да подсказват на отрочетата си на матурите. Търговията с отговорите на тестовете дни преди изпита се вихреше с пълна сила. И откъде тези отговори са известни?! Някой трябва да даде отговор на този въпрос. По една национална телевизия направиха пространен репортаж за \"ученичка героиня\". Защо? Защото прочела... 80 книги. Браво! Ама то момичето се хвали, репортерката подскача щастливо покрай нея, сякаш е станало чудо невиждано. Всяка година бисерите от кандидат-студентските работи и от матурите стават все повече и показват все по-голяма неграмотност. Такива неща си мисля в последните дни покрай еуфорията на матурите и абитуриентските балове. Но защо да се сърдим на децата? Неграмотни били. Ами какви да са, те гледат какво правим ние, възрастните. Не мога още да се начудя как така беше допуснато в училище да се снима чалга клип. Под звуците на песен с циничен текст ученички се кълчотат  с буйна страст. И всичко това заради хонорар от някакви си 200 лв. за училището. Жалка работа. Та тези 200 лв. за едно училище са като 2 ст. за човек?! Министерството на образованието изпрати текст за матурата по български език. И дори чиновниците, стана ясно, се оказаха скарани с граматиката. След като объркаха краткия с пълен член... За съжаление мога още много такива примери да давам, времето няма да ми стигне да ги описвам. А в крайна сметка ние сме държава, в която първият учебен ден е превърнат в празник. Това е уникално в света. Имаме празник на писмеността си. И това е уникално. Нима тези празници се превърнаха в някакъв отглас на отдавна изгубено време? Ако не се замислим над този въпрос, нашите абитуриенти ще напускат училище с едничката гордост, че са се научили да броят само от 1 до 12!", "date": "2017.05.21", "title": "Превърнахме празниците на 15 септември и 24 май в пародия! Неграмотността стана мода..."}
{"url": "http://pik.bg/%D0%B2%D1%81%D1%81-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%B8-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%B7%D0%B0-%D0%B2%D1%80%D1%8A%D0%B7%D0%BA%D0%B8%D1%82%D0%B5-%D0%BC%D1%83-%D1%81-%D0%BA%D1%83%D0%BA%D0%B0%D1%82%D0%B0-%D0%B8-%D0%B1%D0%BE%D0%BA%D1%81%D0%B0-news659759.html", "text": "Висшият съдебен съвет (ВСС) трябва да се сезира по случая с плевенския прокурор Димитър Захариев и той да бъде проверен дисциплинарно. Това заявиха членове на съвета пред Нова телевизия. В разследване на Марин Николов обвинителят беше засечен в компанията на хора, обвинени за рекет и отвличания - Камен Куката и Иво Бокса. По случая главният прокурор написа, че миналата година е искал уволнението на Захариев заради участието му в охранителна фирма, но междувременно той излязъл от нея и ВСС го оставил на работа. Освен всичко, плевенският прокурор е и подсъдим за принуда над свидетел. Ако инспекторатът започне проверка по разследването, на ход  е прокурорската колегия към ВСС. Успоредно от спецпрокуратурата проверяват обвинителя за участие в групата, обвинена за рекет в Плевен.", "date": "2017.05.21", "title": "ВСС проверява плевенски прокурор за връзките му с Куката и Бокса "}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%B5%D0%B3%D0%B8%D0%BF%D0%B5%D1%82-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B5-%D1%81%D0%BF%D0%BE%D1%81%D0%BE%D0%B1%D0%B5%D0%BD-%D0%BD%D0%B0-%D0%BD%D0%B5%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%82%D0%BE-news659795.html", "text": "The Hill, цитиран от \"Фокус\". Президентът на Египет Абдел Фатах ас Сиси заяви по време на срещата си с президента на САЩ в Саудитска Арабия, че Доналд Тръмп е „уникална личност, която е способна на невъзможното“, пише Сиси благодари на Тръмп за стратегическите отношения между Египет и САЩ, добавяйки, че Египет е сигурен и стабилен със сътрудничеството на Вашингтон. Той също така похвали Тръмп за неговата „уникална личност, която е способна на невъзможното“. Президентът на Египет също така покани американския си колега на посещение.", "date": "2017.05.21", "title": "Според президента на Египет Доналд Тръмп \"е способен на невъзможното\""}
{"url": "http://pik.bg/%D0%BF%D0%B0%D1%80%D0%B0%D0%BE%D0%BB%D0%B8%D0%BC%D0%BF%D0%B8%D0%B5%D1%86-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B1%D1%81%D0%BF-%D0%BF%D0%BE%D0%B8%D1%81%D0%BA%D0%B0-%D0%B4%D1%83%D0%BC%D0%B0%D1%82%D0%B0-%E2%80%9E%D0%B8%D0%BD%D0%B2%D0%B0%D0%BB%D0%B8%D0%B4%E2%80%9D-%D0%B4%D0%B0-%D0%BE%D1%82%D0%BF%D0%B0%D0%B4%D0%BD%D0%B5-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%B5%D0%B7%D0%B8%D0%BA-news659755.html", "text": "Отпадането на думата „инвалид” от българския език - това поиска един от най-младите депутати през седмицата, в която хора с увреждания и техните близки проведоха протест пред парламента. Параолимпиецът Михаил Христов е единственият народен представител с увреждане в 44-ото Народно събрание. „Думата „инвалид” всъщност означава „невалиден”. А хората с увреждания не са недействителни”, каза Христов в ефира на „Събуди се...”. Той подчерта, че идеята му е срещнала подкрепата на парламентарната група на БСП – партията, която той представлява в парламента.", "date": "2017.05.21", "title": "Параолимпиец, депутат от БСП, поиска думата „инвалид” да отпадне от българския език"}
{"url": "http://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BC%D0%B2%D1%80-%D1%81-%D0%B3%D0%BE%D1%80%D0%B5%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D0%B0%D0%B8%D0%B7%D0%BF%D1%80%D0%B0%D1%82%D0%B8%D0%BB-400-%D1%82%D0%B5-%D0%BA%D0%B8%D0%BB%D0%B0-%D1%85%D0%B5%D1%80%D0%BE%D0%B8%D0%BD-%D0%B7%D0%B0-%D1%85-news659762.html", "text": "В следствие на бързо извършените справки и издирвателни мероприятия успяхме да установим склада, където е претоварена стоката и да задържим изпращача, който е организирал претоварването на стоката и изпращането й към крайната дестинация- Холандия. Това каза на брифинг в Съдебната палата главният секретар на МВР Младен Маринов във връзка с проверката на ГКПП „Видин-Калафат“, при която са открити 423 кг. хероин, съобщи  „Фокус“. „В следствие на работата беше установен целия път на стоката от преминаване на българо-турската граница на 17 май с влекач и ремарке с иранска регистрация, управлявано от иранец до мястото, където стоката е била разтоварена“, обясни той. „Оттам е претоварена на български влекач и ремарке с водач на български гражданин, който е 56-годишен“, допълни Младен Маринов. По думите му цялата система е изградена с оглед на това да се прекъсне връзката с Иран, тъй като тя е рискова държава по отношение на стоки и товари към Западна Европа. „Задържан е изпращача, той е управител на търговско дружество, на което съпругата му е собственик. Към момента тя не е задържана, защото продължават оперативно-издирвателните мероприятия“, посочи Маринов и уточни, че седалището на дружеството е София. „Лицето е 43-годишен български граждани има криминални регистрации, но те не са по линия на наркотрафик и разпространение на наркотични вещества“, обясни Младен Маринов. „Продължават процесуално-следствените действия на територията на София за документиране на всички действия и оглед на склада, където е претоварена стоката, разпитват се свидетели“, каза още той.", "date": "2017.05.21", "title": "Главният секретар на МВР с горещи подробности за българина,изпратил 400-те кила хероин за Холандия "}
{"url": "http://pik.bg/%D1%82%D0%BE%D0%B7%D0%B8-%D1%87%D0%B0%D0%B9-%D1%89%D0%B5-%D0%BD%D0%B0%D0%BA%D0%B0%D1%80%D0%B0-%D0%BA%D0%BE%D0%B6%D0%B0%D1%82%D0%B0-%D0%B2%D0%B8-%D0%B4%D0%B0-%D1%81%D0%B8%D1%8F%D0%B5-news659767.html", "text": "Постоянно търсим тайната на перфектната кожа. Тя отразява нашето здраве, затова добрата диета, тренировките и пиенето на достатъчно вода могат да направят чудеса за кожата ви. Освен това, редовното пиене на чая оолонг ще накара лицето ви да придобие хубав блясък. Този полуферментирал чай произлиза от Китай и е комбинация между зелен и черен. Има невероятни ползи за здравето и красотата ни - от подобряване на състоянието на кожата ни до помощ при слънчеви изгаряния и тъмни кръгове под очите. Вместо да давате купища пари за серуми, може да пиете по няколко чаши чай оолонг на ден (препоръчително е 3), съветва \"Ай Уомън\". Според едно японско проучване тази напитка има способността да помага при кожни проблеми, сред които екзема и бледост. Чаят не само подобрява тена на лицето ви, но също така прави кожата по-еластична и блестяща. Оолонг е прекрасен избор, когато имате нужда от детоксикация и да се отървете от токсините и свободните радикали. Спомага за забавяне на признаците на стареене като бръчки и тъмни петна. Най-добрият начин да го приготвите е в кана: определеното количество чай се залива с кипяща вода, която се излива веднага, мокрият чай се оставя в каната. След това тя се пълни с вряла вода и чаят се оставя да се запари от 2-4 минути. Накрая прецеждате и пиете още топъл.", "date": "2017.05.21", "title": "Този чай ще накара кожата ви да сияе"}
{"url": "http://pik.bg/%D1%81%D1%82%D0%B8%D1%81%D0%BD%D0%B0%D1%82%D0%B0-%D1%80%D0%B0%D0%B1%D0%BE%D1%82%D0%B0-62-%D0%B3%D0%BE%D0%B4%D0%B8%D1%88%D0%B5%D0%BD-%D0%BE%D1%82-%D1%88%D1%83%D0%BC%D0%B5%D0%BD-%D0%BF%D1%80%D0%BE%D0%B1%D0%B2%D0%B0-%D0%B4%D0%B0-%D0%BF%D0%BE%D0%B4%D0%BA%D1%83%D0%BF%D0%B8-%D0%BA%D0%B0%D1%82%D0%B0%D0%B4%D0%B6%D0%B8%D0%B8-%D1%81-20-%D0%BB%D0%B5%D0%B2%D0%B0-news659760.html", "text": "62-годишен водач от шуменското село Буйновица опитал да подкупи пътни полицаи, съобщиха от Областната дирекция на МВР в Разград. Р.С. бил спрян за проверка в град Исперих около 10 часа на 19 май, съобщи \"Топновини.бг\". Той шофирал „Дачия Логан“, без да постави предпазен колан. За да не извършат служителите от автопатрулния екип съответните действия, водачът пуснал в служебния автомобил сумата от 20 лева. По случая е образувано бързо производство.", "date": "2017.05.21", "title": "СТИСНАТА РАБОТА! 62-годишен от Шумен пробва да подкупи катаджии с 20 лева"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D1%80%D0%BE%D1%84-%D0%B2%D1%83%D1%87%D0%BA%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%BA%D0%BE%D0%B9-%D0%B5-%D1%82%D0%BE%D0%B7%D0%B8-%D0%B1%D0%BE%D0%B8%D0%BB-%D0%B1%D0%B0%D0%BD%D0%BE%D0%B2-%D1%87%D0%B5-%D0%B4%D0%B0-%D0%B5-%D1%88%D0%B5%D1%84-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-news659742.html", "text": "Безотговорната политическа класа вече много години решава културата на България да се управлява от актьори. А те заедно с певците от областта на забавната музика през настоящето ни са едни от най-ограничените хора с нулеви знания за сложните закони на художествената култура. Може ли културното министерство пак да бъде яздено от световно неизвестния Боил Банов, след като в тази област имаме редица блестящи и масово ценени авторитети. Какво му е предимството на този Боил, освен че дори и неговите колеги сред театралите се чудят кой е. Може би трябва да го приемем, защото той и Вежди Рашидов не свършиха нищо полезно за киното, за театъра. Иначе сладкодумният и даровит творец Вежди Рашидов за два мандата се интересуваше само от музеите и галериите. Той удостои толкова важната художествена литература с нулево внимание. По времето на Рашидов, както и при неговите предшественици, театралните и филмовите дейности затънаха в голяма криза, в бедността на съдържанието си. А кръчмарщината и психопатството на сцената и на екрана изместваха истинското изкуство.", "date": "2017.05.21", "title": "САМО В ПИК И РЕТРО: Проф. Вучков изригна: Кой е този Боил Банов, че да е шеф на културата?!"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%BE-%D0%B1%D0%B0%D0%B1%D0%B0-%D0%BE%D1%82-%D1%80%D0%B0%D0%B7%D0%B3%D1%80%D0%B0%D0%B4-%D0%B4%D0%B0%D0%B4%D0%B5-30-%D0%B1%D0%BE%D0%BD%D0%B0-%D0%BD%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news659763.html", "text": "Възрастна жена е предала на измамници около 30 000 лева, съобщиха от МВР - Разград. 79-годишна жена от Разград е станала жертва на телефонна измама. Между 13.30 и 18 часа в петък тя била въведена в заблуждение, че помага в полицейска акция по залавяне на измамници и хвърля през терасата на улицата найлонов плик с 9 000 евро, 200 долара и 11 500 лв. По случая се води разследване за престъпление по чл.209, ал.1 от НК.", "date": "2017.05.21", "title": "ПОРЕДНО! Баба от Разград даде 30 бона на ало-измамници "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D0%B8%D0%BD%D1%8A%D1%82-%D0%BD%D0%B0-%D1%81%D0%B5%D0%BB%D1%81%D0%BA%D0%B8-%D0%BA%D0%BC%D0%B5%D1%82-%D1%81%D0%B5-%D0%B7%D0%B0%D0%B4%D1%83%D1%88%D0%B8-%D0%B2-%D0%BF%D0%BE%D0%B6%D0%B0%D1%80-news659764.html", "text": "40-годишен мъж се задуши при пожар в дома си. Трагедията се разиграла в петък вечер. По първоначални данни загиналият е Даньо Драгански, син на кмета на Зелениково, разказват от \"Марица\". Причините за инцидента се уточняват. Днес е погребението.", "date": "2017.05.21", "title": "ТРАГЕДИЯ! Синът на селски кмет се задуши в пожар"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-25-%D0%B3%D0%BE%D0%B4%D0%B8%D1%88%D0%B5%D0%BD-%D0%BF%D0%BE%D0%B8%D1%81%D0%BA%D0%B0-%D0%BF%D1%80%D0%BE%D1%88%D0%BA%D0%B0-%D0%BE%D1%82-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D1%81%D0%B8-%D0%B8-%D0%BF%D1%80%D0%BE%D0%B1%D0%B2%D0%B0-%D0%B4%D0%B0-%D1%81%D0%B5-%D1%83%D0%B1%D0%B8%D0%B5-%D1%81-%D1%85%D0%B0%D0%BF%D1%87%D0%B5%D1%82%D0%B0-news659765.html", "text": "25-годишно момче от Петрич вчера вдигна на крак роднините си и лекарите в петричката болница, младият мъж изпил шепа лекарства в опит да умре. Часове по-рано бил видимо разстроен и искал прошка от близките си приятели. Следобед се затворил в стаята си, изпил смъртоносния коктейл и не излязъл повече, час по-късно бил открит от майка си, в тежко състояние, съобщи \"Струма.ком\". Незабавно е закаран в петричката болница, където лекарите спасили живота му. Отново причината е тежка депресия, в която изпаднал младият мъж. Напоследък подобни състояния се превръщат в бич за обществото, все по често млади хора посягат на живота си, депресирани, отчаяни. От началото на годината до момента над 11 души направиха опит да прекъснат живота си по този начин. Млади жени и мъже, посягат към лекарства, примесени с алкохол, за да умрат, коментират лекари. Според тях хората подценяват депресивните състояние и не вземат мерки навреме, което води до задълбочаването им и фатални последици.", "date": "2017.05.21", "title": "ПОТРЕС! 25-годишен поиска прошка от близките си и пробва да се убие с хапчета "}
{"url": "http://pik.bg/%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D1%8F-%D1%87%D0%B5%D0%B7-%D0%B2%D0%BB%D0%B0%D0%B3%D0%B0%D1%82-31-%D0%BC%D0%B8%D0%BB%D0%B8%D0%BE%D0%BD%D0%B0-%D0%BB%D0%B5%D0%B2%D0%B0-%D0%B2-%D1%81%D0%BE%D1%84%D0%B8%D1%8F-news659766.html", "text": "В София ще бъдат вложени близо 31 млн. лева. Това е заложено в амбициозната инвестиционна програма на ЧЕЗ \"Разпределение\" за 2017 година, съобщават от компанията. От дружеството подчертават, че сумата значително ще нарасне в резултат на изкупуванията на енергийни съоръжения на трети страни, които следва да са собственост на дружеството. ЧЕЗ \"Разпределение\" се ангажира да изкупи всички съоръжения, за които бъдат представени необходимите документи. Подмяната на стратегически кабел 110 kV е един от проектите с най-важно обществено значение в София през тази година. Той ще подобри надеждността на електрозахранването на 39 000 клиенти от 9 района (Триадица, Красно село, Средец, Лозенец, Красна поляна, Възраждане, Илинден, Младост, Искър). Предвижда се и реконструкция на една от ключовите подстанции на ЧЕЗ в столицата с цел да се подобри електрозахранването на 32 000 клиенти от район Искър и Младост. Сателитните населени места, които много бързо се разрастват са специален акцент в инвестиционната програма на ЧЕЗ в столицата. В тях расте консумацията на електроенергия. Това налага и адаптиране на мрежата към по-големите потребности от електроенергия там. От ЧЕЗ обръщат внимание, че реализацията на амбициозната им програма налага временни изключвания на електрозахранването, за подготовка на мрежата за ремонтните работи и въвеждане на новите съоръжения в експлоатация. Компанията уверява, че е предприела всички необходими мерки за ограничаване на неудобствата на клиентите до минимум. Изготвен е план за осигуряване на резервно захранване навсякъде, където има техническа възможност на местата, на които ще се работи, а превключванията ще се извършват нощем. Инвестиционната програма в столицата е част от планирания рекорден обем инвестиции на ЧЕЗ в цяла Западна България през 2017 г. в обем на общо 130 млн. лева.", "date": "2017.05.21", "title": "ИНВЕСТИЦИЯ! ЧЕЗ влагат 31 милиона лева в София "}
{"url": "http://pik.bg/%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%BF%D1%80%D0%B8-%D0%BC%D0%BE%D0%B7%D1%8A%D1%87%D0%BD%D0%B0-%D1%81%D0%BC%D1%8A%D1%80%D1%82-%D0%B8%D0%B7%D0%BA%D0%BB%D1%8E%D1%87%D0%B2%D0%B0%D1%82-%D1%81%D0%B8%D1%81%D1%82%D0%B5%D0%BC%D0%B8%D1%82%D0%B5-%D0%B0%D0%BA%D0%BE-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BE%D1%82%D0%BA%D0%B0%D0%B6%D0%B0%D1%82-%D0%B4%D0%B0-%D0%B4%D0%B0%D1%80%D1%8F%D1%82--news659768.html", "text": "Незабавно изключване на животоподдържащите системи, ако близките на пациент в мозъчна смърт откажат да дарят органите му. Такава идея лансира новият заместник-министър на здравеопазването д-р Мирослав Ненков. Предложението вече предизвика доста спорове заради поставянето на такъв ултиматум, съобщава Нова телевизия. Според Ненков практиката е популярна в цяла Европа, но у нас не е регламентирана със закон. Затова и страната ни била на последното място по съгласие за донорство. Против идеята обаче се обявиха от пациентските организации. В писмо до медиите те определиха евентуалната промяна в закона като „изнудване на близките на пациентите, изпаднали в мозъчна смърт\".", "date": "2017.05.21", "title": "Зам.-министър предложи: При мозъчна смърт изключват системите, ако близките откажат да дарят органите"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BD%D0%B0-%D0%B2%D0%B0%D0%BD%D1%8F-%D0%B4%D0%B6%D0%B0%D1%84%D0%B5%D1%80%D0%BE%D0%B2%D0%B8%D1%87-%D0%B1%D0%B8%D1%82%D0%B0-%D0%BA%D0%B0%D1%82%D0%BE-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D1%81%D0%BF%D0%B8%D1%80%D0%BA%D0%B0%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81-news659721.html", "text": "Съпругата на футболиста Ваня Джаферович – Евгения преди години също е била бита на спирка на градския транспорт в София от непозната жена. Историята е почти идентична с тази, станала преди дни в Бургас, когато \"психично неуравновесеният\" 26-годишен Живко Кючуков изрита жестоко и без абсолютно никаква причина 73-годишна жена. Инцидентът стана на автобусна спирка пред погледите на свидетели, които останаха безучастни към бруталната агресия. Очевидците на случилото се с Евгения също останали равнодушни и само един от тях се съгласил да свидетелства пред полицията. Пред \"Събуди се...\" младата жена разказа, че по това време се занимавала активно с плуване и животът й бил свързан изцяло с този спорт. Прибирала се вкъщи след тренировка, когато се случило нападението. Евгения сподели, че може да си обясни агресията, но не иска да приеме равнодушието, с което хората приемат насилието. Тя допълни, че вижда агресия още в детската градина и е обезпокоена от това какво поколение ще възпитаме като нация. „Агресия винаги е имало, въпросът е как тя се контролира”, коментира на свой ред социалният антрополог Харалан Александров. Според него агресивното поведение е вътре в нас и не е нужно да бъде предизвикано. „Когато си гневен, си като обладан от демон. За упражняването на насилие трябва да има не само наказания, но и превенция”, категоричен бе Александров.", "date": "2017.05.21", "title": "ПОТРЕС! Съпругата на Ваня Джаферович бита като жената на спирката в Бургас!"}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BE%D1%82-%D0%B1%D1%81%D0%BF-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D0%B5%D0%B7%D0%B8%D0%BA%D1%8A%D1%82-%D0%BD%D0%B0-%D0%B3%D0%BB%D1%83%D1%85%D0%BE%D0%BD%D0%B5%D0%BC%D0%B8%D1%82%D0%B5-%D0%B4%D0%B0-%D1%81%D1%82%D0%B0%D0%BD%D0%B5-%D0%BE%D1%84%D0%B8%D1%86%D0%B8%D0%B0%D0%BB%D0%B5%D0%BD-news659769.html", "text": "Депутати от БСП предлагат жестомимичният език да стане официален наравно с българския език. Ако предложението им бъде прието, в училище, дори да има едно дете с увреден слух, на него ще му бъде осигурен постоянно преводач, който да му помага в уроците, съобщава Би Ти Ви. Проектозаконът би трябвало да доведе до национален регистър на жестомимичните преводачи, такива да има във всяка институция, а в интегрираните интегрираните училища – асистнет-преводач дори при едно дете с увреден слух.", "date": "2017.05.21", "title": "Депутати от БСП предлагат езикът на глухонемите да стане официален"}
{"url": "http://pik.bg/%D0%B6%D0%B8%D0%B2%D0%B8-%D0%B4%D0%B0-%D0%B3%D0%B8-%D0%BE%D0%B6%D0%B0%D0%BB%D0%B8%D1%88-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%B2%D0%B5%D1%87%D0%B5-%D1%89%D0%B5-%D0%B2%D0%B7%D0%B8%D0%BC%D0%B0%D1%82-%D1%81%D1%8A%D1%81-141-%D0%BB%D0%B5%D0%B2%D0%B0-%D0%BF%D0%BE-%D0%BC%D0%B0%D0%BB%D0%BA%D0%BE-news659771.html", "text": "С 4% трябва да бъдат намалени заплатите на депутатите в края на май. Причината обаче не е в малкото време, което напоследък прекарват в пленарната зала, а данните на статистиката, според които средната заплата, от която зависят фишовете на народните представители, намалява, съобщи БиТиВи. Така през следващото тримесесечие депутатите ще получат със 141 лв. по-малко. Чистото им възнаграждение е 3069 лв. без надбавките за прослужено време или участие в комисии. Заплатите на министрите, премиера и президента също зависят от средната заплата за страната. Възнаграждението на държания глава ще бъде 6138 лева, на премиера над – 4700 лв., а на министрите малко под 4000 лв. Депутатите не замразиха заплатите си, както предлагаше БСП,следващата им актуализация ще е след 3 месеца.", "date": "2017.05.21", "title": "ЖИВИ ДА ГИ ОЖАЛИШ! Депутатите вече ще взимат със 141 лева по-малко "}
{"url": "http://pik.bg/%D1%80%D1%83%D1%81%D0%BA%D0%B0-%D0%B0%D0%BA%D1%82%D1%80%D0%B8%D1%81%D0%B0-%D1%80%D0%B0%D0%B7%D0%B3%D0%BE%D0%BB%D0%B8-%D0%BD%D0%B0%D0%BF%D1%80%D0%B0%D1%89%D1%8F%D0%BB%D0%B0-%D0%B3%D1%80%D1%8A%D0%B4-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D0%B9%D0%BA%D0%B8-%D1%81%D1%80%D0%B5%D1%89%D1%83-%D1%81%D0%BC%D0%B5%D1%82%D0%B8%D1%89%D0%B5-news659772.html", "text": "Руската актриса Надежда Нечаева записа видеообръщение към жителите на Брянска област, в което призова да се спре строителството на депо за отпадъци край Карачево. На кадрите, обиколили мрежата, се вижда, че актрисата произнася пламенното си слово на фона на бъдещото сметище, разголила напращяла гръд. По думите на природозащитничката, депото е потенциална опасност за всички жители: \"Никой няма да се спаси! Всички ще загинем\", предава думите на актрисата \"Брагазета\".", "date": "2017.05.21", "title": "Руска актриса разголи напращяла гръд, протестирайки срещу сметище "}
{"url": "http://pik.bg/%D0%BC%D0%BE%D1%80%D1%81%D0%BA%D0%B8-%D0%BB%D1%8A%D0%B2-%D0%B7%D0%B0%D0%B2%D0%BB%D0%B5%D1%87%D0%B5-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-%D0%BF%D0%BE%D0%B4-%D0%B2%D0%BE%D0%B4%D0%B0%D1%82%D0%B0-%D0%BF%D1%80%D0%B5%D0%B4-%D0%BF%D0%BE%D0%B3%D0%BB%D0%B5%D0%B4%D0%B8%D1%82%D0%B5-%D0%BD%D0%B0-%D0%B4%D0%B5%D1%81%D0%B5%D1%82%D0%BA%D0%B8-%D1%85%D0%BE%D1%80%D0%B0-%D0%B2%D0%B8%D0%B4%D0%B5%D0%BE-news659775.html", "text": "Морски лъв нападна неочаквано момиченце, посетителка на зоокът в Британска Колумбия, Канада. Детето седнало по-близо, за да разгледа животното. Морският лъв внезапно изскочил от водата, захапал момиченцето за роклята и го завлякъл под водата. Очевидец скочил на мига след детето и за секунди го измъкнал на повърхността. Мъжът предал треперещото от страх момиченце на родителите му и сам излязъл на брега. За щастие при инцидента никой не е пострадал.", "date": "2017.05.21", "title": "Морски лъв завлече момиченце под водата пред погледите на десетки хора (ВИДЕО)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B5-%D0%BF%D1%8A%D0%BB%D0%BD%D0%B0-%D0%BF%D0%B5%D1%82-%D1%87%D0%B0%D1%81%D0%B0-%D0%BE%D0%B3%D0%BD%D0%B5%D0%B1%D0%BE%D1%80%D1%86%D0%B8-%D0%B3%D0%B0%D1%81%D0%B8%D0%BB%D0%B8-%D0%B7%D0%B0%D0%B4%D1%83%D1%88%D0%B5%D0%BD%D0%B8%D1%8F-%D0%BA%D0%BC%D0%B5%D1%82%D1%81%D0%BA%D0%B8-%D1%81%D0%B8%D0%BD-news659770.html", "text": "Повече от 5 часа пожарникари от Пловдив и Раковски са се борили с пламъците, за да спасят сина на кмета на Зелениково. За съжаление 40-годишният Даньо Драгански е бил открит мъртъв при пожара, разказват от \"Марица\". Трагедията се разиграла около 1,20 ч. в събота. Първоначално постъпилият сигнал бил, че гори стая в къщата на семейството. Към мястото поел един екип на пожарната от Раковски, по-късно на помощ му се притекли още два от Пловдив. Пламъците изпепелили 100 кв.м. сгради, спасени са били други две в съседство. Гасенето продължило почти цялата нощ до 7 ч. сутринта, разказаха хора от селото. Причините за инцидента се разследват.", "date": "2017.05.21", "title": "ТРАГЕДИЯТА Е ПЪЛНА! Пет часа огнеборци гасили задушения кметски син "}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%BE%D1%82%D0%BA%D1%80%D0%B8%D1%85%D0%B0-%D1%82%D1%80%D1%83%D0%BF-%D0%BD%D0%B0-%D0%BC%D0%BB%D0%B0%D0%B4-%D0%BC%D1%8A%D0%B6-%D1%81-%D0%BD%D0%B0%D0%B9%D0%BB%D0%BE%D0%BD%D0%BE%D0%B2%D0%B0-%D1%82%D0%BE%D1%80%D0%B1%D0%B8%D1%87%D0%BA%D0%B0-%D0%BD%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%B8-%D0%B7%D0%B0%D0%B2%D1%8A%D1%80%D0%B7%D0%B0%D0%BD%D0%B8-%D1%80%D1%8A%D1%86%D0%B5-%D1%81%D1%8A%D1%81-%D1%81%D0%B2%D0%B8%D0%BD-news659757.html", "text": "Московски полицаи са открили трупа на 34-годишен мъж в апартамент на улица \"Рокотов\", в югозападната част на руската столица. Върху главата на мъжа имало нахлузена найлонова торбичка, а ръцете му били вързани със \"свински опашки\", съобщава \"Лайф.ру\". Трупът бил намерен в  неделя, 21 май. Полицаите били извикани от брата на младия мъж, който получил есемес: Готов съм. Идвай да ме погребеш\". В момента криминалистите уточняват причината за смъртта на мъжа, както и обстоятелствата около нея.", "date": "2017.05.21", "title": "ЗЛОВЕЩО! Откриха труп на млад мъж с найлонова торбичка на главата и завързани ръце със \"свински опашки\""}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D0%B8%D0%BB%D0%B8-%D0%BF%D0%B0%D0%B2%D0%BB%D0%BE%D0%B2%D0%B0-%D0%B2-%D0%B4%D0%B5%D0%BF%D1%80%D0%B5%D1%81%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%81%D0%BA%D1%8A%D0%BF%D0%B8%D1%82%D0%B5-%D1%87%D0%B0%D0%BD%D1%82%D0%B8-news659495.html", "text": "Лиляна Павлова е изпаднала в истинска модна депресия, споделят нейни съпартийци. Новият вицепремиер, която ще отговоря за председателството ни на ЕС, понесе жестоки удари по повод фигурата си, чантите, които носи, а за капак - и зелената сатенена риза, която бе избрала за клетвата на новото правителство. Социалните мрежи закипяха от негативни коментари, което не се е харесало на иначе твърдата Павлова. Като за капак дори дъщеря й била наранена от ужасните подхвърляния за майка си. „Аз мога да понеса всичко, но когато виждам, че детето ми също страда, ми става изключително неприятно. Не може да нападаш по този грозен начин човек, когото не познаваш. Никой не си избира фигурата”, обяснявала Павлова пред свои приятелки в ГЕРБ. Въпреки техните успокоения това никак не й помогнало. Тя дори решила да се скрие за известно време от медийното пространство, освен ако не е твърде наложително. Това била и причината миналата седмица Павлова да не отиде на срещата при президента, където бе обсъждан въпросът за председателството на ЕС. При Радев се яви единствено Екатерина Захариева в качеството си на вицепремиер и министър на външните работи, което се стори малко странно на всички. Причината Павлова да не отиде е, че е много наранена от всички ужасни коментари по неин адрес. Припомняме, че атаката срещу Павлова започна още при съставянето на правителството. Тя бе набедена, че носи прескъпи маркови чанти. От темата за дамския аксесоар обаче Павлова бе нападната по особено жесток начин за фигурата си и килограмите. Като капак бе и изключително неподходящият й тоалет на клетвата на кабинета „Борисов 3”. За тържествения ден, може би без да съобрази важността на събитието, Павлова бе избрала зелена сатенена риза, която контрастираше ярко на всички останали тоалети. Това даде повод на зложелателите да я нападнат, а по-близките й приятелки в партията са я посъветвали да потърси професионална помощ. Така Павлова решила да направи кратка, но изключително ценна справка със стилист, който да й помогне. „Тя ще има много важни срещи покрай длъжността, която заема сега в правителството, и е абсолютно недопустимо да е неподходящо облечена”, допълват съпартийци на вицепремиера.", "date": "2017.05.21", "title": "САМО В ПИК И РЕТРО! Лили Павлова в депресия заради скъпите чанти  "}
{"url": "http://pik.bg/%D1%83%D0%BD%D0%B3%D0%B0%D1%80%D1%86%D0%B8%D1%82%D0%B5-%D1%81%D0%B5-%D0%B7%D0%B0%D1%8F%D0%B6%D0%B4%D0%B0%D1%82-%D1%81-%D0%BD%D0%B0%D1%88%D0%B8%D1%82%D0%B5-%D0%BA%D0%BB%D0%B5%D0%BA-%D1%88%D0%BE%D0%BF%D0%BE%D0%B2%D0%B5-news659774.html", "text": "Високите цени на наемите и липсата на търговски площи в притискат собствениците на малки магазини в цяла Европа. Притежателите на магазинчета в София са се справили с този проблем, откривайки серия магазини на нивото на коляното на човек, разказват от унгарския информационен портал 24.hu. Клиентът може да получи достъп до необходимите предмети клекнал или на колене, но идеята е успешна и българската столица е наводнена с подобни магазинчета, познати като „клекшопове“ , които са конкуренти на улавящите погледа витрини по улицата. През последните години тези магазини получават натиск от големите вериги супермаркети и от развитието на потребителското общество, така че през следващите няколко години едно малко познато, но шарено място може да изчезне от лицето на един от големите градове в Европа", "date": "2017.05.21", "title": "Унгарците се заяждат с нашите клек-шопове"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B5-%D0%BC%D1%8A%D0%B6%D1%8A%D1%82-%D0%BE%D1%82-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D0%BA%D0%BE%D0%B9%D1%82%D0%BE-%D1%83%D0%B1%D0%B8-%D1%82%D1%8A%D1%89%D0%B0-%D1%81%D0%B8-news659724.html", "text": "46-годишен мъж, обявен за издириване за тежко криминално престъпление, е установен и задържан от кърджалийски полицаи в село Черноочене снощи около 22.00 часа, съобщиха от Областната дирекция на МВР. В 15.10 часа вчера на тел.112 е постъпил сигнал, че мъж с порезни рани в областта на корема е търсил медицинска помощ в село Пчеларово. Автопатрул на Районно управление „Полиция” - Кърджали незабавно е предприел обход на района за установяване на съмнителното лице. В 19.30 часа за общодържавно издирване е бил обявен 46-годишен мъж с инициали К.И. за извършено тежко криминално престъпление в Стара Загора. Първоначалните данни сочат, че съществува вероятност издирваният да се укрива на територията на област Кърджали. С разпореждане на директора на ОД на МВР - Кърджали старши комисар Венцислав Момчилов е създадена група от криминалисти в дирекцията и Районно управление „Полиция” - Кърджали за активни действия по установяването на издирвания. Извършени са проверки на десетки места и в 21.50 часа в село Черноочене е бил установен издирваният мъж. Той е задържан е и транспортиран до Центъра за спешна помощ в Кърджали. Претърпял е медицинска интервенция в болницата, където е оставен за лечение под полицейска охрана.", "date": "2017.05.21", "title": "ОТ ПОСЛЕДНИТЕ МИНУТИ! Задържан е мъжът от Стара Загора, който уби тъща си  "}
{"url": "http://pik.bg/%D0%B8%D0%B7%D0%BB%D0%BE%D0%B6%D0%B8%D1%85%D0%BC%D0%B5-%D1%81%D0%B5%D1%82%D1%80%D0%B8%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B2-%D0%B1%D0%B5%D0%BB%D0%B3%D1%80%D0%B0%D0%B4-%D0%B7%D0%B0-%D0%B8%D0%B7%D1%82%D0%BE%D1%87%D0%B2%D0%B0%D0%BD%D0%B5-%D0%BD%D0%B0-%D0%BA%D0%B0%D1%80%D1%82%D0%B8-news659720.html", "text": "Сръбската полиция е арестувала трима българи за източване на кредитни карти. Те са поставяли скимиращи устройства на банкоматите и по този начин са крали ПИН – кодовете на кредитните карти, съобщава \"Български новини\". При обиск на тяхното жилище в Белград са намерени още 5 скимиращи устройства, 4 кредитни карти, четец за кредитни карти и компютри, които те са използвали за извършване на престъпленията си. Тримата са на възраст съответно на 21, 25 и 48 години. Те са предадени на прокуратурата в Белград.", "date": "2017.05.21", "title": "ИЗЛОЖИХМЕ СЕ!Трима българи арестувани в Белград за източване на карти "}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%88%D0%B2%D0%B5%D0%B9%D1%86%D0%B0%D1%80%D1%86%D0%B8%D1%82%D0%B5-%D0%B3%D0%BB%D0%B0%D1%81%D1%83%D0%B2%D0%B0%D1%82-%D0%B4%D0%BD%D0%B5%D1%81-%D0%B7%D0%B0-%D0%BF%D0%BE%D0%B5%D1%82%D0%B0%D0%BF%D0%BD%D0%BE-%D0%BE%D1%82%D0%BA%D0%B0%D0%B7%D0%B2%D0%B0%D0%BD%D0%B5-%D0%BD%D0%B0-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D0%B5%D0%BD%D0%B5%D1%80%D0%B3%D0%B8%D1%8F-news659707.html", "text": "Швейцарците ще се произнесат днес на референдум относно нов закон, чиято цел е ядрената енергия постепенно да бъде заменена с възобновяеми енергийни източници, съобщи АФП. Проектът за преразглеждане на закона за енергетиката е резултат от дълъг процес, започнал след ядреното бедствие във Фукушима, предизвикано от гигантско цунами през март 2011 г. в Япония. Според социологическо проучване от 10 май на института gfs.bern 56% от швейцарците подкрепят новия закон, 37% са против него, а 7% от запитаните не могат да вземат решение. Няколко седмици след катастрофата във Фукушима Швейцария, която има пет атомни реактора, произвеждащи около една трета от електричеството в страната, реши да се откаже от ядрената енергия към 2034 г. Парламентът подкрепя новия закон, но най-голямата швейцарска партия Демократичния съюз на центъра поиска референдум по този въпрос, защото смята, че прилагането на текста ще доведе до по-високи сметки и ще застраши електроснабдяването. Според партията трансформирането на цялата енергийна система ще струва около 200 млрд. швейцарски франка (183 млрд. евро) до 2050 г. Това значи, че на четиричленно домакинство ще се падат по 3200 швейцарски франка (2900 евро) годишно допълнителни разходи за сметки и данъци. Правителството оспорва тези сметки и казва, че оскъпяването за четиричленно домакинство ще бъде само 40 швейцарски франка на година.", "date": "2017.05.21", "title": "ВАЖНО! Швейцарците гласуват днес за поетапно отказване на ядрената енергия "}
{"url": "http://pik.bg/%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D0%B4%D0%B6%D0%BE%D1%80%D0%B4%D0%B6-%D0%BC%D0%B0%D0%B9%D0%BA%D1%8A%D0%BB-%D0%B8%D1%81%D0%BA%D0%B0-%D0%BA%D1%8A%D1%89%D0%B0%D1%82%D0%B0-%D0%BC%D1%83-%D0%B8-%D0%BD%D1%8F%D0%BA%D0%BE%D0%BB%D0%BA%D0%BE-%D0%BC%D0%B8%D0%BB%D0%B8%D0%BE%D0%BD%D0%B0-news659761.html", "text": "2016 г. Джордж Майкъл има намерение да получи като наследство дома на певеца на стойност пет милиона лири. Както съобщава \"Дейли Мейл\", Фади Фаваз настоява още и за \"няколко милиона\" от авторските права на любимия си. Първоначално Фади смяташе да получи добри пари, издавайки книга за починалия идол, но мечтите му бяха \"порязани\" от издателите, които му предложиха максимум 50 хиляди лири. Ето защо Фаваз реши да поиска къщата на Джордж Майкъл, намираща се в центъра на Лондон. Както съобщава изданието, мъжът очевидно не иска да се раздели със стила си на живот, който имаше, докато бе жива поп легендата. Роднините на Джордж Майкъл обаче не са на едно мнение с Фади и със сигурност ще оспорят намеренията му. 43-годишният интимен приятел на починалия в края на", "date": "2017.05.21", "title": "Гаджето на Джордж Майкъл иска къщата му и \"няколко\" милиона "}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-12-%D0%B3%D0%BE%D0%B4%D0%B8%D1%88%D0%BD%D0%B0-%D1%8F%D0%BF%D0%BE%D0%BD%D0%BA%D0%B0-%D0%BD%D0%BE%D0%BA%D0%B0%D1%83%D1%82%D0%B8%D1%80%D0%B0-24-%D0%B3%D0%BE%D0%B4%D0%B8%D1%88%D0%BD%D0%B0-%D0%BC%D0%BC%D0%B0-%D1%81%D1%8A%D0%BF%D0%B5%D1%80%D0%BD%D0%B8%D1%86%D0%B0-news659708.html", "text": "Deep Jewels. Срещу Мо Мо се изправила 24-годишната Момоко Ямасаки, която в турнира има пет битки - две победи и три загуби. Само три минути след началото на срещата, според правилата на ММА борбата, малкото момиче успява да направи задушаваща хватка над съперницата си и принуждава реферите да свирят край на боя.", "date": "2017.05.21", "title": "СЕНЗАЦИЯ! 12-годишна японка нокаутира 24-годишна ММА съперница "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D1%80%D0%B8%D0%BC%D0%B0-%D1%82%D1%83%D1%80%D0%B8%D1%81%D1%82%D0%B8-%D0%B7%D0%B0%D1%81%D0%B5%D0%B4%D0%BD%D0%B0%D1%85%D0%B0-%D0%B2-%D0%BF%D1%80%D1%8F%D1%81%D0%BF%D0%B0-%D0%BD%D0%B0%D0%B4-%D0%B5%D0%B7%D0%B5%D1%80%D0%BE%D1%82%D0%BE-%D0%BE%D0%BA%D0%BE%D1%82%D0%BE-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8-%D0%B3%D0%B8-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-news659713.html", "text": "Планински спасители оказват помощ на трима туристи, заседнали при пряспа в Пирин, над езерото Окото. Това съобщи  „Фокус“, цитирайки Планинската спасителна служба (ПСС) към Българския червен кръст (БЧК). Заседналите хора са слизали от връх Вихрен в посока към Банско. В момента чакат планински спасители да ги преведат през една преспа, тъй като навсякъде е хлъзгаво и обледенено. Случаят е регистриран сутринта.", "date": "2017.05.21", "title": "ИЗВЪНРЕДНО! Трима туристи заседнаха в пряспа над езерото Окото-спасители ги евакуират "}
{"url": "http://pik.bg/%D0%B0%D1%82%D0%B0%D0%BA%D0%B0-%D1%82%D0%B0%D0%BB%D0%B8%D0%B1%D0%B0%D0%BD%D0%B8%D1%82%D0%B5-%D1%83%D0%B1%D0%B8%D1%85%D0%B0-20-%D0%BF%D0%BE%D0%BB%D0%B8%D1%86%D0%B0%D0%B8-%D0%BF%D1%80%D0%B8-%D0%B0%D1%82%D0%B5%D0%BD%D1%82%D0%B0%D1%82-%D0%B2-%D1%8E%D0%B6%D0%B5%D0%BD-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news659714.html", "text": "При нападение на талибаните в Южен Афганистан са убити 20 полицейски служители, съобщи АФП. В ранните часове на неделя те са атакували няколко полицейски пункта в Южен Афганистан. Били са въоръжени с тежки и леки оръжия, а действията им срещу пунктовете са били координирани. Нападенията са извършени в провинция Забул.", "date": "2017.05.21", "title": "АТАКА! Талибаните убиха 20 полицаи при атентат в Южен Афганистан "}
{"url": "http://pik.bg/%D0%BC%D0%B2%D1%80-%D1%81-%D0%B0%D0%BA%D1%86%D0%B8%D1%8F-%D1%81%D1%80%D0%B5%D1%89%D1%83-%D0%B3%D0%BE%D0%BD%D0%BA%D0%B8%D1%82%D0%B5-news659716.html", "text": "МВР с акция срещу нелегалните гонки. От началото на годината досега са засечени седем опасни надпревари по пътищата на страната. Най-предпочитаните „писти” в София са булевардите „България”, „Околовръстен път”, „Цариградско шосе”. По данни на Национална полиция от началото на годината за цялата страна са установени 13 случая с нерегламентирани състезания на пътя. Най-много гонки такива са организирани в Стара Загора – 6 , в Пловдив - 4 , а в София засега не е засечена нито една. Санкциите при участието или организирането на гонки са лишаване от правото на управление на превозно средство в рамките на 12 месеца и глоба от 3000 лева. Черната статистика показва, че водачите на мотори са най-честите причинители на инциденти на пътя. От началото на 2017 г. са регистрирани 13 тежки пътнотранспортни произшествия, седем от които – с участието на мотористи.", "date": "2017.05.21", "title": "МВР с акция срещу гонките "}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B4%D0%B0%D0%BC%D0%B8-5-%D0%BD%D0%B0%D1%87%D0%B8%D0%BD%D0%B0-%D0%B4%D0%B0-%D0%BE%D1%82%D1%81%D0%BB%D0%B0%D0%B1%D0%BD%D0%B5%D1%82%D0%B5-%D0%B1%D0%B5%D0%B7-%D0%B4%D0%B0-%D0%BF%D1%80%D0%B0%D0%B2%D0%B8%D1%82%D0%B5-%D0%BD%D0%B8%D1%89%D0%BE-news659715.html", "text": "Изданието \"Новини Лондон\" е събрало на едно място любимите неща на всяка жена- как да отслабнете без да правите нищо. Или по-точно без да правите драматични диети или упражнения. Ето ги и тях: Опаковки от бонбони, обелки от плодове, черупки от ядки, пилешки кокали. Оставете за малко всички тези отпадъци на видно място, за да си напомняте визуално колко сте яли. Това може да ви накара да спрете, когато почувствате насита, сочат изследвания на Cornell Food and Lab Lab, цитирани от Reader’s Digest. Toва, разбира се, не означава да се храните в хаос и около вас да е винаги разхвърляно, просто ги сложете настрани, за да ви бъдат като знак за внимание. Забравете, че противоположностите се привличат. Изследователи отбелязват, че хората са склонни да се виждат повече с тези, които най-много им харесват. Предпочитаме хора, които споделят нашите политически и религиозни възгледи, които имат подобно наследство или географско местоположение и, както се оказва, имат подобно на нас тегло. Но ако сте с наднормено тегло и се опитвате да свалите няколко килограма, това може да е добре за вас, защото подсъзнателно следвате примера на по-слабите си приятели. Това не означава, че трябва да излизате само с хора, по-слаби от вас, просто се уверете, че сред приятелите ви има такива, които ви мотивират. Ако ядете само зеленчуци и непрекъснато ходите на фитнес, със сигурност няма да издържите много. Затова не мислете за този режим като бреме, а като начин на живот. Ограниченията не помагат на никого, затова, вместо да казвате „Не трябва да ям….“, кажете „Не искам да ям…“. Нека това да бъде осъзнат избор, а не наложено от някого правило. Свещи и затъмено осветление са перфектни за романтична вечеря, но ако държите на килограмите, е по-добре да заложите на силна светлина. Според проучване, публикувано в Journal of Marketing Research, хората, които се хранят в добре осветени заведения, е по-вероятно да поръчат здравословна храна, спрямо тези в притъмените. Поръчването на диетична кола може да изглежда като добър компромис между придържането към вашата диета и наслада от напитката, която обичате. Но изкуствените подсладители, използвани в повечето напитки, които не съдържат калории, не водят до загуба на тегло и дори могат да причинят напълняване, сочат изследвания, публикувани в \"Приложна физиология, хранене и метаболизъм\". Изкуствените химикали пречат на синтеза на важните ензими и хормони в тялото, което води до увеличаване теглото, съобщават тe.", "date": "2017.05.21", "title": "САМО ЗА ДАМИ! 5 начина да отслабнете без да правите нищо  "}
{"url": "http://pik.bg/%D0%B7%D0%B0%D1%85%D0%B2%D1%8A%D1%80%D0%BB%D0%B5%D0%BD%D0%B8-%D0%BA%D1%80%D0%B0%D0%BA-%D0%B8-%D1%80%D1%8A%D0%BA%D0%B0-%D1%81%D1%82%D1%80%D0%B5%D1%81%D0%BD%D0%B0%D1%85%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news659719.html", "text": "Капана в Пловдив осъмна с доста неприятна гледка до един от боклуджийските си кошове. Един крак със спортна обувка и една ръка с черна ръкавица стояха изхвърлени на паважа, съобщава \"Марица\". Хората от артистичния квартал, които вече попривикнаха с всякакви фестивали и хепънинги, се чудят дали това е част от преминала сценична изява или е нещо друго.", "date": "2017.05.21", "title": "Захвърлени крак и ръка стреснаха Пловдив "}
{"url": "http://pik.bg/%D1%81%D0%B8%D0%B4%D0%B5%D1%80%D0%BE%D0%B2-%D1%81%D0%BB%D0%BE%D0%B6%D0%B8-%D0%BA%D0%B0%D1%80%D1%82%D0%B8%D1%82%D0%B5-%D0%BD%D0%B0-%D0%BC%D0%B0%D1%81%D0%B0%D1%82%D0%B0-%D0%B7%D0%B0-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B1%D1%8F%D1%85-%D0%BF%D0%BE%D0%B4%D0%B2%D0%B5%D0%B4%D0%B5%D0%BD-%D0%B8-%D0%B0%D0%BA%D0%BE-%D1%81%D0%B5%D0%B3%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%BA%D1%8A%D1%81%D0%B0%D0%BC%D0%B5-news659712.html", "text": "Вероятно помъдряваме. Затова вече не се поддавам така на емоции. Това коментира пред Нова телевизия лидерът на \"Атака\" Волен Сидеров. Той допълни, че опитът му е показал, че негативните емоции не са от полза на никой политик. \"БСП явно има свои вътрешни проблеми и е нормално да скочи на друга партия, в случая Обединените патриоти, за да отклони вниманието от себе си. „Самото натрупване говори за кампания. Вадят се снимки от преди години в един и същи ден, така че да бъде притиснат премиера да се разграничи от нас, ако може, коалицията да се развали. Само преди седмици Нинова обясняваше, че само с Патриотите би се коалирала. Нека тя да реши за себе си кога сме добри, кога сме лоши\", допълни Сидеров, коментирайки острите нападки на Нинова срещу Валери Симеонов заради негов коментар по темата с нацистките поздрави. \"Общественото мнение не е трудно за манипулация. Много е лесно да лепнеш на някого етикет\", допълни Сидеров. Той коментира и казуса с бившия зам.-министър на регионалното развитие Павел Тенев, който подаде оставка заради снимка, на която е вдигнал ръка за нацистки поздрав: \"Дори шега с нацисткия поздрав се приема много негативно, много чувствително, особено от пострадалите от нацизма. Човекът си подаде оставката. Господин Симеонов се опита да го защити, защото е добър специалист и щеше да е полезен в сектора. Но грешката си е грешка. Господин Симеонов няма винаги изискан изказ. Но това е на втори план. Нека гледаме делата. Защото аз самият съм патил от непремерени думи и изказвания или от по-емоционални акции. Когато един политик го направи, трябва да има силата да го признае\". \"Категорично няма последователи в Обединените патриоти на нацизма като идеология. Тази тема би трябвало да бъде вече изчерпана. Нека гледаме към реалните неща, защото има много работи за вършене\", заяви лидерът на \"Атака\". Сидеров призна, че е бил подведен за \"много неща\" спрямо премиера Борисов: \"Това е занимание, с което човек може да се поболее. Нашите отношения с Борисов са изяснени. Гледаме се лице в лице без проблеми, разговаряме и действаме заедно, защото няма как иначе\". Лидерът на \"Атака\" допълни, че с натрупания опит и поуки и Патриотите, и ГЕРБ ще се държат по-разумно и \"преди да направят жест на скъсване, ще броят десет пъти по десет\".", "date": "2017.05.21", "title": "Сидеров сложи картите на масата за Бойко Борисов: Бях подведен! И ако сега трябва да скъсаме, ще броя десет пъти по десет!"}
{"url": "http://pik.bg/%D0%BA%D1%80%D1%8A%D0%B2-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D1%82%D0%B0%D0%BB%D0%B8%D0%B1%D0%B0%D0%BD%D0%B8-%D1%83%D0%B1%D0%B8%D1%85%D0%B0-20-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-news659717.html", "text": "При нападение на талибаните в Южен Афганистан са убити 20 полицейски служители, съобщава АФП. В ранните часове на неделя те са атакували няколко полицейски пункта в Южен Афганистан. Били са въоръжени с тежки и леки оръжия, а действията им срещу пунктовете са били координирани. Нападенията са извършени в провинция Забул.", "date": "2017.05.21", "title": "КРЪВ В АФГАНИСТАН! Талибани убиха 20 полицейски служители"}
{"url": "http://pik.bg/%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%83%D0%B4%D0%B0%D1%80%D0%B8-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-%D0%B0%D0%BA%D0%BE-%D0%B8%D1%81%D0%BA%D0%B0-%D0%B4%D0%B0-%D1%81%D0%B5-%D0%B7%D0%B0%D0%BD%D0%B8%D0%BC%D0%B0%D0%B2%D0%B0-%D1%81-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B5-%D1%81%D1%8A%D0%B4-news659727.html", "text": "БНР Изтеглянето на доклада за състоянието на отбраната и въоръжените сили - това за мен е абсурдно. Не можем да очакваме болният да оздравее, ако се скъса диагнозата. Това каза в „Неделя 150“ по президентът на Република България Румен Радев във връзка с изтеглянето на доклада за състоянието на армията от министъра на отбраната Красимир Каракачанов. Президентът заяви, че се е стигнало до днешното състояние на армията, точно заради дългогодишното производство на \"розови доклади\", които замитат проблемите. „Тези доклади само дават индулгенции на политиците, когато взимат решение по отношение на армията. Проблемите на армията могат да бъда решавани, само когато говорим истината и когато обсъждаме и решаваме реалните проблеми на армията“, каза държавният глава. „Изводите наистина са изключително тревожни. Те са реални, особено по отношение на човешкия фактор. 20% некомплект. Това е изключително много“, допълни той. По думите на държавния глава при войнишкия състав този некомплект е 30%. „Да не говорим за социалния статус на военнослужещите. Те също са важни. Имат важни задачи“, посочи Радев. Според него този доклад не задълбава поради неговата откритост в други важни проблеми. По думите му, ако с е задълбае в състоянието на техниката и въоръжението, ще се стигне до още по-тревожни констатации. „Давам само един пример. От всички изтребители МиГ – 29, които летят в момента, от две години би трябвало те да са на земята. Всичките летят с удължен ресурс, който върши нашият инженерно-технически състав по решение на командването на ВВС“, обясни президентът. Той обясни, че това не е задължение на този състав. Радев подчерта, че проблемите са сложни и не търпят отлагане. Според Румен Радев министърът на отбраната Красимир Каракачанов е опитен политик със сериозен опит в Комисията по отбрана и изрази убедеността си, че той познава добре проблемите на въоръжените сили. Според върховният главнокомандващ Красимир Каракачанов ще бъде един добър министър на отбраната, тъй като му личи, че милее истински за армията.", "date": "2017.05.21", "title": "ТЕЖКИ ДУМИ! Румен Радев удари Лозан Панов: Ако иска да се занимава с политика, да напусне съдебната система (ОБНОВЕНА)"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BC%D0%B2%D1%80-%D0%B8-%D0%B0%D0%B3%D0%B5%D0%BD%D1%86%D0%B8%D1%8F-%D0%BC%D0%B8%D1%82%D0%BD%D0%B8%D1%86%D0%B8-%D1%80%D0%B0%D0%B7%D0%B1%D0%B8%D1%85%D0%B0-%D1%81%D1%83%D0%BF%D0%B5%D1%80-%D0%BA%D0%B0%D0%BD%D0%B0%D0%BB-%D0%B7%D0%B0-%D0%B4%D1%80%D0%BE%D0%B3%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BD%D0%B0%D0%B4-400-%D0%BA%D0%B8%D0%BB%D0%B0-%D1%85%D0%B5%D1%80%D0%BE%D0%B8%D0%BD-news659722.html", "text": "Прокуратурата, Агенция \"Митници\" и МВР са провели операция по противодействие на наркотрафика.  Задържани са над 400 кг. хероин. Участие в брифинга ще вземат главният прокурор - г-н Сотир Цацаров, директорът на Агенция \"Митници\" - г-н Георги Костов и главният секретар на МВР - главен комисар Младен Маринов, поясниха от ведомството.", "date": "2017.05.21", "title": "ЕКШЪН! МВР и Агенция \"Митници\" разбиха супер канал за дрога. Задържаха над 400 кила хероин "}
{"url": "http://pik.bg/%D1%83%D1%87%D0%B8%D1%82%D0%B5%D0%BB-%D0%BF%D0%BE-%D0%B8%D1%81%D1%82%D0%BE%D1%80%D0%B8%D1%8F-%D0%BD%D0%B0%D0%BF%D0%B0%D0%B4%D0%BD%D0%B0-%D1%81%D0%B8%D0%B4%D0%B5%D1%80%D0%BE%D0%B2-%D0%BA%D0%BD%D0%B8%D0%B3%D0%B8%D1%82%D0%B5-%D0%BC%D1%83-%D1%81%D0%B0-%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%BE-%D0%B0%D0%BD%D1%82%D0%B8%D1%81%D0%B5%D0%BC%D0%B8%D1%82%D1%81%D0%BA%D0%B8-news659726.html", "text": "„Няма как да си правиш шега със сюжети, свързани с жертви на тоталитарни системи. Част от паметта на човечеството носи много болка”. Това каза пред БиТиВи учителят по история Емил Джасим. През седмицата в. „Сега” разкри, че предложеният от Обединените патриоти за зам.-министър на регионалното развитие Павел Танев се снимал в музея на восъчните фигури в Париж с вдигната ръка пред фигурата на Адолф Хитлер. Според изданието лидерът на НФСБ Валери Сименов нарекъл това шега. Самият Танев определи поведението си като обикновена глупост. Обединените патриоти обявиха, че заради скандала Павел Танев е в болница. Решението за оставката му ще бъде оповестено, след като той оздравее. Междувременно премиерът Бойко Борисов поиска да бъде отстранен шеф на дирекция във военното министерство също заради нацистки поздрав – Иво Антонов. Лидерът на „Атака” Волен Сидеров обяви вчера,че в редиците на патриотите няма нацисти. Според Емил Джасим това твърдение на Сидеров не се потвърждава от действията на представители на Обединените патриоти през годините. Той припомни, че Сидеров и негови поддръжници нападаха джамията в София. По думите на Джасим книги на Сидеров са откровено антисемитски. Учителят нарече програмата на патриотите псевдопатриотична. „Патриотизмът е да обичаш своето, а свои са всички български граждани – и евреите, и мюсюлманите, и циганите”, уточни Емил Джасим. Скандалът с нацистките поздрави коментира и София Коен, българка от еврейски произход. „Нацизмът е обявен за престъпление в международен план. Нацистките символи са забранени, освен когато се разказва историята. Шегата е неуместна, когато става дума за Холокоста”,коментира Коен.", "date": "2017.05.21", "title": "Учител по история нападна Сидеров: Книгите му са откровено антисемитски  "}
{"url": "http://pik.bg/%D0%B1%D1%80%D0%B0%D0%B2%D0%BE-%D0%B8%D0%B2%D0%B5%D1%82-%D0%BB%D0%B0%D0%BB%D0%BE%D0%B2%D0%B0-%D1%81-%D0%BF%D0%BE%D0%B1%D0%B5%D0%B4%D0%B0-%D0%B2-%D1%8F%D0%BF%D0%BE%D0%BD%D0%B8%D1%8F-news659730.html", "text": "Ивет Лалова стартира сезона на открито с победа в бягането на 200 метра на турнира по лека атлетика от сериите IAAF World Challenge в Кавазаки (Япония). Тя бе над всички с време от 22.98 секунди, съобщи БиТиВи Втора финишира Тифани Таунзенд (САЩ) с 23.31 секунди. Трета е Тоя Уисъл (Папуа Нова Гвинея) с 23.40. Българката заминава за Юджийн (САЩ), където на 27 май ще направи дебют за годината в Диамантената лига в бягането на 200 метра. Сред най-сериозните й съперничките за призовите места на американска земя ще бъдат холандката Дафне Схипърс и представителките на домакините Аликън Филикс и Тори Бауи и Илейн Томпсън от Ямайка.", "date": "2017.05.21", "title": "БРАВО! Ивет Лалова с победа в Япония "}
{"url": "http://pik.bg/%D1%84%D0%BE%D1%82%D0%BE%D0%B3%D1%80%D0%B0%D1%84%D0%BA%D0%B0-%D0%BF%D1%80%D0%B8%D0%B7%D0%BD%D0%B0-%D0%BD%D0%B0%D0%B8%D1%81%D1%82%D0%B8%D0%BD%D0%B0-%D0%B8%D0%BC%D0%B0%D0%BC%D0%B5-%D0%B2%D1%80%D1%8A%D0%B7%D0%BA%D0%B0-%D1%81-%D0%B4%D0%B8%D0%BC%D0%BE-%D0%B0%D0%BB%D0%B5%D0%BA%D1%81%D0%B8%D0%B5%D0%B2-news659723.html", "text": "Наистина имаме връзка с Димо Алексиев! Невероятна, силна връзка! Той е един от приятелите, които най-много ценя. И е от малкото хора, на които мога да се обадя в три през нощта, ако имам нужда. Това сподели пред Мариян Станков - Мон Дьо Красена Ангелова. Младата фотографка, която партнира на актьора в клипа на Миро \"Гълъбо\", допълни, че никак не обича да говори за личния си живот и предпочита да съдят за нея по снимките, които прави. Все пак Красена разкри, че е невероятно щастлива с мъжа, с когото живее. \"Заедно сме почти десет години! А Антон младши е нашият общ шедьовър\", сподели тя. Красена сподели, че един от най-интересните \"обекти\", които е снимала, е Лили Иванова. \"Нямаш представа как се променя тя на сцената след втората-третата песен! Превръща се в 20-годишно момиче\", сподели майсторката на обектива. Лили пък й върнала комплимента като й казала, че има най-невероятните очи - теменужено сини, които сияят, когато е щастлива.", "date": "2017.05.21", "title": "Фотографка призна: Наистина имаме връзка с Димо Алексиев!"}
{"url": "http://pik.bg/%D0%BA%D0%BE%D0%BD%D1%81%D1%83%D0%BB%D1%82%D0%B0%D0%BD%D1%82-%D0%BF%D0%BE-%D1%81%D1%8A%D0%B4%D0%B5%D0%B1%D0%BD%D0%B0-%D0%BF%D1%81%D0%B8%D1%85%D0%B8%D0%B0%D1%82%D1%80%D0%B8%D1%8F-%D0%BE%D0%B1%D1%8F%D1%81%D0%BD%D0%B8-%D0%B7%D0%B0%D1%89%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2%D1%81%D0%B5-%D0%BF%D0%BE-%D1%87%D0%B5%D1%81%D1%82%D0%BE-%D0%BF%D1%80%D0%B5%D0%B2%D1%8A%D1%80%D1%82%D0%B0%D1%82-news659725.html", "text": "Несигурността разрушава психичното здраве. Това води до „бърнаут” – прегаряне и такъв човек е опасен и за себе си и за околните, тъй като често той компенсира с лекарства, стимуланти и това отприщва агресивната вълна, чрез която той смята, че ще реши всичките си проблеми наведнъж. Такава картина, на проблемите с психичното здраве на българина, очерта пред БиТиВи проф. Петър Маринов, национален консултант по съдебна психиатрия. По думите му фактите по отношение на агресията у нас са много тревожни. „Във времена на преходи хората са несигурни и това води до ескалация на реакция на борба или бягство. Човек е свикна да се бори за съществуването си, но борбата може да бъде цивилизована или примитивна, което е физическата агресия”, коментира той. Психиатърът посочи, че има няколко варианта на агресия свързана с ярост. Гневът е деструктивно чувство и то се отправя навътре, когато е потиснато. Когато се излее става ярост. Яростта е крайно разрушителна, води до поражения, включително убийства, заяви той. Има личности, които са дефектни, коментира Маринов. Тези хора се нареждат в класификацията на психиатрията като „дисоциални личности”. Те са много особени, имат повърхностен чар, привличат други хора, но емоциите им са плитки, нямат усещане за съжаление, разкаяние, често влизат в битки и яростта се отключва много бързо. По повод случая с младото момче, което ритна и счупи таза на възрастна жена на спирка в Бургас, експертът каза, че шизофрения и вменяемост не са синоними. „Ако човек злоупотребява със субстанции може да се докара до състояние близо до шизофренията. Този казус трябва внимателно да се оцени. Проблемът е, че няма континюитет за лечението на психичноболния. След болницата вече никой не се интересува от него – няма институция, която да се грижи за това дали той е агресивен към близки или съседи”, каза Маринов. В системата ни се смята, че психиатрите могат да спрат насилието в общността, но това не е така. Той обърна внимание на проблем във Варна, свързан със закриването на клиниката по психиатрия. Според него в града ще има проблеми заради това и той призова министъра на здравеопазването да провери случая и да възстанови работата на клиниката. По повод двойното убийство в София –строителния предприемач застреля двама свои сътрудници. Тези т.нар. „неуредени сметки” са свързани с особености на личността, които са само основание да се разгърне подобна реакция. При всички случай това е атавистичен начин – типичен за примитивни животински видове.", "date": "2017.05.21", "title": "Консултант по съдебна психиатрия обясни защо българите все по-често превъртат "}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%81%D0%B5%D1%83%D0%BB-%D0%B8-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%B8%D0%BC%D0%B0%D1%82-%D0%BF%D0%BB%D0%B0%D0%BD-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news659728.html", "text": "Властите в Северна Корея в събота разпространиха кадри, за които твърдят, че са в подкрепа на скорошно разкритие, че Южна Корея и Съединените американски щати планират убийството на севернокорейския лидер Ким Чен-ун чрез биохимично вещество, съобщава \"Кореа Таймс\". На 5 май от Пхенян заявиха, че терористична групировка, подкрепяна от Централното разузнавателно управление (ЦРУ) на САЩ и разузнавателната на Сеул, е планирала биохимична терористична атака срещу Ким Чен-ун. Кадрите от Северна Корея показват мъж, чието лице е замъглено и за когото властите в Пхенян твърдят, че е терорист. Той заявява, че е бил измамен и въвлечен в плана на Сеул и Вашингтон.", "date": "2017.05.21", "title": "Северна Корея: Сеул и Вашингтон имат план за убийството на Ким Чен-ун"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B4%D0%B6%D0%B8%D0%BF-%D1%81%D0%BC%D0%B0%D0%B7%D0%B0-%D0%BA%D0%B0%D1%80%D1%83%D1%86%D0%B0-%D0%BD%D0%B0-%D0%BF%D1%80%D0%B5%D0%BB%D0%B5%D0%B7-%D0%BA%D1%80%D0%B0%D0%B9-%D1%80%D0%B0%D0%B7%D0%B3%D1%80%D0%B0%D0%B4--70-%D0%B3%D0%BE%D0%B4%D0%B8%D1%88%D0%B5%D0%BD-%D0%B7%D0%B0%D0%B3%D0%B8%D0%BD%D0%B0-%D0%BD%D0%B0-%D0%BC%D1%8F%D1%81%D1%82%D0%BE-news659736.html", "text": "Мъж загина след като каруцата му бе ударена от джип, съобщиха от МВР - Разград. Тежката катастрофа стана около 23.00 часа в петък на пътя Разград – Кубрат, преди ж.п. прелеза за село Просторно. Автомобилът „Сузуки Витара“ бил управляван от 46-годишен с инициали Н.А. от Разград. На прав участък от пътя той блъснал внезапно излязлата на платно каруца с кон. От удара водачът на каруцата паднал. Откаран е в МБАЛ - Разград, където впоследствие починал. В хода на образуваното досъдебно производство е установена самоличността на загиналия – 70-годишен с инициали А.А. от село Сваленик.", "date": "2017.05.21", "title": "ДРАМА! Джип смаза каруца на прелез край Разград- 70-годишен загина на място "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D1%80%D1%83%D0%BC-%D0%B7%D0%B0%D1%80%D0%BA%D0%BE%D0%B2-%D0%B2%D1%8F%D1%80%D0%B2%D0%B0%D0%BC-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%B4%D1%83%D0%BC%D0%B0%D1%82%D0%B0-%D0%B9-%D1%82%D0%B5%D0%B6%D0%B8-news659735.html", "text": "Крум Зарков е роден през ноември 1982 г. в София. Родителите му са изключително уважавани личности – майка му Анна Заркова е шеф на криминалния отдел на вестник „Дневен Труд”, а баща му д-р Костадин Зарков е завеждащ на Първа хирургия в Пета градска болница. * Завършил е Френската гимназия в годините между 1997-а и 2001-ва. На 26 години работи върху докторат по международно право в Париж, финансиран от френската държава. * Дипломната му работа от магистратурата в Сорбоната през 2007 г. спечели голямата награда на Института по науки за отбраната на Франция. * В хода на кампанията за парламентарните избори беше афиширан като особено близък и доверен човек на лидерката на БСП Корнелия Нинова. - Аз дори със сравнително скромния си опит вече мога да кажа, че много често пленумите на БСП биват определяни като кървави или като нещо страшно, което ще се случи. Истината и това, с което се гордеем, е, че БСП е партия, в която хората говорят. Говорят свободно, говорят остро и понякога срещу ръководството. В това няма нещо нито ново, нито страшно, нито срамно. И този пленум, който беше подгряван в продължение на дни от различни групи хора, все пак премина в един тон и сравнително задълбочен разговор и завърши с правилните решения. - Още когато започнахме да правим листите, още когато си разпределяхме отговорностите в Бюрото като водачи на листи, говорихме и Корнелия Нинова припомни своя ангажимент от конгреса, на който беше избрана. Според този ангажимент тя обяви, че ще се опита да отвори партията за възможно най-много хора. В този ред на мисли - ще се преустанови практиката един и същи човек да заема много позиции. Затова ни попита - всеки един от нас, който ще води листа: \"Ако бъдете избран за депутат, готов ли сте да напуснете Бюрото?\". И всички до един отговорихме \"да\". Сега, когато ни избраха и моментът настъпи, Корнелия проведе разговор с всеки. - Бяхме 10 души членове на ИБ, които бяхме избрани и за депутати. Корнелия реши да запази петима от нас в Бюрото, а с другите петима проведе разговор и те в крайна сметка се съгласиха с това, което бяхме говорили предварително. Това не значи, че те са по-лоши или че не са вършили работата си. Напротив, всички им благодарихме най-сърдечно. Тези, които останахме, останахме заради функциите, които изпълняваме в самата  парламентарна група. Валери Жаблянов е зам.-председател на Народното събрание, той дава институционална тежест на Бюрото с оставането си. Всички други, които оставаме, имаме някакво отношение към ръководството. Аз, като зам.-председател на групата, отговарям за законодателната дейност. И поради тази причина останахме петима души, за да може да създаваме т.нар. топла връзка между политиката на партията, която се кове и в ИБ, и нейната реализация, която се случва на парламентарната трибуна. Това е. - Мисля, че няма основание за подобни коментари. Красимир Янков беше единственият, който в последния момент реши да оспори това общо решение, което взехме за несъвместяване на длъжностите. И той в крайна сметка не го и оспори толкова на самия пленум, колкото преди него. На самия пленум той заяви, че иска неговото оттегляне от Бюрото да бъде гласувано. Но той призова членовете на Националния съвет да подкрепят предложението на председателката, защото разбира, оповести го сам, че бюрото е функция на председателя. Това е нейният екип. И тя трябва да го оповести и приеме. Така че това не е саморазправа и Красимир Янков не може да бъде считан за вътрешна опозиция, тъй като буквално до вчера беше не само член на бюрото, но и един от двамата организационни секретари. - Това е интересен прочит, но аз нямам впечатление, че Кирил Добрев има някаква по-дългосрочна парламентарна стратегия. Доколкото работя близко с него през последната година, той е силно амбициран в организационната работа на партията. Още повече, помните, когато въведохме този лимит от 12 години за народните ни представители, той имаше 11. И тогава се появиха коментари, че, видите ли, той ще прекрачи тази граница, тъй като започне ли един нов мандат - ще го довърши. И това го беше наранило до известна степен - че го подозират в такава някаква игра. Затова той, струва ми се, се оттегли съвсем добронамерено от мястото си на народен представител, още повече че има доверие в колежката от Ловешкия избирателен район, която го замества. Така че той се оттегли честно и добронамерено. И е амбициран за това, за което ще отговаря. А именно - партийната дейност. Имаме страшно много работа в партията, защото, както знаете, партията е в подем и растеж, но той трябва и да се капитализира. Да можем, когато дойде следващото предизвикателство, ние да бъдем на необходимото организационно ниво. - Не е възможно да не бъдат слушани и чувани, затова те ще бъдат слушани и ще бъдат чувани. Това, че не се съобразихме с някои техни притеснения на последния си пленум, които бяха повече от процедурен характер, не значи, че няма да се вслушваме в техните мнения. Ето сега, например, започва много сериозна работа и много тежък дебат по изборната система, която ще бъде начертана в България. Тези опитни хора, законотворци, които са се явявали на толкова много избори, стига и те да желаят, не само че ще бъдат добре дошли - тяхната помощ ще бъде безценна. Те не са отхвърлени и много често са били на позицията, на която се намират Корнелия Нинова и ръководството сега. Става дума за съвсем нормални процеси между другари. - Ние никога не сме се съмнявали, че съществува паралелна държава, за съжаление. И неслучайно върху това твърдение и върху необходимостта от прекъсването функционирането на тази паралелна държава ние изградихме нашата кампания. А сега започваме да изграждаме и нашето опозиционно поведение. Паралелната държава е нещо много сложно. Тя е навсякъде. Тя е в партии, в институции, в болници, в полиция, в училищата, навсякъде, където нещо се случва не по правилата и където трябва да се доплати, за да стане. В конкретния случай с ЦУМ аз не се ангажирам да кажа това проявление на паралелната държава ли е, или е някаква неловка ситуация, инспирирана и оркестрирана от някого. За съжаление обаче, нямаме и институциите, на които да вярваме достатъчно, за да им кажем. Затова БСП трябваше да вземе решението за себе си. И БСП взе това решение много бързо. Партията се разграничи от един от участниците в тази среща, който беше член на нейното ръководство. Забележете, през годините БСП често е изпадала в подобни ситуации, но за първи път тя реагира светкавично. И това не е безболезнен процес. Аз няма да хвърлям кал по никого. Не съм от хората, които обвиняват когото и да било. Но като политическо решение това беше единственото възможно. Стискам палци на всички участници в тази среща истината да излезе наяве. За БСП \"ЦУМгейт\" вече не стои. Тя се разграничи от него. - Корнелия Нинова нееднократно е отговаряла откровено на поставяните й въпроси. Извади документи срещу отправените й обвинения. Даде ясни и категорични отговори къде с кого се е срещала. В тези отговори аз не намерих нещо укоримо. На Корнелия Нинова, както и на всеки политик, може да се вярва само при едно условие - когато думите съответстват на действията му. И досега и тя, и ние като ръководство правим точно това. Правим това, което сме обещали, че ще правим. На някои това се харесва, на други - не.", "date": "2017.05.21", "title": "САМО В ПИК И РЕТРО! Крум Зарков: Вярвам на Корнелия, думата й тежи "}
{"url": "http://pik.bg/%D1%81%D0%BF%D0%BE%D1%80%D1%82%D0%B8%D1%81%D1%82%D0%BA%D0%B0-%D0%B7%D0%B0%D1%80%D1%8F%D0%B7%D0%B0-%D0%B1%D0%BE%D0%B4%D0%B8%D0%B1%D0%B8%D0%BB%D0%B4%D0%B8%D0%BD%D0%B3%D1%8A%D1%82-%D0%B8-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D1%81-%D0%BA%D0%BE%D1%80%D0%B5%D0%BC%D1%87%D0%B5-%D1%81%D1%8A%D0%B1%D1%80%D0%B0-200-%D1%85%D0%B8%D0%BB-%D0%BF%D0%BE%D1%81%D0%BB%D0%B5%D0%B4%D0%BE%D0%B2%D0%B0%D1%82%D0%B5%D0%BB%D0%B8-news659636.html", "text": "Не са малко дамите, които показват как са успели да се справят с килограмите си и са смъкнали голяма част от теглото си с усилени тренировки и здравословно хранене. Затова пък Тарин Брамфит има точно обратния резултат. От фитнес маниачка, жената решава да се приеме такава, каквато е и зарязва работата над теглото си. В момента 39-годишната австралийка има повече фенове в социалните мрежи отпреди, когато е давала пример с усърдието си. Жената разказва навсякъде, че най-важното е, човек да се харесва такъв, какъвто е и това е по-здравословно състояние от постоянното спортуване в залите. В момента Тарин е една от най-известните активистки в движението за бодипозитивизъм и е основателка на организацията The Body Image Movement. \"Мисията ни е да премахнем епидемията от хора, ненавиждащи телата си\", съобщава тя в описанието на The Body Image Movement на страницата й във Facebook. Тя е майка на три деца и бивша фенка на щангите и протеиновите блокчета. Тя променила живота си и сега води след себе си цяла армия от единомисленички. Последователите й в социалните мрежи са над 200 хиляди души. Преди време Тарин Брамфит е била добре известна със стройната си фигура.  Да си възвърне теглото за нея се превърнало във фикс идея след раждането на третото дете. Отначало тя разглеждала възможността да си направи липосукция и да си повдигне гърдите, но решила първо да пробва със спорт и диета.", "date": "2017.05.21", "title": "Спортистка заряза бодибилдингът и се похвали с коремче, събра 200 хил. последователи"}
{"url": "http://pik.bg/%D0%B2%D0%B0%D0%BD%D0%B4%D0%B0%D0%BB%D0%B8%D0%B7%D1%8A%D0%BC-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%B8-%D1%80%D0%B0%D0%B7%D1%80%D1%83%D1%88%D0%B8%D1%85%D0%B0-%D0%BA%D1%8A%D1%82%D1%87%D0%B5%D1%82%D0%B0-%D0%BE%D1%82-%D0%BF%D1%80%D0%B8%D1%80%D0%BE%D0%B4%D0%B5%D0%BD-%D0%BF%D0%B0%D1%80%D0%BA-%D0%B2%D0%B8%D1%82%D0%BE%D1%88%D0%B0-news659709.html", "text": "Вандали разрушиха три красиви кътчета в Природен парк \"Витоша\". Нанесените поражения са опасни за посетителите, сигнализират от дирекцията на Парка. Нарушителите са нанесли сериозни материални щети на обекти, ремонтирани само преди две години с европейски средства. Всяка пролет от Природен парк \"Витоша\" обикалят обектите, за да видят дали има поражения след зимата. Т ази година ги очаквала неприятна изненада. Първо установили поражения при къта на земноводните до \"Музея на мечката\", съобщи БНТ. Проблемите не свършили с това - оказало се, че още два обекта са останали без дървен материал - Погледна площадка за инвалиди и Големия дървен мост над Драгалевската река. От дирекцията на парка разказват, че само няколко дни, след като са установили нарушенията, са заварили още демонтирани дъски, приготвени за изнасяне. Опасяват се, че набезите ще продължат, затова са предприели действия с полицията за разрешаване на проблема. А за да възстановят щетите, ще трябва да им бъде отпуснат бюджет от Изпълнителната агенция по горите. До момента изчислените щети са около 5 хил. лв., но това не е крайната сума, според специалистите. Възстановяването на обектите допълнително ще се оскъпи заради транспорта, които ще се използва и трудните условия, при които ще работят строителите. Управителите на Парка призоваха, ако неволно станем свидетели на вандалски прояви, да се обадим на 112 или в дирекцията на Парка.", "date": "2017.05.21", "title": "ВАНДАЛИЗЪМ! Неизвестни разрушиха кътчета от Природен парк \"Витоша\""}
{"url": "http://pik.bg/%D0%BD%D0%B0-21-%D0%BC%D0%B0%D0%B9-%D0%B8%D0%B7%D1%80%D0%B0%D0%B7%D1%8F%D0%B2%D0%B0%D0%BC%D0%B5-%D1%81%D1%8A%D0%BF%D1%80%D0%B8%D1%87%D0%B0%D1%81%D1%82%D0%BD%D0%BE%D1%81%D1%82-%D1%81%D1%8A%D1%81-%D0%B7%D0%B0%D1%81%D0%B5%D0%B3%D0%BD%D0%B0%D1%82%D0%B8%D1%82%D0%B5-%D0%BE%D1%82-%D1%85%D0%B8%D0%B2-news659688.html", "text": "Мотото на тазгодишния Ден за съпричастност е „Ending AIDS Together”, адаптирано на български като „Заедно да спрем СПИН!”, предаде БГНЕС. Посланието подчертава необходимостта от намаляване на стигмата спрямо носителите на ХИВ, от гарантиране на универсален достъп до изследване, лечение и достъп до качествени здравни и социални услуги на живеещите с вируса, от увеличаване на ресурсите за превантивни програми и за изследване и лечение, както и от привличане на граждани към дейностите по превенция и подкрепа на засегнатите от инфекцията. 2 556 са регистрираните ХИВ-позитивни лица в България до 16 май тази година. От началото на 2017 г. са регистрирани 82 ХИВ-серопозитивни лица. Към 30 април в секторите за лечение се проследяват 1 212 души с ХИВ, като 1 060 от тях получават съвременно антиретровирусно лечение. Министерство на здравеопазването ежегодно осигурява финансови средства за закупуването на антиретровирусни лекарства за лечение на пациентите с ХИВ-инфекция. Починалите с ХИВ/СПИН през 2016 г. са 22 лица, а от 1986 г. до началото на т.г. броят на починалите е малко над 1000, по данни на секторите за лечение на пациенти с придобит имунен дефицит. През 2016 г. министърът на здравеопазването утвърди методическо указание за антиретровирусно лечение на ХИВ-позитивни лица, което е съобразено с препоръките на Световната здравна организация за лечение на всички открити ХИВ-серопозитивни лица, при съгласие от тяхна страна и готовност за придържане към терапията. На 21 май тази година, по повод Деня за съпричастност, доброволци от Софийския клуб на обучители на връстници „С.У.П.Е.Р“ организират АНТИСПИН-кампания, на която ще информират младите хора за ХИВ-инфекцията и ще популяризират услугите за анонимно и безплатно изследване за вируса. Кампанията ще се проведе в Борисовата градина от 16 до 20 часа, като между 16 и 18 часа младежите ще раздават информационни материали и презервативи, а между 18 и 20 часа на Лятната сцена в Борисова градина, с участие на млади изпълнители, ще организират концерт в знак на съпричастност със засегнатите от ХИВ. В края на концерта доброволци и граждани ще запалят и подредят свещи под формата на червена панделка. ХИВ-епидемията по света: По данни на Обединената програма за СПИН на ООН над 78 милиона души в световен мащаб са инфектираните с ХИВ от началото на пандемията. Починали са над 39 милиона души, а живеещите с вируса са повече от 37 милиона. Само през 2015 г. новоинфектирани са 2,1 милиона лица, а починали през тази година са 1,1 милиона души. История на кампанията и събития по света: Международният ден за съпричастност със засегнатите от ХИВ/СПИН традиционно се отбелязва в третата неделя на месец май. Денят е още един повод хората от различни страни да заговорят за СПИН. Тази година с отбелязването му са ангажирани 1 200 неправителствени организации от 115 държави. Вече 34 години на Деня за съпричастност се провеждат десетки хиляди бдения, възпоменания, помени в храмове и мирни шествия. И днес СПИН продължава да заплашва човешките общности по света. Ето защо събитието е начин, по който засегнатите публично изразяват скръбта към своите близки – починали от СПИН и настояват за по-ясни ангажименти на държавните власти за справяне с инфекцията. В по-големите населени места Денят е повод да се повиши чувствителността към проблема СПИН и да се поощрят толерантността, съпричастността и доброволчеството.", "date": "2017.05.21", "title": "На 21 май изразяваме съпричастност със засегнатите от ХИВ"}
{"url": "http://pik.bg/%D1%82%D0%BE%D0%B2%D0%B0-%D0%B5-%D0%BF%D0%BE%D1%80%D0%B0%D0%B7%D0%B8%D1%82%D0%B5%D0%BB%D0%BD%D0%BE-%D1%82%D0%BE%D1%87%D0%BD%D0%BE-%D1%85%D0%B0%D1%80%D0%B0%D0%BA%D1%82%D0%B5%D1%80%D1%8A%D1%82-%D1%81%D0%B8-%D0%BB%D0%B8%D1%87%D0%B8-%D0%BF%D0%BE-%D1%80%D1%8A%D1%86%D0%B5%D1%82%D0%B5-%D1%8E%D0%BC%D1%80%D1%83%D0%BA%D1%8A%D1%82-%D0%B3%D0%BE-%D0%B8%D0%B7%D0%B4%D0%B0%D0%B2%D0%B0-news659637.html", "text": "Езикът на тялото е нещото, което ни издава какви хора сме зад маската, която по една или друга причина се опитваме да носим всеки ден. Нашите навици, жестове, движения и изражения на лицето винаги ни издават. Същото се отнася и за начина, по който свиваме юмрука си.  Разгледайте рисунката и вижте какво означават различните изображения: Вие обичате да помагате на хората, дори когато това ви причинява някакви проблеми. Жадни сте за нови знания и приключения. Вие сте много енергични и малко нетърпеливи. Хората като вас обикновено биват определяни като авантюристи и смелчаци, но същевременно много не разбират колко често сте изнервени и колко много се нуждаете от помощ и защита понякога. Вие имате отчаяна нужда от внимание и одобрение, защото често срещате хора, които се възползват от вашата отзивчивост. Въпреки това вашето сърце никога няма да ви позволи да се откажете да помагате на хората и да вярвате в доброто и справедливостта. Вие продължавате да защитавате нуждаещите се, въпреки че си имате едно наум за измамната човешка природа. Вие сте много приятни личности и сте като магнит за най-различни хора. Приятелите ви обичат заради честността и остроумието ви. Уверени сте в себе си; имате високо самочувствие. Усърдни сте и точни и това ви превръща едновременно в живата връзка между приятелите ви и в добър лидер, когато става въпрос за работа. Въпреки това вашият страх от провал често ви спира да взимате безразсъдни решения, тъй като неуспехът наранява дълбоко вашите чувства. Често имате нужда от одобрението на хората и техните хвалби. Но което е по-важно, вие никога не спирате да вярвате в себе си дори, когато никой не казва колко сте добри. Често сте заобиколени от хора, които ви завиждат за успеха. Вие сте остроумни и общителни, но доста срамежливи, поради което тези ви качества не могат да бъдат напълно оценени. Затова много хора ви смятат за мълчаливи и необщителни. Вие сте внимателни и педантични и понякога изисквате прекалено много от себе си, което води до излишна тревожност. Човек с визия и не искате нищо да нарушава душевния ви мир и хармония. Най-близките ви хора се чувстват много удобно във вашата компания. Понякога мисълта, че няма да успеете лесно да се сприятелите или да се спогодите с хората от новата ви работа, много ви натъжава. Но не го приемайте толкова лично, всичко, което трябва да направите, е да станете малко по-гъвкави и любезни и хората, които преди са се страхували да ви доближат, веднага ще се опитат да стоплят отношенията си с вас. Струма.бг", "date": "2017.05.21", "title": "Това е поразително точно! Характерът си личи по ръцете, юмрукът го издава"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B1%D0%B8%D0%B2%D1%88-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0-%D0%BC%D0%BE-%D1%84%D0%B0%D1%80%D0%B0-%D1%82%D1%8A%D0%BF%D1%87%D0%B5%D0%BB-%D0%B0%D1%82%D0%BB%D0%B5%D1%82%D0%B8-%D1%81-%D0%B4%D0%BE%D0%BF%D0%B8%D0%BD%D0%B3-news659689.html", "text": "Бившият треньор на двукратният двоен олимпийски шампион на 5000 и 10 000 метра Мо Фара Алберто Саласар беше обвинен, че е давал насила забранени стимуланти на подопечните си атлети. Твърдението е на американеца Дейтън Риценхайн, който е работил заедно с него. Саласар е заплашвал тези, които отказвали да взимат даваните от него препарати, със скъсване на спонсорски договори и други неприятни последствия, предава Спортал. Самият Саласар изготвял също така фалшиви документи и убеждавал спортистите, че не вършат нищо нередно. Самият Риценхайн изпитвал последствия върху здравето си заради методите на Саласар.", "date": "2017.05.21", "title": "Разкритие! Бивш треньор на Мо Фара тъпчел атлети с допинг"}
{"url": "http://pik.bg/%D0%B0%D0%BC%D0%B1%D0%B8%D1%86%D0%B8%D0%B8-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%81%D0%B8-%D0%BF%D0%BE%D1%81%D1%82%D0%B0%D0%B2%D0%B8-%D0%BD%D0%BE%D0%B2%D0%B0-%D0%B3%D0%BE%D0%BB%D1%8F%D0%BC%D0%B0-%D1%86%D0%B5%D0%BB-news659686.html", "text": "Изпълнителният директор на Лудогорец Ангел Петричев постави нова голяма цел през отбора. Това се случи след връчването на шампионската титла и златните медали. \"Това се очертава като най-сладката ни титла. Като ударим чертата на края няма как да не сме щастливи. Остана ни едно последно предизвикателство за Купата на България и след това излизаме в почивка. Трябва да излезем и да продължим в елиминациите в Шампионската лига. Надявам се много скоро да играем в този турнир тук. Искаме да радваме хората, които останаха стоически тук и ни подкрепиха в дъжда. Ние обичаме напрежението, когато няма напрежение се разболяваме. И за да сме здрави, трябва да работим под напрежение\", заяви шефът на \"орлите\".", "date": "2017.05.21", "title": "АМБИЦИИ! Лудогорец си постави нова голяма цел"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B1%D0%B5%D0%B7-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D0%BC%D0%BB%D1%8F%D0%BA%D0%BE-%D0%BD%D0%B0-%D0%BF%D0%B0%D0%B7%D0%B0%D1%80%D0%B0-%D0%B0%D0%BA%D0%BE-%D1%84%D0%B5%D1%80%D0%BC%D0%B0%D1%82%D0%B0-%D0%BD%D0%B5-%D0%B3%D0%BE-%D0%B8%D0%B7%D1%81%D0%BB%D0%B5%D0%B4%D0%B2%D0%B0-news659672.html", "text": "Всеки животновъд, който предава мляко за преработка или за пряка консумация, е длъжен до края на май да представи две проби за анализ в една от двете акредитирани лаборатории в София или Хасково. Това съобщиха от Асоциацията на млекопреработвателите в България и Националния съюз на говедовъдите в България, като се позовават на промените в наредба 2 за специалните изисквания за производство, събиране, транспортиране и преработка на сурово мляко. Без резултатите от тези две проби млякото ще се приема за неотговарящо. От юни нататък всеки месец животновъдите ще трябва да пращат проби за изследване, гласи още наредбата, която беше променена през март 2017 г. Това предупреждение не дойде от Българската агенция за безопасността на храните, а от браншовите организации, което е сигнал, че ролята им за защита на дребните фермери нараства, предаде Econ.bg. Голяма част от тях протестираха срещу това изискване, тъй като то значително ще натовари бизнеса с допълнителни ангажименти. Рангел Матански от говедовъдния съюз обясни, че в спешен порядък ще се търси начин за улесняване на дребния бизнес при даване на пробите. Проверките на суровото мляко се извършват периодично от БАБХ, като началото беше поставено в началото на 2016 г.", "date": "2017.05.21", "title": "ВНИМАНИЕ! Без българско мляко на пазара, ако фермата не го изследва"}
{"url": "http://pik.bg/%D1%81%D0%BE%D1%86%D0%B8%D0%B0%D0%BB%D0%BD%D0%BE-%D0%B0%D0%BD%D0%B3%D0%B0%D0%B6%D0%B8%D1%80%D0%B0%D0%BD%D0%B0-%D0%BC%D0%B8%D0%BA%D0%B0-%D1%81%D1%82%D0%BE%D0%B8%D1%87%D0%BA%D0%BE%D0%B2%D0%B0-%D0%BF%D0%BE%D0%BA%D0%B0%D0%B7%D0%B0-%D0%BA%D0%B0%D0%BA-%D0%BA%D1%8A%D1%80%D0%BC%D0%B8-news659670.html", "text": "Голямата дъщеря на легендата на българския футбол Христо Стоичков - Мика, публикува снимка в социалните мрежи как кърми дъщеря си Миа. В поста Мика, която е доста социално ангажирана, се изказва в подкрепа на кърменето и декларира, че няма притеснения да го прави дори на публично място. Мика не за първи път публикува снимки от този толкова интимен момент, но за първи път го прави на обществено място и побърза да се похвали с куража, който е проявила в борбата с предразсъдъците. Мика е омъжена за българина от турски произход Айкут Рамадан, който е родом от Шумен, но живее в САЩ от дете. Именно Стоичков се извявява в ролята на сватовник, като запозна щерка си с бъдещия зет.", "date": "2017.05.21", "title": "СОЦИАЛНО АНГАЖИРАНА! Мика Стоичкова показа как кърми"}
{"url": "http://pik.bg/%D0%B4%D1%8A%D1%80%D0%B6%D0%B0%D0%B2%D0%B8%D1%82%D0%B5-%D0%BE%D1%82-%D1%82%D1%80%D0%B0%D0%BD%D1%81%D1%82%D0%B8%D1%85%D0%BE%D0%BE%D0%BA%D0%B5%D0%B0%D0%BD%D1%81%D0%BA%D0%BE%D1%82%D0%BE-%D0%BF%D0%B0%D1%80%D1%82%D0%BD%D1%8C%D0%BE%D1%80%D1%81%D1%82%D0%B2%D0%BE-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D0%B8%D1%82%D0%B5-%D0%B7%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D0%BD%D0%B5%D1%82%D0%BE-%D0%BC%D1%83--news659692.html", "text": "Reuters, цитирана от Фокус. Държавите от Транстихоокеанското партньорство (ТТП) обсъдиха възможностите за продължаването на търговското споразумение, въпреки решението на президента на САЩ Доналд Тръмп да извади страната от него, съобщиха в неделя икономическите министри на Мексико и Нова Зеландия, предава Страните по т. нар. ТТП-11 [заради техния брой – б. пр.] проведоха среща на най-високо ниво откакто САЩ се оттеглиха от формата, в кулоарите на срещата на Азиатско-тихоокеанското икономическо сътрудничество (АТИС) във виетнамската столица Ханой. „Концентрирани сме върху въпроса как да продължим споразумението с 11 държави“, заяви след срещата пред журналисти министърът на труда на Нова Зеландия Тод Макклей. „Страните ще направят своите предложения за бъдещото развитие на ТТП през ноември“, добави той. Сходни коментари направи и икономическият министър на Мексико Илдефонсо Гуахардо.", "date": "2017.05.21", "title": "Държавите от Транстихоокеанското партньорство обсъдиха възможностите за продължаването му без САЩ"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B1%D1%80%D1%8E%D0%BA%D1%81%D0%B5%D0%BB-%D0%B4%D0%B0-%D0%BF%D0%BB%D0%B0%D1%82%D0%B8-%D1%81%D0%B2%D0%BE%D1%8F%D1%82%D0%B0-%E2%80%9E%D1%81%D0%BC%D0%B5%D1%82%D0%BA%D0%B0-%D0%BF%D0%BE-%D0%B1%D1%80%D0%B5%D0%BA%D0%B7%D0%B8%D1%82%E2%80%9C-%D0%B7%D0%B0-%D0%BC%D0%B8%D0%BB%D0%B8%D0%B0%D1%80%D0%B4%D0%B8-news659679.html", "text": "Брюксел трябва да плати своята „сметка по Брекзит“ за милиарди лири за откупването на британския дял в Европейската инвестиционна банка и други съвместни проекти, заяви Тереза Мей, пише The Sunday Telegraph, цитиран от Фокус. В интервю за изданието британският премиер каза, че „парите, плащани в миналото“ от кралството трябва да бъдат приспаднати от окончателната сметка. Тя настоя, че Великобритания има финансови „права“, които трябва да бъдат уважени по време на дискусиите относно плащанията, но има и „задължения“ към общността, която напуска. Позицията на Мей представлява ясно отхвърляне на твърдите искания на някои държави от Европейския съюз (ЕС), според които кралството не може да има претенции за връщане на нейните дялове от европейските активи. Според информациите, идващи от Брюксел, се очаква преговарящите от страна на ЕС да поискат сума между 60 и 100 млрд. евро от Великобритания за покриване на вече договорените плащания.", "date": "2017.05.21", "title": "Тереза Мей: Брюксел да плати своята „сметка по Брекзит“ за милиарди"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%BD%D0%B0-%D0%B8%D0%BC%D0%B5%D0%BD%D0%B8%D1%86%D0%B8%D1%82%D0%B5-%D1%86%D1%8A%D1%80%D0%BA%D0%B2%D0%B0%D1%82%D0%B0-%D0%BF%D0%BE%D1%87%D0%B8%D1%82%D0%B0-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B0-%D1%81%D0%B2%D1%81%D0%B2-%D1%80%D0%B0%D0%B2%D0%BD%D0%BE%D0%B0%D0%BF%D0%BE%D1%81%D1%82%D0%BE%D0%BB%D0%B8-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D0%B8-%D0%B5%D0%BB%D0%B5%D0%BD%D0%B0-%D0%B2%D0%B8%D0%B6%D0%B5-news659639.html", "text": "На 21 май имен ден празнуват всички, които носят името Църквата почита паметта на Св.Св. равноапостоли Константин и Елена. Константин се смята за първият християнски римски император. Преданието разказва, че майка му - царица Елена, отива на поклонение в местата, където е живял Христос, построява няколко манастира и открива кръста, на който е бил разпнат Исус. В чест на св. Константин и майка му св. Елена жените пекат обредни курбани - ако някой от родата е прекарал тежка болест или премеждие. Мъжете, които си харесат булка на 21 май, са късметлии - съпругите им ще са отлични домакини и ще им раждат синове. 21 май е свързан и с Дионисиевите мистерии, които почитат възраждането на природата, огнените танци на нестинарите, магическите пророчества и лечебна сила. Датата на църковния празник съвпада с някогашния древен култ към слънцето по нашите земи. Легендите разказват, че Константин е снажният момък, който нито за миг не се поколебал да влезе в огъня в името на Бог и той го избрал за свой помощник, с цел да убеди всеки, който е прегрешил да играе върху огнена жарава. Според преданията на друга легенда, първата нестинарка е изкупила греховете на жителите в село Българи, което било затворено и те се женили помежду си, като белезите върху децата били доказателство за техните прегрешения. Още от незапомнени времена нашите предци са знаели, че огънят притежава магическа сила и пречиства не само предметите, преминали през него, но и грешните души. Народните поверия гласят, че който прескача огъня ще бъде здрав през цялата година. Нестинарите, обаче, влизат боси в огнената жарава, за да изиграят своя ритуален танц, вярвайки, че светците ги покровителстват, докато са в огъня и им проправят път през него, за да не изгорят босите им крака. Затова те държат в ръцете си икона на двамата светци Константин и Елена. В чест на огнените покровители, жените правят обредни курбани, особено, ако в семейството им има болен човек или са преживяли тежък период. Мъжете, които си харесат булка на този ден се считат за големи късметлии, тъй като тя ще бъде отлична домакиня и ще ги дари със синове. Името Константин в превод от гръцки език означава постоянен и търпелив, а името Елена - светлина, сияние, ореол, а също и избраница. на този ден строго е забранена всякаква полска работа. Селските стопани свързват празника с предпазването на реколтата от градушка. Вярва се, че \"Еленка и Костадин носят градушката в чувал\". Това е денят на игрите върху огън - нестинарството, запазени и досега в някои райони на Странджа, но почти само като атракция. Празникът започва няколко дни преди деня на Св. св. Константин и Елена със събиране на средства за общ курбан, а също с почистване и поправяне на изворите и кладенците на селата. На мегданите предварително е приготвена голяма клада от няколко товара дърва. Вечерта те се запалват, а всички се събират около кладата и слушат ритъма на ритуалния тъпан, по-късно - и хороводните мелодии, предназначени за обреда. Когато огънят стихне, останалата жарава - живите още въглени, се разстилат в кръг. Около тях се извиват хората, а начело се носят иконите на Св. св. Константин и Елена. , които най-често са жени. Те са като че ли в несвяст, в унес. Вярва се, че иконата на светеца, която държат, ги запазва от огъня. В това състояние нестинарите понякога изричат пророчески думи, гадаят бъдещето или общуват с умрели предци. Трансът и ритуалният им танц траят няколко минути. След нестинарските игри всички се събират на общата трапеза с приготвения курбан. imen-den.net", "date": "2017.05.21", "title": "ЧЕСТИТО НА ИМЕНИЦИТЕ! Църквата почита паметта на Св.Св. равноапостоли Константин и Елена (виже обредите, традициите и народните вярвания)"}
{"url": "http://pik.bg/%D0%B5%D0%B3%D0%B8%D0%BF%D0%B5%D1%82%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B5-%D1%83%D0%BD%D0%B8%D1%89%D0%BE%D0%B6%D0%B8%D0%BB%D0%B0-%D0%B4%D0%B2%D0%B0-%D1%82%D1%83%D0%BD%D0%B5%D0%BB%D0%B0-%D1%81%D0%B2%D1%8A%D1%80%D0%B7%D0%B2%D0%B0%D1%89%D0%B8-%D1%81%D0%B8%D0%BD%D0%B0%D0%B9%D1%81%D0%BA%D0%B8%D1%8F-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2-%D1%81-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news659683.html", "text": "Anadolu Agency. Египетската армия е унищожила два тунела, свързващи Синайския полуостров с Ивицата Газа, заяви в събота говорител на военните, предава В изявлението на полк. Тамер Ал Рифай се казва, че двата тунела, които са били използвани за „контрабанда и трафик на хора“ са били разрушени от египетската армия на северната граница на полуострова. Говорителят добави, че египетските военни са иззели 20 туби с гориво и десет чувала със заваръчна тел, използвани за изготвянето на взривни материали. От началото на годината въоръжените сили на Египет са унищожили общо 27 тунела, свързващи Синайския полуостров с Ивицата Газа Фокус", "date": "2017.05.21", "title": "Египетската армия е унищожила два тунела, свързващи Синайския полуостров с Ивицата Газа"}
{"url": "http://pik.bg/%D0%BC%D0%B8%D0%BD%D0%B8-%D0%BC%D0%B0%D1%80%D0%B8%D1%86%D0%B0-%D0%B8%D0%B7%D1%82%D0%BE%D0%BA-%D0%B2%D0%B5%D1%87%D0%B5-%D0%B5-%D0%BE%D1%84%D0%B8%D1%86%D0%B8%D0%B0%D0%BB%D0%B5%D0%BD-%D0%B6%D0%BF-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87-news659690.html", "text": "Въгледобивната компания „Мини Марица-Изток\" вече може да превозва товари по националната железопътна инфраструктура в участъка Нова Загора – Стара Загора – Димитровград – Симеоновград. Това съобщиха вчера от дружеството, което е получило официално сертификат за безопасност на системата за управление на безопасността на железопътния транспорт в мините. С това на практика е било изпълнено и последното условие дружеството да може да оперира като самостоятелна жп организация. С получаването на лицена „Мини Марица-изток\" става четвъртото държавно дружество и 14-тото в България, което има право да превозва товари по националната железопътна инфраструктура. Това ще важи най-вече за превози по жп линията Симеоновград – Нова Загора, която не е електрифицирана, но осигурява по-пряка връзка от Турция към вътрешността на България и Европа. Лицензията дава и възможност с подвижния състав на мините да се извършва превоз и на варовик от находищата в региона до топлоелектрическите централи от комплекса, който те използват за сероочистващите си инсталации. Като лицензиран жп.превозвач мините ще повишават и сигурността на доставките на въглища към ТЕЦ-овете в комплекса „Марица изток\" като те вече ще могат да получават въглища минимум от два рудника. Всичко това ще доведе и до зничим икономически ефект за въгледобивното дружество като се спестяват средствата, които досега са плащани на лицензирани жп превозвачи. Разходите за преминаване само в участъка от гара Раднево до гара Любеново-предавателна ще се намаляват 10 пъти, посочват от дружеството. Съвсем скоро време „Мини Марица-Изток\" ще превози и първия си товарен влак като официален жп превозвач. econ.bg", "date": "2017.05.21", "title": "\"Мини Марица-Изток\" вече е официален жп-превозвач"}
{"url": "http://pik.bg/%D0%BD%D1%8F%D0%BC%D0%B0-%D1%81%D0%B4%D0%B5%D0%BB%D0%BA%D0%B0-%D0%BC%D0%BE%D0%BD%D0%B0%D0%BA%D0%BE-%D0%BE%D1%82%D1%80%D1%8F%D0%B7%D0%B0-%D0%B8-%D1%80%D0%B5%D0%B0%D0%BB-%D0%B7%D0%B0-%D0%BC%D0%B1%D0%B0%D0%BF%D0%B5-news659669.html", "text": "Френският шампион Монако е отклонил предложение на Реал Мадрид за тийнсензацията Килиан Мбапе. Според информация на британския The Telegraph \"белия балет\" е бил готов да счупи рекордите, като е предложил 120 милиона евро - с 15 милиона повече, отколкото Манчестър Юнайтед плати за Пол Погба през лятото на Ювентус. Именно този трансфер държи световния рекорд към настоящия момент. В Монако обаче не искат да се разделят с Мбапе и са последователни в това намерение, предава Спортал. Преди дни беше отклонена и оферта на Ливърпул за млади нападател, който през настоящия сезон отбеляза 15 гола и даде 11 асистенции.", "date": "2017.05.21", "title": "НЯМА СДЕЛКА! Монако отряза и Реал за Мбапе"}
{"url": "http://pik.bg/%D0%BD%D0%B0%D0%B2%D1%8A%D0%BD-%D0%B4%D0%BD%D0%B5%D1%81-%D1%81%D0%B0%D0%BC%D0%BE-%D1%81-%D1%87%D0%B0%D0%B4%D1%8A%D1%80%D0%B8-%D0%B5%D1%82%D0%BE-%D0%BA%D1%8A%D0%B4%D0%B5-%D1%89%D0%B5-%D0%B2%D0%B0%D0%BB%D0%B8-%D0%BD%D0%B0%D0%B9-%D0%BC%D0%BD%D0%BE%D0%B3%D0%BE-news659697.html", "text": "„Фокус” Днес в сутрешните часове от север-североизток облачността бързо ще намалее, но по-късно през деня отново ще се увеличи. На отделни места ще превали, по-съществено в югозападните и планинските райони, като там е възможно да прегърми. Такава е прогнозата на Националния институт по метеорология и хидрология (НИМХ), съобщи за дежурният синоптик Мартина Цветанова. Ще духа до умерен, в източната половина от страната временно силен север-североизточен вятър. Максималните температури ще са предимно между 19° и 24°, в София около 19°. Атмосферното налягане е малко по-ниско от средното за месеца, през деня слабо ще се повиши. Над Черноморието облачността от север ще намалее, но около и след обяд отново временно ще се увеличи. На много места ще превали дъжд. Вятърът от североизток ще се усили, но вечерта значително ще отслабне. Максимални температури на въздуха: 16°-19°. Температурата на морската вода е 17-19°. Вълнението на морето ще бъде 1-2 бала. В планините също ще има валежи, но през деня ще спират, а облачността ще се разкъсва. Ще духа умерен до силен североизточен вятър. Максималната температура на височина 1200 метра ще е около 14°, на 2000 метра – около 7°.", "date": "2017.05.21", "title": "Навън днес само с чадъри! Ето къде ще вали най-много "}
{"url": "http://pik.bg/%D0%BF%D1%80%D0%B5%D0%B4%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D0%BA%D0%BE%D0%B1%D1%80%D0%B0%D1%82%D0%B0-%D0%BC%D0%B0%D0%B9-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D0%B1%D0%B8%D0%B5-%D1%81%D0%BA%D0%BE%D1%80%D0%BE-%D1%81-%D0%B4%D0%B6%D0%BE%D1%88%D1%83%D0%B0-news659676.html", "text": "нашия спорт напред”, заяви Едър Хърн пред The Sun, цитиран от Спортал. Най-добрият български професионален боксьор в тежка категория може би скоро няма да се бие срещу световният шампион . Промоутърът на британецът Еди Хърн говори за бъдещите планове на своя подопечен и те не включват бой с Кобрата. Еди хърн заяви, че следващите 3 двубоя на Антъни Джошуа, които той иска да организира са срещу , и . “От гледна точка на интереса на феновете на Антъни, а аз съм длъжен да се съобразя с тях, искам следващите 3 двубоя на Джошуа да са срещу Кличко, Уайлдър и Фюри — именно в този ред. Никой не иска да види връщането на ринга повече от мен и Антъни, защото техният бой ще стана най-значимото събите в световния бокс”, заяви Хърн. “Тайсън се върна в залата и свали доста от теглото си, но има още доста да поработи. Неговото завръщане е отлична новина за всички нас, защото той е човек, който движи", "date": "2017.05.21", "title": "ПРЕДПОСЛЕДНО!? Кобрата май няма да се бие скоро с Джошуа!"}
{"url": "http://pik.bg/%D1%81%D0%B0%D0%BC%D0%BE%D0%BB%D0%B5%D1%82-%D0%BE%D1%82%D0%BD%D0%B5%D1%81%D0%B5-%D0%BA%D0%B0%D0%BC%D0%B8%D0%BE%D0%BD-%D0%BD%D0%B0-%D0%BF%D0%B8%D1%81%D1%82%D0%B0-%D0%B2-%D0%BB%D0%BE%D1%81-%D0%B0%D0%BD%D0%B4%D0%B6%D0%B5%D0%BB%D0%B8%D1%81-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news659698.html", "text": "Пътнически самолет \"Боинг 737\" се сблъска с камион след кацне на летището в Лос Анджелис, щата Калифорния. В момента на инцидента на борда на машината имало 146-има пасажери. 8 от тях са пострадали и са откарани в болница. Един е в тежко състояние, съобщават местни медии. След удара камионът се преобърнал. Не е имало теч на гориво от самолета, нито избухнали пламъци.", "date": "2017.05.21", "title": "Самолет отнесе камион на писта в Лос Анджелис! Има пострадали"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B2-%D0%BC%D0%BE%D0%BD%D0%B3%D0%BE%D0%BB%D0%B8%D1%8F-%D1%89%D0%B5-%D0%BF%D1%80%D0%B0%D0%B2%D1%8F%D1%82-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D1%83%D0%B0%D0%B7-news659666.html", "text": "В монголският град Замин Удe, разположен на границата в Китай ще се появи първият извън Русия паметник на всъдехода УАЗ-469. Единственият до момента монумент, посветен на легендарното съветско / руско возило, се намира в Уляновск, където оф-роуд машината се произвежда между 1972 и 1985 година. Инициатори за поставянето на паметника са състезатели от местния автомобилен оф-роуд клуб \"Сребърен сокол\". Идеята им била посрещната доста радушно от местните власти, които обещали пълен ангажимент и съдействие. Според медиите в Монголия, УАЗ-469 е много популярен в страната, като там редовно се провеждат оф-роуд надпревари с тези машини. В Монголия, уазките се наричат \"жаран ес\", което на монголски означава \"шейсет и девет\". Още повече, хваля тсе местните, много често руските всъдеходи побеждават доста по-съвременни китайски автомобили, които също участват в монголските състезания. \"Благодарение на тези \"железни коне\", монголците преодоляха трудните времена на прехода от социалистически режим към демокрация\", патетично пише местен журналист. А според автомобилните фенове, едно от големите предимства на УАЗ-469 е, че може да бъде \"помонголчен\" при дадена повреда, като всякакви части се подменят с подръчни материали. Самият град Замин Уд е част от мащабен проект за свободна икономическа зона между Монголия и Китай, заедно със съседния китайски град Ерен - Хото. В Ерен - Хото, явно под влияние на монголците, също има все повече фенове на УАЗ. А както пишат руски медии, оказва се, че всъдеходът е популярен дори и в Япония, макар там да се радват повече на ван-версията \"Буханка\".", "date": "2017.05.21", "title": "УНИКАЛНО! В Монголия ще правят паметник на... УАЗ"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D1%81%D0%BE%D1%84%D0%B8%D1%8F-%D0%B7%D0%B0%D0%BF%D0%B0%D0%B4-%D0%B5-%D1%88%D0%B0%D0%BC%D0%BF%D0%B8%D0%BE%D0%BD-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BB%D0%B5%D0%B4-%D0%BD%D0%BE%D0%B2%D0%B0-%D0%B4%D1%80%D0%B0%D0%BC%D0%B0-news659651.html", "text": "Новият шампион на България по футзал се казва Левски \"София - Запад\". \"Сините\" на Иво Николов и треньора Николай Михов спечелиха изключително драматично и втория финал за титлата срещу УНСС в столичната хандбална зала на НСА. Както в първата среща 24 часа по-рано, футболистите на \"сините\" се наложиха след изпълнение на дузпи, като подобно на първия мач, редовното време завърши 2:2. Единствената разлика бе, че този път \"студентите\" водеха с 1:0 на почивката. През втората част шампионът на България от 2010 година обърна резултата в своя полза, но отново последва изравняване. Подобно на първия финал левскарите бяха по-точни при дузпите и завоюваха титлата на страната. Финалът се играе до две победи от три мача, като новият шампион се наложи с 2:0 в серията. Феновете на Левски, пристигнали да подкрепят тима си, бяха още повече в сравнение с първата среща. По-свежият състав на \"студените\" обаче започна по-добре срещата, след като беше задължен да гони победа, ако искаше да запази шансове за титлата. Столичният първенец поведе в 9-ата минута, когато Стамен Арсов бе точен, като даде аванс на УНСС. Така завърши и първото полувреме. Срещата се изнерви малко след почивката, като след меле футболист от тима на играещия треньор Иван Стоилов бе изгонен. Играчът с номер 11 първо получи жълт картон за извършено нарушение, а след това настъпи съдията Милкова, което му костваше червен картон. Две минути \"сините\" имаха предимство да играят с човек повече. Левски се възползва отлично от това предимство в 25-ата минута, като Владимир Бахъров изравни. Интересното е, че той вкара и в първия финал. Осем минути по-късно Цветелин Анжелов Добричов зарадва агитката с нов гол за \"сините\", което означаваше 2:1 за Левски. В този момент момчетата водени от Ники Михов бяха на седем минути от мечтания триумф. Отборът на Стоилов веднага реагира, като пусна още един полеви играч. Подобно на първата среща това даде резултат. \"Студените\" стигнаха до равенството в 36-ата минута, като точен бе Юли Дермански. В минутите до края нямаше победен гол, което означаваше, че отново ще има дузпи. Подобно на първата среща \"сините\" получиха правото да започнат рулетката на дузпите. Ветеранът Даниел Несторов застана зад топката, след като вчера пропусна, но този път хладнокръвно даде аванс на Левски. Любомир Личков, Владимир Бахъров, Роберт Кендерян и Мартин Марков също бяха точни. \"София-Запад\" имаше предимство от един гол, а Стамен Арсов трябваше да изпълни третата дузпа. Младият вратар Кристиян Братованов спаси, което автоматично значеше само едно - Левски \"София-Запад\" е шампион на България по футзал след пауза от седем години, в които загубиха три финала за титлата. \"Много съм щастлив. Нямам думи да го опиша. Посвещавам този успех на всички левскари, които ни помагат и подкрепят. Радвам се, че след толкова години отново сме на върха в България. Поздравявам Николай Михов, който бе играч при предната титла, а сега е треньор. Той ме замени, за да променим малко тази тенденция да губим само финали. Поздравления за всички момчета, които се бореха докрай и не се предадоха нито веднъж, въпреки различните трудности. Посвещавам победата на един наш приятел, който наскоро си отиде от този свят. Става въпрос за Бисер Петков - Бузан, който много обичаше футбола и футзал. Ще подадем молба да приемам първия квалификационен кръг на Шампионската лига, ако от УЕФА приеме, ще бъде радост за всички обичащи нашия спорт. В противен случай, ще играем, където ни определи жребият. Сега искаме да се порадваме, че дълги години чакахме този момент. Много съм щастлив\", сподели пред Спортал бившият треньор Иво Николов, който е шеф на Управителния съвет на клуба, а също така води тима на полуфиналите във Варна, където Левски отстрани големия фаворит Варна ФК МАГ, като отново се наложи след по-точно изпълнени дузпи. ВТОРИ ФИНАЛ ЗА ТИТЛАТА НА БЪЛГАРИЯ ПО ФУТЗАЛ - 2016/2017 година УНСС - 2:2 (2:3 при дузпите) 1:0 Стамен Арсов (9) - първата част 1:1 Владимир Бахъров (25) - втората част 1:2 Цветелин Анжелов Добричов (33) - втората част 2:2 Юли Дермански (36) - втората част 2:3 Даниел Несторов 3:3 Любомир Личков 3:4 Владимир Бахъров 4:4 Роберт Кендерян 4:5 Мартин Марков 3:4 Стамен Арсов, спасяване на Кристиан Братованов ЛЕВСКИ \"СОФИЯ - ЗАПАД\" Е ШАМПИОН НА БЪЛГАРИЯ СЛЕД 2:0 ВЪВ ФИНАЛНАТА СЕРИЯ!", "date": "2017.05.21", "title": "Левски \"София-Запад\" е шампион на България след нова драма"}
{"url": "http://pik.bg/%D0%BF%D1%80%D0%B5%D0%B4-20-%D1%85%D0%B8%D0%BB-%D0%B7%D1%80%D0%B8%D1%82%D0%B5%D0%BB%D0%B8-%D0%B2-%D1%80%D1%83%D1%81%D0%B5-%D0%B4%D1%83%D0%BD%D0%B0%D0%B2-%D1%89%D0%B5-%D1%82%D1%8A%D1%80%D1%81%D0%B8-%D0%BF%D1%8A%D1%80%D0%B2%D0%B0-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0%D0%B4-%D0%BB%D0%B5%D0%B2%D1%81%D0%BA%D0%B8-%D0%BF%D1%80%D0%B5%D0%B7-%D1%81%D0%B5%D0%B7%D0%BE%D0%BD%D0%B0-news659691.html", "text": "Дунав приема в Русе днесот 17,30 часа отбора на Левски с амбицията да постигне първа победа над 26-кратните шампиони през сезона. В мачовете си досега русенци записаха две равенства и една загуба, но днес ще се опитат да зарадват своята публика с пореден престижен резултат. При победа момчетата на треньора Веселин Великов, които радват с играта си, ще направят решителна крачка към четвъртото място в крайното класиране. В същото време Левски вече изостана на пет точки от ЦСКА-София за второто място и по всичко личи, че ще го отпише. От друга страна \"сините\" поне могат да бъдат спокойни за третата позиция, тъй като Дунав изостава на 10 преди днешната среща. Левскарите са в серия от две поредни загуби и ще се опитат да измъкнат добър резултат, за да натрупат самочувствие преди двубоя с ЦСКА-София на 28 май. Извън групата на Николай Митов отпадна Амаду Сукуна, което е индикация, че може да напусне Левски след сезона, предава Спортал. Лошата новина за Митов е, че петима основни играчи \"висят\" с картони и при нов ще пропуснат двубоя на 28 май. Добрата новина за \"сините\" е свързана със завръщането на Веселин Минев и Роман Прохазка след контузия и наказание. Единственият проблем пред русенци е травмата на централния бранител Тейнур Марем, който може да бъде заменен най-вероятно от Олексей Ларин. В Русе чакат с еуфория мача, като по предварителни информации на стадиона се очакват близо 20 000 зрители. Вероятни състави: Антонов, Джалилов, Патев, Милчев, Хубчев, Димов, Аясс, Костадинов, Шопов, Карагерен, Будинов. Кръстев, Минев, Яблонски, Ал. Александров, С. Александров, Бурабия, Найденов, Нар, Краев, Прохазка, Адениджи.", "date": "2017.05.21", "title": "Пред 20 хил. зрители в Русе: Дунав ще търси първа победа над \"Левски\" през сезона"}
{"url": "http://pik.bg/%D1%88%D0%B2%D0%B5%D1%86%D0%B8%D1%8F-%D1%81%D1%80%D0%B5%D1%89%D1%83-%D0%BA%D0%B0%D0%BD%D0%B0%D0%B4%D0%B0-%D0%BD%D0%B0-%D1%84%D0%B8%D0%BD%D0%B0%D0%BB%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D0%BE-%D1%85%D0%BE%D0%BA%D0%B5%D0%B9-news659667.html", "text": "Швеция постигна убедителна победа над Финландия с 4:1 и се класира на финала на световното по хокей на лед в Германия. В спора да трофея шведите ще се изправят срещу Канада. Финландците пък ще играят за бронза с Русия. \"Финал с Канада звучи страхотно. Няма да прилича на мача с Финландия. Канадците определено са по-силни. Ще прилича на мач от НХЛ. Очаква ни голям купон\", коментира защитникът на Швеция Йон Клинберг.", "date": "2017.05.21", "title": "Швеция срещу Канада на финала на Световното по хокей"}
{"url": "http://pik.bg/%D0%B7%D0%B8%D0%B4%D0%B0%D0%BD-%D0%BC%D0%BD%D0%BE%D0%B7%D0%B8%D0%BD%D0%B0-%D0%B8%D1%81%D0%BA%D0%B0%D1%82-%D0%B4%D0%B0-%D0%BD%D0%B5-%D1%81%D0%BC%D0%B5-%D1%88%D0%B0%D0%BC%D0%BF%D0%B8%D0%BE%D0%BD%D0%B8-news659663.html", "text": "Реал Мадрид е пред последната си крачка по пътя към първа титла в Испания от пет сезона насам. Утре “белите” се нуждаят само от точка при гостуването си на Малага, за да изпреварят Барселона в крайното класиране. Наставникът Зинедин Зидан призова за концентрация, защото нищо не е решено. “Със сигурност мнозина искат да не станем шампионите, но то винаги си е било така. Очаква ни най-трудният мач до момента, защото Малага е опасен съперник, който се представя феноменално. Ще дадем всичко от себе си, защото това е заложено в нашето ДНК. И все пак все още не сме спечелили нищо. но хубавото е, че сега всичко си зависи само от нас”, заяви Зизу, цитиран от Спортал. “Битката е дълга - цели 38 кръга, продължи Зидан. - Потрудихме се здраво, за да сме в толкова добра форма в момента. Всяка седмица или дори на всеки три дни показвахме, че искаме да сме първи. Всички футболисти бяха изключителни - дори тези, които играха по-малко от другите, допринесоха с много. Сега ни остава да довършим работата си. Беше ни трудно срещу Севиля и Селта, но така се постигат успехите. Утре всички ще пътуваме за Малага. Смятам, че успехът се крие в това, че сме единни като отбор. Още от самото начало вярвахме в идеята и се трудехме, за да стигнем дотук. Много бих искал да станем шампион и затова няма да се отпуснем до последната минута.”", "date": "2017.05.21", "title": "Зидан: Мнозина искат да не сме шампиони"}
{"url": "http://pik.bg/%D0%BD%D0%B0%D0%B4-%D0%BE%D1%82-160-%D1%85%D0%B8%D0%BB-%D0%B4%D1%83%D1%88%D0%B8-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F-%D1%81%D1%80%D0%B5%D1%89%D1%83-%D0%BC%D0%B0%D0%B4%D1%83%D1%80%D0%BE-%D0%B2-%D0%BA%D0%B0%D1%80%D0%B0%D0%BA%D0%B0%D1%81-news659664.html", "text": "AFP Над 160 хил. души излязоха на протестно шествие в събота по улиците на венецуелската столица Каракас, за да поискат оттеглянето на президента Николас Мадуро и провеждането на избори, предава , като се позовава на данни на опозицията в страната. „Със сигурност 160 хил. души, може би повече“, заяви за агенцията Единсон Ферер, един от лидерите на опозиционната коалиция „Кръгла маса за демократично единство“ (MUD). Фокус", "date": "2017.05.21", "title": "Над от 160 хил. души излязоха на демонстрация срещу Мадуро в Каракас"}
{"url": "http://pik.bg/%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%82%D0%B5-%D0%B5%D0%BB%D0%B5%D0%BD-%D1%8F%D0%B4%D0%B5-%D1%87%D0%BE%D0%B2%D0%B5%D1%88%D0%BA%D0%B8-%D0%BA%D0%BE%D1%81%D1%82%D0%B8-news659628.html", "text": "За първи път учените фотографираха елен, който дъвче човешки останки. Това стана благодарение на фотоапарат с детектор за движение, поставен във Forensic Anthropology Research Facility на Тексаския държавен университет. Това е 10-хектарова \"ферма за останки\", където учени по съдебна медицина изучават по какъв начин се разлагат човешките тела в дивата природа, съобщава Флагман. През повечето време, докато правят проучванията си, учените са свидетели на това как диви животни се държат с останките, но не са очаквали въобще да видят елен да се настани на масата. Това е \"първото познато снимково доказателство на елен, който дъвче човешки останки\", обясняват учените в своето проучване, публикувано в Journal of Forensic Sciences. Те са станали свидетели на два отделни случая през януари 2015 г., когато най-малко един елен се е ровел в костите и след това \"е държал кост в устата си като цигара\". Тялото се е разлагало 182 дни и вече е било разравяно от лешояди, които са отнесли по-голямата част от меката тъкан. Затова в момента на появата на елена костите са били вече сухи. Проучвания и преди са показвали, че елените понякога дъвчат кости на други животни (не хора), тъй като от там си доставят фосфор, калций, натрий и други минерали, които не могат да си набавят с храната си по време на дълбока зима. На всичкото отгоре, въпреки че са известни като растителноядни, елените са били забелязвани да се хранят понякога и с месо, обикновено от останки на малки бозайници или птици. Заснетото е безпрецедентен феномен, който е ценен за изследователите от гледна точка на съдебната медицина, не само спрямо животинското поведение. Учените изследват дъвканите кости и анализират отличителните маркировки, оставяни от елените, като справка за в бъдеще. Те отбелязват, че вече може да се разпознае кога елен е дъвкал останки при анализа им при смъртни случаи.", "date": "2017.05.21", "title": "НЯМА ДА ПОВЯРВАТЕ! Елен яде човешки кости!"}
{"url": "http://pik.bg/%D0%BF%D0%B5%D1%82-%D1%85%D1%80%D0%B0%D0%BD%D0%B8-%D0%BA%D0%BE%D0%B8%D1%82%D0%BE-%D0%BF%D0%BE%D0%B4%D0%BE%D0%B1%D1%80%D1%8F%D0%B2%D0%B0%D1%82-%D1%84%D1%83%D0%BD%D0%BA%D1%86%D0%B8%D0%BE%D0%BD%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%BE%D0%B7%D1%8A%D0%BA%D0%B0-news659646.html", "text": "Holland & Barrettу, най-голямата верига магазини за здравословни храни във Великобритания, обяви, че продажбите на етеричното й масло от розмарин са се увеличили с 270% след публикуването на изследването на университета „Нортумбрия“. Според него учениците, които учат в класна стая с аромат на масло от розмарин, постигат по-добри резултати в тестовете за запаметяване. Луси Потингер, директор на отдел „Етична красота и ароматерапия“ в Holland & Barrett, казва, че мнозинството от клиентите били „родители, надяващи се да увеличат успеха на децата си по време на изпитната сесия“. Но розмаринът не е единствената храна, свързана със засилването на мозъчните функции. Боровинки Професор Клер Уилямс установи, че децата, които пиели една чаша и половина диви боровинки, се представяли по-добре на изпитите, свързани със запаметяване на думи и със задачи, които изискват от тях да не се поддават на разсейване. Уилямс смята, че доброто въздействие на боровинките върху концентрацията се дължи на органичната съставка антоциани, която се съдържа в плодовете. „От известно време знаем, че антоцианите стимулират здравословното функциониране на мозъка при възрастните, но сега можем да видим положителните последици от тях за редица задачи, свързани с паметта и вниманието при децата. Това изследване показва силна връзка между приемането на диви боровинки и подобрените когнитивни функции при децата“, отбелязва Уилямс. За целите на изследването участниците били помолени да консумират сладолед веднага след събуждане, след което били подложени на серия от умствени упражнения. Когато резултатите им били сравнени с участниците, които не яли сладолед, се оказало, че имали по-бързо време за реакция и по-добри възможности за обработка на информацията. Риба Изследване на британски учени от 2011 г. установи, че приемането на храна с големи количества омега-3, като мазна риба, увеличава притока на кръв към мозъка, а това води до по-добро представяне по време на умствени задачи. Резултатите от изследването, осъществено върху група доброволци на възраст от 18 до 35 години, показали още по-бързо време за реакция и по-ниски нива на умора след изпълнението на дадена задача. „Резултатите могат да помогнат за по-доброто функциониране на мозъка по-късно в живота. Причината е, че редовното приемане на мазна риба или на добавки с високо съдържание на омега-3 предпазва от намаляване на когнитивните способности и деменция и увеличеният приток на кръв към мозъка може би е механизмът, чрез който това се случва“, казва авторът на изследването д-р Филипа Джаксън. Портокалов сок За целите на изследването учените от университета в Рединг помолили 37 възрастни да консумират 500 милилитра портокалов сок на ден в продължение на осем седмици. До края на периода на изследването функционирането на мозъка на участниците, които пили сок, се подобрило с 8%, в сравнение с тези, които пиели друга напитка. Съавторът на изследването д-р Даниел Лампорт смята, че подобрението се дължи на флавоноидите в портокаловия сок, за които е доказано, че подобряват когнитивните способности чрез активирането на сигнални пътища в хипокампуса - част от мозъка, свързана с научаването и паметта. „Малки, лесни промени в ежедневната диета, като приемането на повече плодове и зеленчуци, богати на флавоноиди, има потенциала да подобри мозъчното здраве“, казва Лампорт. Учени от университета Ръш в Чикаго наблюдавали диетата и менталните способности на около 950 възрастни хора всяка година в продължение на десет години. Те установили, че когнитивните способности на хората, които приемали зелени зеленчуци, като спанак, поне веднъж дневно, не отслабвали толкова, колкото тези на хората, които не консумирали такива зеленчуци. Хората, които ядели спанак или други зелени зеленчуци, спирали отслабването на когнитивните способности средно с 11 години. Ръководителят на изследването Марта Клеър Морис казва, че ползите за мозъка от зелените зеленчуци вероятно се дължат на високите им нива на витамини и хранителни вещества, като витамин К, лутеин, фолиева киселина и бета каротин. С наближаването на важни изпити за учениците във Великобритания, продажбите на розмарин се удвоиха, след като ново изследване установи, че растението засилва умствените способности. Daily Telegraph изброява още пет. През 2015 г. изследователи от университета в Рединг установиха, че сокът от диви боровинки помага за подобряването на паметта и концентрацията при ученици в начално училище. Сладолед Противоречиво изследване на японския учен Йошихико Кога установи, че консумирането на сладолед за закуска прави хората по-умни. Според проф. Кога консумирането на сладолед за закуска подобрявало бдителността и функционирането на мозъка по време на тестове. Пиенето на портокалов сок всеки ден може да помогне за подобряването на мозъчните функции, показа изследване от 2015 г. Спанак Изследване от 2015 г. установи, че приемането на спанак има потенциала да подмлади мозъка с 11 години и да предпази от деменция.", "date": "2017.05.21", "title": "Пет храни, които подобряват функционирането на мозъка"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%89%D0%B5-%D0%BD%D0%B0%D0%BF%D1%83%D1%81%D0%BD%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B0%D0%BA%D0%BE-%D0%B5%D1%81-%D0%BF%D0%BE%D0%B8%D1%81%D0%BA%D0%B0-100-%D0%BC%D0%BB%D1%80%D0%B4-%D0%B5%D0%B2%D1%80%D0%BE-news659668.html", "text": "The Sunday Times, цитиран от Фокус. Великобритания ще напусне преговорите за уреждането на напускането на страната на Европейския съюз (ЕС), освен ако Брюксел не оттегли намерението си да поиска от кралството 100 млрд. евро „изходна такса“, заяви министърът за Брекзит Дейвид Дейвис, пише В интервю за изданието министърът каза, че преговорите ще навлязат в „криза“ още в самото начало, тъй като ЕС отказва да води разговори относно бъдещото търговско споразумение, докато Великобритания не се съгласи да плати. В предупредително изказване към Брюксел Дейвис заяви, че останалите държави членки на общността ще трябва да преосмислят позициите си, ако имат желание са видят прогрес по преговорите и добави, че смята „дори един милиард лири за много пари“.", "date": "2017.05.21", "title": "Министърът за Брекзит: Великобритания ще напусне преговорите, ако ЕС поиска 100 млрд. евро"}
{"url": "http://pik.bg/%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%BD%D0%B0-%D1%81%D0%B4%D1%81%D0%BC-%D0%B8-%E2%80%9E%D0%B1%D0%B5%D1%81%D0%B0%E2%80%9C-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D1%81%D1%8A%D1%81%D1%82%D0%B0%D0%B2%D1%8F%D0%BD%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-news659658.html", "text": "„Алсат-М“. Социалдемократическият съюз на Македония (СДСМ) и „Беса“ в събота проведоха среща на работните групи по преговорите за сформиране на правителство, предава телевизионният канал След разговорите в централата на социалдемократите от „Беса“ и СДСМ, без да дадат повече подробности, съобщиха, че темата на диалога са били принципите, според които ще се формира новото правителство. Не е обсъждано разпределение на ресорите. От „Беса“ обявиха, че ще продължат да държат на исканията от предизборната им програма. Представителят на партията Африм Гаши отрече участието на неговата формация в правителството да се обуславя от министерските постове. „За нас най-важно е на основата на какви принципи ще работи бъдещото правителство. Принципите са въпроси, които ще бъдат публикувани, а част от тях вече са публични, за детайлите ще говорим следващия път. Това са първоначални разговори относно това как ние виждаме бъдещото правителство“, заяви депутатът от „Беса“. От СДСМ съобщиха, че в близките дни ще има срещи и с работните групи на други партии. Социалдемократите все още не са осъществили контакт с „Алианс за албанците“. В събота те трябваше да имат среща и с Демократичния съюз за интеграция (ДСИ), но поради неизвестни засега причини, тя беше отложена за неделя. Фокус", "date": "2017.05.21", "title": "Представители на СДСМ и „Беса“ обсъдиха съставянето на македонско правителство"}
{"url": "http://pik.bg/%D0%B2%D0%B0%D0%BD%D0%B4%D0%B0%D0%BB-%D0%BF%D0%BE%D0%B2%D1%80%D0%B5%D0%B4%D0%B8-%D0%BA%D0%B0%D1%80%D1%82%D0%B8%D0%BD%D0%B0-%D0%B2-%D0%BD%D0%BE%D1%89%D1%82%D0%B0-%D0%BD%D0%B0-%D0%BC%D1%83%D0%B7%D0%B5%D0%B8%D1%82%D0%B5-%D0%B2-%D0%BC%D0%BE%D1%81%D0%BA%D0%B2%D0%B0-news659687.html", "text": "Вандал изцапа с боя една от картините московския център за дизайн Artplay по време на проведената там \"Нощ на музеите\". Във видео, качено на електронна версия на вестник \"Комсомолская правда\", се вижда как мъж отива към изложеното платното и го намазва с боя. Злосторникът е задържан от охраната на музея. Коя именно картина е била повредена от вандалските ръце, не става ясно. Според информация, публикувана на сайта на Artplay, в рамките на \"Нощта на музеите\" в голямата зала на центъра за дизайн се провежда мултимедийна изложба \"От Моне до Малевич. Великите модернисти\".", "date": "2017.05.21", "title": "Вандал повреди картина в \"Нощта на музеите\" в Москва"}
{"url": "http://pik.bg/%D0%BB%D1%83%D0%BA%D0%B0%D1%80%D1%81%D0%BA%D0%B8-%D0%BF%D0%BE%D1%81%D0%B5%D1%87%D0%B5-%D0%BF%D0%B0%D1%80%D1%82%D0%B8%D0%B9%D0%BA%D0%B0%D1%82%D0%B0-%D0%BD%D0%B0-%D1%85%D1%80%D0%B8%D1%81%D1%82%D0%BE-%D0%B8%D0%B2%D0%B0%D0%BD%D0%BE%D0%B2-%D0%BB%D0%B5%D1%88%D0%BE%D1%8F%D0%B4%D0%B8-%D1%81%D0%B0-%D1%82%D0%B5%D0%B7%D0%B8-%D0%BA%D0%BE%D0%B8%D1%82%D0%BE-%D1%81%D0%B5-%D0%BE%D1%80%D0%B8%D0%B5%D0%BD%D1%82%D0%B8%D1%80%D0%B0%D1%82-%D0%BA%D1%8A%D0%BC-%D0%B4%D0%B0-%D0%B1%D1%8A%D0%BB-news659694.html", "text": "\"След като мине лятото на следващата конференция, която ще бъде наистина програмна, ще видим как СДС ще върви към ново дясно обединение, с кои партии, с кои формации. Изборите показаха, че Реформаторският блок не можа да изпълни ролята, която ни се искаше на мен и на други колеги - обединител на автентичната десница. Вървим към широко дясно обединени, но не на всяка цена и не сега и веднага, защото политическата ситуация не го налага. Ще се допитаме до абсолютно всички структури и гще вземем решение най-вероятно в началото на есента\", заяви Лукарски и допълни, че няма опасения за бъдещето на СДС. За мен СДС е най-важното за мен. СДС не е партия, създадена да бъде постоянно на власт. Но все още сме тук, имаме здрави структури и хората ни вярват. Политика се прави и извън парламента. Следя какво се случва в движение \"България на гражданите\", надявам се колегите да излязат бързо от кризата, в която се намират.  Чух, че колегите, които напускат ДБГ имзат намерение да се ориентират към \"Да, България\" на Христо Иванов. По повод писмото на председателя на ВКС Лозан Панов към президента за създаване на разследваща комисия, Божидар Лукарски сподели: \"Ще кажа, че реакцията на президента от типа \"хайде, не ме занимавайте с глупости\"  бе най-правилната, макар да не съм му голям фен. Защото не е работа нито на президента, нито на ВКС да съставят такива комисии - и юридически, и политически. Това е малко в сферата на теорията на конспирациите\". Бензинова колонка и аптека мога да кажа, че със сигурност няма да може да отвори тука и това ще стане буквално само през трупа ми!\", категорично заяви Божидар Лукарски.", "date": "2017.05.21", "title": "Лукарски посече партийката на Христо Иванов: Лешояди са тези, които се ориентират към \"Да, България\"!"}
{"url": "http://pik.bg/991-%D0%B3%D0%BE%D0%BB%D0%B0-%D0%BF%D0%B0%D0%B4%D0%BD%D0%B0%D1%85%D0%B0-%D0%B2-%D0%BB%D0%B8%D0%B3%D0%B0-1-news659671.html", "text": "Завършилият сезон във френската Лига 1 стана най-резултатният от 34 години насам. Общо 991 гола бяха нанизани по терените във Франция, а шампион стана Монако, който има основна заслуга за високата резултатност със своите 107 гола, предава Спортал. Все пак най-добрият резултат остава от сезон 1982/1983 година, когато са отбелязани 1090 гола. С най-ниска резултатност през настоящия сезон са отборите на Нанси и Бастия с по 29 гола.", "date": "2017.05.21", "title": "991 гола паднаха в Лига 1"}
{"url": "http://pik.bg/%D1%87%D0%B5%D1%82%D0%B8%D1%80%D0%B8-%D1%81%D0%BB%D1%83%D1%87%D0%B0%D1%8F-%D0%BD%D0%B0-%D1%81%D1%8A%D0%BC%D0%BD%D0%B5%D0%BD%D0%B8%D0%B5-%D0%B7%D0%B0-%D0%B1%D0%BE%D0%BC%D0%B1%D0%B0-%D0%B2-%D1%81%D0%B0%D0%BD%D0%BA%D1%82-%D0%BF%D0%B5%D1%82%D0%B5%D1%80%D0%B1%D1%83%D1%80%D0%B3-news659673.html", "text": "Интерфакс Органите на реда в Санкт Петербург три пъти отцепваха оживени места в града и евакуираха вход на жилищна сграда в един от южните райони поради съмнения за заложени взривни устройства, предава , позовавайки се на местно онлайн-издание. На Ладожската и Балтийската гара бяха проверени забравени чанти, които се оказаха пълни с лични вещи. По-късно влаковете на метрото преминаваха без да спират на станция „Ленински проспект“, заради съмнителен предмет, който също се оказа безопасен. Освен това, в южната част на града бяха евакуирани жителите на един от входовете на жилищна кооперация заради анонимен сигнал за бомба. В продължение на около час полицията, сътрудници на гражданска защита и кинолози са проверявали обекта, на място за всеки случай е имало и екип на спешна помощ. Опасни предмети не са били открити.", "date": "2017.05.21", "title": "Четири случая на съмнение за бомба в Санкт Петербург"}
{"url": "http://pik.bg/%D1%8E%D0%B6%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B0-%D0%B0%D0%BF%D0%BB%D0%B8%D0%BD%D0%B8%D1%81%D1%82%D0%BA%D0%B0-%D0%B8%D0%B7%D0%BA%D0%B0%D1%87%D0%B8-%D0%BD%D0%B5%D0%B1%D0%BE%D1%81%D1%82%D1%8A%D1%80%D0%B3%D0%B0%D1%87-%D0%B1%D0%B5%D0%B7-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE-%D0%BE%D0%B1%D0%BE%D1%80%D1%83%D0%B4%D0%B2%D0%B0%D0%BD%D0%B5-news659661.html", "text": "Южнокорейската аплинистка Ким Джейн изкачи 123-етажен небостъргач без специално оборудване, съобщава агенция Йонхап, предаде БГНЕС. Джейн успяда покори Lotte World Tower - най-високата сграда в Южна Корея, за два часа и половина. Алпинистката каза, че тя просто се е наслаждавала. Според агенцията, Джейн е отличен спортист. Тя повече от десет години участва в различни състезания и е притежава голям брой международни трофеи.", "date": "2017.05.21", "title": "Южнокорейска аплинистка изкачи небостъргач без специално оборудване"}
{"url": "http://pik.bg/%D0%BF%D0%B0%D1%83%D0%BB%D0%BE-%D0%B4%D0%B8%D0%B1%D0%B0%D0%BB%D0%B0-%D0%B8%D1%81%D0%BA%D0%B0%D0%BC%D0%B5-%D0%B4%D0%B0-%D1%81%D0%BF%D0%B5%D1%87%D0%B5%D0%BB%D0%B8%D0%BC-%D1%88%D0%BB-%D0%B7%D0%B0%D1%80%D0%B0%D0%B4%D0%B8-%D1%84%D0%B5%D0%BD%D0%BE%D0%B2%D0%B5%D1%82%D0%B5-news659674.html", "text": "Искаме да спечелим Шампионската лига заради феновете, заяви нападателят на Ювентус Пауло Дибала в навечерието на финала с Реал Мадрид на 3 юни в Кардиф. Според аржентинския маестро шансовете на двата тима в големия мач са равни. \"В последните години Ювентус доказа, че принадлежи към елита на европейския клубен футбол. Няма аутсайдер и фаворит в сблъсъка с Реал. И двата отбора преодоляха достатъчно сериозни съперници по пътя си към битката за трофея. Ще се опитаме да го спечелим заради нашите фенове\", коментира Дибала.", "date": "2017.05.21", "title": "Пауло Дибала: Искаме да спечелим ШЛ заради феновете"}
{"url": "http://pik.bg/%D0%B1%D0%BB%D0%B8%D0%B7%D0%BE-50-%D0%B4%D1%83%D1%88%D0%B8-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D1%8A%D0%B1%D0%BE%D1%82%D0%BD%D0%B8%D1%82%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%BA%D0%B0%D1%80%D0%B0%D0%BA%D0%B0%D1%81-news659675.html", "text": "РИА Новости. В хода на съботните протести в Каракас са пострадали най-малко 46 души, съобщи в „Туитър“ кметът на столичния район Чакао, предава „Четиресет и шест ранени. От тях 30 са с травми, двама с изгаряния, 11 са получили задушавания с газ, един е ранен от сачма, а двама са с високо кръвно“, написа в профила си кметът Рамон Мучачо. В събота във Венецуела се проведоха най-масовите антиправителствени демонстрации от началото на акциите през април досега, като общият брой на протестиращите е надвишил 160 хил. души. Фокус", "date": "2017.05.21", "title": "Близо 50 души са пострадали по време на съботните протести в Каракас"}
{"url": "http://pik.bg/%D1%88%D0%BE%D0%BA-%D0%B7%D0%B0-%D0%BD%D0%B8%D1%89%D0%BE-%D0%BD%D0%B0-%D1%81%D0%B2%D0%B5%D1%82%D0%B0-%D0%BD%D0%B5-%D0%BA%D0%B0%D1%87%D0%B0%D0%B2%D0%B0%D0%B9%D1%82%D0%B5-%D1%85%D0%BE%D1%80%D0%B0-%D0%BD%D0%B0-%D1%81%D1%82%D0%BE%D0%BF-%D0%B2-%D0%B3%D1%8A%D1%80%D1%86%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D0%B8-%D0%B3%D0%BE-%D0%BD%D0%B0%D0%BF%D1%80%D0%B0%D0%B2%D0%B8%D1%85%D0%B0-%D0%B8-%D0%BF%D0%BE%D1%81%D0%BB%D0%B5-%D0%B2-%D0%B7%D0%B0%D1%82-news659502.html", "text": "Това е история, в която приятна екскурзия в Гърция се превръща в кошмарен затворнически престой – при това цели 9 месеца. Как две семейства стават подсъдими за трафик на бежанци без изобщо да подозират, че качването на стопаджии на пътя може да ги прати зад решетките и защо трябва да внимавате, когато искате да помогнете на някого на пътя в Гърция. Разказът е на \"Ничия земя\". Историята започва с невинна екскурзия в южната ни съседка и взимането на няколко стопаджии за няколко километра. Така туризмът се превръща в обвинение за... трафик! \"Когато ни вкараха в затворите, там пишело, че ние сме си признали, че сме ги возили за пари и т.н. Което абсолютно не е вярно\", разказва една от потърпевшите българки. \"На делото прочетоха показанията на едно от момчетата: \"Ние от два дни сме в планината. Чакахме някакъв бял бус, който не дойде. И ние се принудихме да излезем на магистралата и да се спасяваме - нямахме нито храна, нито вода\". Аз не усетих, че тези хора са бежанци. По нищо не им личеше! Нямаха багаж, раници, нищо! Ако знаех, че са бежанци, щях да спра на първата бензиностанция и да ги оставя\", добавя друг препатил нашенец. \"Нямахме представа, че това е незаконно\", казва жена от групата. \"В България автостопът не е забранен, а в Гърция е забранен. Това го разбрахме впоследствие. Никой не ни беше предупредил\", казва още мъжът. Жените остават 9 месеца в гръцки затвори. Безпричинно. \"В килията имаше само някакви мизерни дюшеци. Ей такива големи мишки. И спахме две вечери с 30 сирийци в килията. С мъже!\", спомнят си кошмара българките. Мъжът бил изпратен в психиатрия. \"Влизам в някаква килия. По земята хора с усмирителни ризи. После ме вкараха в друга килия\", разказва човекът, преживял един от най-страшните кошмари в живота си.", "date": "2017.05.21", "title": "ШОК! За нищо на света не качавайте хора на стоп в Гърция! Българи го направиха и после в затвора!"}
{"url": "http://pik.bg/%D1%81%D1%82%D1%80%D0%B0%D1%85%D0%BE%D1%82%D0%BD%D0%BE-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0-%D0%BF%D0%BE%D0%B1%D0%B5%D0%B4%D0%B0-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news659677.html", "text": "Световният и европейски шампион по кикбокс - Стоян Копривленски, записа историческа първа победа за България в най-голямата верига по кикбокс в света – Glory. На галавечер в холандския град Ден Бош Копривленски надделя със съдийско решение над представителя на домакините Пол Янсен. Българският боец бе по-добър на ринга през целия двубой, доминираше над своя съперник и заслужено вдигна победоносно ръце в края на мача, закичил на раменете си трибагреника, предава Спортал. Резултатът бе 3:0 в негова полза. Победата на Копривленски праща българският кикбокс на друго ниво. Той е едва вторият наш представител, който участва в Glory, и първи победител в историята.", "date": "2017.05.21", "title": "Страхотно! Историческа победа за България!"}
{"url": "http://pik.bg/%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D1%81%D0%B0-%D1%80%D0%B0%D0%B7%D0%BA%D1%80%D0%B8%D0%BB%D0%B8-%D0%B1%D0%BB%D0%B8%D0%B7%D0%BE-20-%D0%B8%D0%BD%D1%84%D0%BE%D1%80%D0%BC%D0%B0%D1%82%D0%BE%D1%80%D0%B8-%D0%BD%D0%B0-%D1%86%D1%80%D1%83-%D0%B2-%D0%BF%D0%B5%D1%80%D0%B8%D0%BE%D0%B4%D0%B0-2010-2012-%D0%B3-news659642.html", "text": "The New York Times, цитиран от Фокус. Китайското правителство системно противодейства на операциите на Централното разузнавателно управление на САЩ (ЦРУ) в страната от 2010 г. насам, като за две години са били вкарани в затвора или физически ликвидирани близо 20 информатори, с което американската агентура в Китай е понесла сериозен удар, пише Действащи и бивши сътрудници на американските служби описват ситуацията като една от най-лошите през последните десетилетия. Правят се опити да се ограничат пораженията, но във Вашингтон не са сигурни каква е причината за изтичането на информация. Според някои, ЦРУ е било предадено от вътрешен човек, докато други смятат, че китайците са успели да проникнат в системата за комуникация на американската агенция с нейните чуждестранни информатори. Години след разкритията, дебатите все още не спират. Няма две мнения за мащаба на загубите обаче. От последните седмици на 2010 г. до края на 2012 г., китайските власти са ликвидирали поне дузина източници на ЦРУ, твърдят американски длъжностни лица. Според трима от тях, един от информаторите е бил застрелян пред своите колеги в двора на една от правителствените сгради – недвусмислено послание към всички други, които може да работят за ЦРУ. Останалите са вкарани в затвора. Общите сметки показват, че разкритите лица през посочения период са между 18 и 20 души, с което е била разбита агентура, градена в продължения на години.", "date": "2017.05.21", "title": "Китайските власти са разкрили близо 20 информатори на ЦРУ в периода 2010-2012 г."}
{"url": "http://pik.bg/%D0%B0%D1%80%D0%B5%D1%81%D1%82-%D1%81%D0%BF%D0%B8%D0%BF%D0%B0%D1%85%D0%B0-%D0%B1%D1%83%D1%80%D0%B3%D0%B0%D1%81%D0%BA%D0%B8-%D1%80%D0%B0%D0%BF%D1%8A%D1%80-%D1%81-%D0%B4%D1%80%D0%BE%D0%B3%D0%B0-news659626.html", "text": "Бургаският рапър Диян Каличин-Каската е задържан при полицейска проверка, съобщава Флагман.бг. 32-годишният мъж е спрян до бл. 5 в жк „Зорници“ и заради множеството му криминални прояви е щателно обискиран от патрул на Пето РУ. Ченгетата открили пликче с бяло кристалообразно вещество – пико и веднага щракнали белезниците на Каската. Каличин стана известен като част от хип-хоп групата Е.С.С.С. Миналата година бургаските изпълнители влязоха в полезрението на медиите след стрелбата по Димитър Желязков-Митьо Очите. Тогава се заговори, че един от членовете на рап-бандата планира да напише песен във възхвала на чудодейното оцеляване на несебърския бос след канонадата от куршуми, която свитата на Божо Кравата изстреля по него.", "date": "2017.05.21", "title": "АРЕСТ! Спипаха бургаски рапър с дрога"}
{"url": "http://pik.bg/%D0%B2%D0%BB%D0%B0%D0%B4%D0%BE-%D1%81%D1%82%D0%BE%D1%8F%D0%BD%D0%BE%D0%B2-%D0%BC%D0%BD%D0%BE%D0%B3%D0%BE-%D1%85%D0%BE%D1%80%D0%B0-%D1%81%D0%B5-%D0%BE%D0%BF%D0%B8%D1%82%D0%B2%D0%B0%D1%82-%D0%B4%D0%B0-%D0%BC%D0%B5-%D0%BE%D1%82%D0%BF%D0%B8%D1%88%D0%B0%D1%82-news659645.html", "text": "Вратарят на Лудогорец Владислав Стоянов заяви, че шестата поредна шампионска титла на отбора е доказателство за неговото израстване. \"Възстановяването върви по план, всичко е нормално на този етап. Дано всичко да върви гладко, защото имах малки перипетии. Сега всичко е наред. Надявам се възможно най-скоро да се върна в игра. Не ми се коментира за срок, защото когато кажем, веднага излиза нещо. Много хора се опитват да ме отпишат. Надявам се в края на септември да се завърна на терена. Отборът надгражда чисто игрово и го показахме през тази година, най-вече в Шампионската лига. Константното е, че отново сме шампиони. Запази се доста добра атмосфера, доста добър колектив. Дойдоха нови футболисти, които бързо се включиха и помогнаха на отбора. Отборът надгради, стана много по-опитен и вече знае как да вземе големите мачове. Знае кога да се вложи максимално и къде да спести сили. Лудогорец израства все повече и повече. Голямата разлика в Европа между големите и по-малките отбори е броят реализирани положения. Смятам, че нашият отбор през тази година успя да намали грешките, а в същото време да се възползва от тези на противника. Смятам, че тимът доказа израстването си в това отношение\", заяви Стоянов.", "date": "2017.05.21", "title": "Владо Стоянов: Много хора се опитват да ме отпишат"}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D1%84%D1%80%D0%B5%D0%BD%D1%81%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BF%D1%80%D0%B5%D0%B8%D0%B7%D0%B1%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D0%BE%D1%83%D1%85%D0%B0%D0%BD%D0%B8-%D0%B7%D0%B0%D1%81%D0%B8%D0%BB%D0%B2%D0%B0-%D0%BD%D0%B0%D0%B4%D0%B5%D0%B6%D0%B4%D0%B8%D1%82%D0%B5-%D1%87%D0%B5-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D1%81%D0%B4%D0%B5%D0%BB%D0%BA%D0%B0-%D1%81--news659653.html", "text": "Reuters, цитирана от Фокус. Френският президент Еманюел Макрон поздрави в събота иранския си колега Хасан Роухани по случай преизбирането му на поста и заяви, че това засилва надеждите, че иранското правителство ще приложи ядреното споразумение, гласи изявление на Елисейския дворец, предава Макрон ще настоява правителството на Франция да работи за по-интензивни връзки с Иран в областта на икономиката и културата, се казва още в разпространеното съобщение. Подчертава се и необходимостта конфликтите в Близкия изток да получат дипломатическо решение и се призовава Иран да възприеме този подход.", "date": "2017.05.21", "title": "Според френския президент преизбирането на Роухани засилва надеждите, че ядрената сделка с Иран ще бъде приложена"}
{"url": "http://pik.bg/%D0%B1%D0%B5%D0%B7%D0%BF%D0%BE%D1%89%D0%B0%D0%B4%D0%B5%D0%BD-%D0%BB%D0%BE%D1%80%D0%B4-%D0%BC%D0%B8%D0%BD%D1%87%D0%B5%D0%B2-%D0%BF%D1%83%D1%81%D0%BD%D0%B0-%D0%B3%D0%B8%D0%BB%D0%BE%D1%82%D0%B8%D0%BD%D0%B0%D1%82%D0%B0-%D0%BF%D1%80%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BD%D0%B0-%D0%BA%D1%80%D0%B8%D1%81%D1%82%D0%B8%D0%B0%D0%BD-%D0%B5-%D0%BA%D0%B0%D1%82%D0%BE-%D0%BF%D1%80%D0%B5%D0%BD%D0%BE%D1%89%D1%83%D0%B2%D0%B0%D0%BB%D0%B0-%D0%B2-%D0%BA%D1%83%D1%80%D0%BD%D0%B8%D0%BA-news659641.html", "text": "Да бъдем други вече късно е, късно е, пее роклята на Йорданка Христова, но това се отнася и за сакото на нейния събеседник. Симпатичният Ники Априлов изглежда доволен в керемидената прегръдка на сетрето си, изпод което жално наблюдава живота бледосиня риза. Нямам донесения дали Априлов и Георги Любенов са се срещали скоро, но възможно е да си разменят дрехи. Нещо, което впрочем правят и близки приятелки. Данчето Христова е изпълнила докрай жарсената си рокля, от която текат синини, къдрички и други шивашки похвати. Синя роза да закичи, първа радост е за нея. Тя , розата, е настанена в централната ложа на пазвата, откъдето наблюдава другите, навярно добре облечени присъстващи наоколо. Синева огрява  очилата на певицата, анонсиращи по мода украшенията в китките . Само синият часовник на Ники , изпълзял от кюнеца на ръкава му, може да се мери по оригиналност с прическата на госпожата. На прощаване мога да кажа само- Ето, бързат делфините...Но защо са накацали възпяващата ги? Едно ужасно сако, вероятно част от хумористичните навици на метеоролога в ефир, чупи рекордите по липса на телевизионен вкус. Неопределен цвят, като тенджери за изваряване на стоматологичен реквизит, поглъща сакото и го натиква  в етимологията на санитарния артикул. Пагони, двойни джобчета, три копчета и една шивашка отпуснатост, издават че или моделът е стар или шивачът. Червено-бели райета ме карат да се чувствам като на светофар, където не знам да пресека ли или да споря със семафора. Сивите панталони водят свой отделен живот, нещо като есен в пролетта, нещо като август е септември, нещо като дали вали ама слънце грее. Много светлина, звезден прах и оригиналност излъчват двете ярки дами на светския небосклон. Нотариус Милена Георгиева- винаги подготвена в модно и професионално отношение, днес е цяло упътване за протоколна нежност. Черната и рокля позволява да изпъкнат чертите и познанията  , а чантата се люшка между флирт със сексапила и сериозността. Микроскопични звездички блещукат във формата на съзвездието „Милена” и дават точен ориентир къде се намира тя в необятния моден океан. Ивана Скендерова, по която си настройват часовниците повечето дами от нейния ранг, припомня постулатите на мадам Шанел с премерена строгост и изчислена усмивка. Между тези параметри се промъква потомствената и аристократичност, съчетана с всичките дарове на природата, които са я споходили. Няма оправдание а аз нямам обяснение за нелепия външен вид на Кристиан Костов, разкъсван и без това в последните дни. Разбира се, дискусионното му представяне не е моя грижа, макар, че ако съм запитан също мога да дам мнение. Темата тук обаче е за несъвместимата с изявата му външност , или пък именно съвместимата поради обожанието му към Киркоров и Билан. Макар тук да не се редуват пискюли тафта и ресни, имаме на лице едно черно б-р-р-р, подходящо за излизане на дискотека или почистване на детската стая. Освен, че ефира винаги се радва на малко повече блясък и цвят,  Костов носи този причудлив ансамбъл сякаш с гордост, сякаш с чувство за съвършена полезност. Зная, че той твърде малко е имал участие в този избор, затова и перото ми не е насочено лично към него. Но ако той представя България а аз съм ревностна част от нея, бих поискал обяснение за този лабилен външен вид, касаещ облеченото. Прическата е като пренощувала в курник, където са и се случвали неща, надхвърлящи въображението ми. Белите ръкави, като предвидени за специализирани болнични отделения, омотават още повече Кристианчо в мрежата от несполуки. Вокалистът на Юръп, гостуващ преди дни в София, носи елементите на своята група. Джоуи Темпест показва кожено яке, на което „дупе да му е яко” сред толкова много съвременни кройки и резултати от забързаното модно развитие. Висулки изпълват раменете и се спускат разсеяни върху ръцете на изпълнителя. Въображението май е излязло в отпуск за този прочут мъж, по който колабират най-обикновени панталони и прическа на ресторантски музикант.С най-благородни намерения, бих подарил да Джоуи /нали мога да те наричам просто Дж/, календарче, което да го ориентира за годината и века . Чудно ми е какво бих препоръчал на господина, ако някой поиска съвета ми... Дали този път якето да не е агресивно червено, висулките да са с камъчета и да блещукат в тъмнината а ботушите да са с капси и с подсилено токче... И после пък бих се учудил, как бих описал всичко това, ако го видя така облечен. Гилотината на Евгени Минчев и тази седмица главите на няколко популярни личности с модни прегрешения. Насладете се на остроумните и безкомпромисни коментари на лорда, за седмичната му рубрика във в. Как хубаво е да гостуваш при Мира в БНТ. Не трябва нито старание,нито цветови усилия за да си там. Нейсе.  Ще нарека това нов  моден дует, едно сладко „синема гу-гу”, дирижирано или от нехайството или от телевизионната умора. Мира, която вече получи Златен скункс за репортаж, днес е номинирана от мен за Златната скилидка, която шеговито давам за модни неудачи. Бежево и слонова кост е комбинация  подобаваща на училищна сграда или на болнична такава, затова протестирам употребата и за облекло. Огромните плисета в полата, къдрички и прозрачности в блузата, са влудяващо неподходящи от катедралата на погледа ми. Биаджони е като еврокомисар без комисия. Сакото е като взето от Ирина Бокова , а в миналото- носено от Меркел. Черното и придава линия, но такава, която обикаля крайните квартали. Казвам го компетентно, като ватман.", "date": "2017.05.21", "title": "БЕЗПОЩАДЕН! Лорд Минчев пусна гилотината: Прическата на Кристиан е като пренощувала в курник, синя роза Йорданка Христова закичи..."}
{"url": "http://pik.bg/%D0%B1%D1%80%D0%B0%D0%B2%D0%BE-%D0%B3%D1%80%D0%B0%D1%86%D0%B8%D0%B8%D1%82%D0%B5-%D0%BD%D0%B8-%D1%82%D1%80%D0%B5%D1%82%D0%B8-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE%D1%82%D0%BE-%D0%B2-%D0%B1%D1%83%D0%B4%D0%B0%D0%BF%D0%B5%D1%89%D0%B0-news659652.html", "text": "България спечели бронзов медал в отборната надпревара на Европейското първенство по художествена гимнастика в унгарската столица Будапеща. Българките получиха сбор от 170.300 и завърши на трето място в крайното класиране. Шампион убедително стана Русия със 182.175, а на втора позиция завърши Беларус със 171.450. Ансамбълът за девойки в състав Мария Спасова, Галатея Герова, Биляна Везирска, Биляна Писова и Бояна Гелова заслужи място в утрешния финал на пет чифта бухалки с шести резултат в квалификациите от 32.150 след двете си изигравания. Най-добър беше Русия с 34.200. Невяна Владинова се класира и за четирите финала на отделните уреди в индивидуалната надпревара в неделя. В пресявките тя беше втора на лента със 17.650, трета на бухалки с 18.200, четвърта на топка със 17.850 и пета на обръч със 17.500, предава Спортал. Другата българка Катрин Тасева се класира за финалите на обръч (осма в квалификациите с 16.600) и на лента (трета с 16.700). Тя пропусна за малко и финалите на бухалки (девета с 16.700) и на топка (девета с 16.650).", "date": "2017.05.21", "title": "БРАВО! Грациите ни трети на европейското в Будапеща"}
{"url": "http://pik.bg/%D0%BE%D1%81%D1%82%D1%80%D0%B8-%D0%B4%D1%83%D0%BC%D0%B8-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D1%81%D0%B0%D1%89-%D0%B8%D1%80%D0%B0%D0%BD-%D1%81%D0%B5-%D0%B7%D0%B0%D0%BD%D0%B8%D0%BC%D0%B0%D0%B2%D0%B0-%D1%81-%D0%B4%D0%B5%D1%81%D1%82%D0%B0%D0%B1%D0%B8%D0%BB%D0%B8%D0%B7%D0%B0%D1%86%D0%B8%D1%8F-%D0%B2-%D0%B0%D0%B7%D0%B8%D0%B0%D1%82%D1%81%D0%BA%D0%B8%D1%8F-%D1%80%D0%B5%D0%B3%D0%B8%D0%BE%D0%BD-news659866.html", "text": "Държавният секретар на Съединените щати Рекс Тилърсън заяви пред „Фокс Нюз“, че Иран се занимава с дестабилизация на амиатския регион. „Съединените щати заедно с партньорите си в азиатския регион ще се противопоставят на хегемонията на Иран – заяви Тилърсън. – Всички опити на Иран да оказва натистк върху страните от своя регион ще бъдат посрещани от силен и единен фронт“.", "date": "2017.05.21", "title": "Остри думи! Държавният секретар на САЩ: Иран се занимава с дестабилизация в азиатския регион"}
{"url": "http://pik.bg/%D1%82%D0%B8%D1%85%D0%BE%D0%BE%D0%BA%D0%B5%D0%B0%D0%BD%D1%81%D0%BA%D0%B8%D1%8F%D1%82-%D1%84%D0%BB%D0%BE%D1%82-%D0%BD%D0%B0-%D1%80%D1%83%D1%81%D0%B8%D1%8F-%D1%81%D0%BA%D0%BE%D1%80%D0%BE-%D1%89%D0%B5-%D0%BF%D0%BE%D0%BB%D1%83%D1%87%D0%B8-%D1%82%D1%80%D0%B8-%D0%BD%D0%BE%D0%B2%D0%B8-%D0%BA%D0%BE%D1%80%D0%B2%D0%B5%D1%82%D0%B8-news659655.html", "text": "РИА Новости. Тихоокеанският флот на Русия скоро ще получи три нови корвети, съобщи Министерството на отбраната на страната в неделя, на годишнината от основаването на този флот, предава „В приморския завод тече последният тест на корветата „Совершенний“, а в най-скоро време след него в състава на флота ще влязат и корветите „Громкий“ и „Герой на Русия Циденжапов“, гласи съобщението на военното ведомство, цитирано от Фокус.", "date": "2017.05.21", "title": "Тихоокеанският флот на Русия скоро ще получи три нови корвети"}
{"url": "http://pik.bg/%D0%BE%D0%BB%D0%B8%D0%BC%D0%BF%D0%B8%D0%BA-%D0%BC%D0%B0%D1%80%D1%81%D0%B8%D0%BB%D0%B8%D1%8F-%D0%BF%D0%BE%D0%B4%D0%BF%D0%B5%D1%87%D0%B0%D1%82%D0%B0-%D0%B1%D0%B8%D0%BB%D0%B5%D1%82%D0%B8%D1%82%D0%B5-%D0%B7%D0%B0-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-news659656.html", "text": "Отборът на Олимпик Марсилия се класира за Лига Европа през следващия сезон. ОМ победи с 1:0 Бастия в последния си мач от шампионата в Лига 1 и така си осигури място в евротурнирите. Единственото попадение падна 15 минути преди края и бе дело на Бафетимби Гомис. Така Марсилия приключва сезона на пето място с 62 точки, което им отрежда право да участват в квалификациите за втория по сила турнир на Стария континент. Основният преследвач - Бордо не успя да се справи с Лориен като гост и завърши наравно 1:1, което значи че жирондинците финишират на шеста позиция с 59 точки. Все пак тимът от Източна Франция все още има надежда за европейско участие. За целта Пари Сен Жермен трябва да спечели Купата на Франция срещу Анже. Така шестият в шампионата ще получи право на участие в Лига Европа. На Четвърта позиция финишира Лион, който днес направи вълнуващ мач като за финал с Ница. Срещата на “Стад дьо Люмиер” завърши наравно 3:3. “Хлапетата” финишират с актив от 67 точки, докато “орлетата” са трети със 78, предаде Спортал. Двубоят ще се запомни и с двата гола на Александре Лаказет за Лион, с което нападателят мина кота 100 при попаденията за клуба.", "date": "2017.05.21", "title": "Олимпик (Марсилия) подпечата билетите за Лига Европа"}
{"url": "http://pik.bg/%D0%B5%D0%B4%D0%B8%D0%BD-%D1%83%D0%B1%D0%B8%D1%82-%D0%B8-%D0%B4%D0%B2%D0%B0%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D0%B2%D0%B0%D0%BB%D0%B5%D1%80%D0%B0-news659868.html", "text": "Прокуратурата във Венецуела е стартирала разследване на обстоятелствата по смъртта на 23-годишния Еди Агилар, който почина, след като бе смъртоносно ранен по време на протестна акция в района на Ел-Мурачи, в град Валера, щата Трухильо във Венецуела, съобщава ТАСС, като се позовава на официално изявление от прокуратурата. Според информацията трагедията е станала на 20 май по време на поредните масови протести срещу управлението на президента Николас Мадуро. „Няколко въоръжени са открили огън по протестиращите – се посочва в изявление на прокуратурата на Венецуела. – Агилар е получил куршум в областта на гърдите. 18-годишен юноша е с черепно-мозъчна травма и с нараняване в областта на корема. 50-годишна жена пък е със счупена бедрена кост“. Тримата ранени са били откарани в болница, като Еди Агилар е починал по пътя за болницата. Протестите във Венецуела започнаха в началото на април, като досега са загинали 50 човека.", "date": "2017.05.21", "title": "Един убит и двама ранени при последните протести във венецуелския град Валера"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D0%B1%D1%80%D0%BE%D0%B8%D1%85%D0%B0-212-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%BA%D0%B0%D1%80%D1%82%D0%B8%D0%BD%D0%B0-%D0%BD%D0%B0-%D0%BA%D0%B0%D0%B7%D0%B8%D0%BC%D0%B8%D1%80-%D0%BC%D0%B0%D0%BB%D0%B5%D0%B2%D0%B8%D1%87-news659647.html", "text": "Картина на Казимир Малевич надмина творби на Моне и Ернст по време на пролетните нюйоркски търгове за творби на импресионизма и модерното изкуство, организирани от аукционна къща Сотбис, съобщава Artprice. За творби на импресионизма и модерното изкуство бяха платени значими суми, но един от най-интересните лотове - ранна творба от Егон Шиле, бе изтеглен от продажба в последния момент, съобщават световните медии. Обяснения не бяха дадени, освен че собственикът на картината \"Даная\" се обявил против продажбата й. \"Даная\" е нарисувана, когато австрийският художник бил едва 19-годишен. Това е една от най-значимите ранни творби, излагани някога на търг, а предварителната й оценка беше 40 милиона долара - рекордна сума за картина на Шиле. Абстрактната картина с маслени бои \"Супрематична композиция със самолет в проекция\" от Казимир Малевич бе продадена за 21, 2 милиона долара, след като първоначалната й оценка бе между 12 милиона и 18 милиона долара. За бронзовата скулптура \"Кралят играе с кралицата\" от Макс Ернст наддаваха над 10 колекционери. В края на краищата тя бе продадена за малко под 16 милиона долара - платената сума надвишава 4 пъти първоначалната оценка на творбата и е рекордна за скулптура от Ернст. За \"Басейн с лилии\" от Клод Моне бе платена същата сума, след като първоначалната оценка на картината бе 14-18 милиона долара. По време на търга аукционна къща \"Сотбис\" събра общо 173,8 милиона долара приходи, след като предварителните очаквания бяха наддаването да донесе между 147 милиона и 210 милиона долара приходи. Близо три четвърти от изложените творби намериха купувачи, повечето от които са азиатски, руски и европейски колекцонери.", "date": "2017.05.21", "title": "РЕКОРД! Броиха 21,2 млн. долара за картина на Казимир Малевич"}
{"url": "http://pik.bg/%D1%82%D0%BE%D1%82%D0%B0%D0%BB%D0%BD%D0%B0-%D0%B4%D1%80%D0%B0%D0%BC%D0%B0-%D1%81-%D0%B8%D0%B7%D0%BF%D0%B0%D0%B4%D0%B0%D1%89%D0%B8%D1%82%D0%B5-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F---%D0%BF%D0%B5%D1%82-%D0%BE%D1%82%D0%B1%D0%BE%D1%80%D0%B0-%D0%BD%D0%B5-%D0%B7%D0%BD%D0%B0%D0%B5%D1%85%D0%B0-%D1%81%D1%8A%D0%B4%D0%B1%D0%B0%D1%82%D0%B0-%D1%81%D0%B8-%D0%B4%D0%BE-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%BC%D0%BE%D0%BC%D0%B5-news659659.html", "text": "Битката за оцеляване в Лига 1 през този сезон предложи истинска драма. В последния кръг пет отбора трябваше да се борят за мястото си в елита, като всеки един имаше шансове за спасение при определени обстоятелства. В крайна сметка развитието на мачовете не бе благосклонно към Бастия и Нанси, които изпадат от първия ешелон на френския футбол, докато Лориен ще трябва да играе бараж за спасение срещу Троа. Радостта пък е за Каен и Дижон, които се спасяват. Най-драматична бе съдбата на Каен, които стигнаха до точка при визитата си на вече бившия шампион Пари Сен Жермен, предава Спортал. Нормандците губеха с 0:1 до 90-ата минута, което означаваше, че ще трябва да играят бараж, но с попадение на Силвио Роделен в последната секунда стигнаха до оцеляването. Преди това нападателят бе пропуснал и дузпа. За ПСЖ пък се разписа Адриен Рабио в началото на мача. Така Каен се спасява с 37 точки Дижон бе в най-добра позиция преди изиграването на срещите днес. Тимът от Североизточна Франция стигна до стратегическа точка при визитата си на Тулуза - 0:0, която се оказа достатъчна за оцеляването. Дижон, подобно на Каен, приключва с 37 точки в актива си, но с по-добра голова разлика от нормандците. Бастия пък бе в най-неблагоприятна позиция преди двубоите, но на почивката развитието на мачовете бе изпратило корсиканците в зоната за бараж. В крайна сметка обаче те не успяха да задържат точката при визитата си на Олимпик Марсилия и загубиха с 0:1 след попадение на Бафетимби Гомис. При победа днес Бастия щеше да се спаси, но сега приключва сезона на дъното с 34. Нанси също се разделя с елита, въпреки че победи с 3:1 Сент Етиен. Двадесет минути преди края на мача отборът бе на прага на спасението, но в крайна сметка успехът не се оказа достатъчен и тимът приключва с 35 точки на предпоследната позиция. Лориен също изигра много тежка битка за оцеляването си. “Мерлузите” успяха да си осигурят бараж за оцеляване след равенство 1:1 срещу Бордо, но не могат да бъдат напълно доволни от развитието на ситуацията, защото още един гол щеше да ги остави със сигурност в елита. Другият вариант беше, ако ПСЖ бе успял да задържи победата срещу Каен. В крайна сметка Лориен приключва сезона с 36 точки и му предстои битка с Троа за място в елита.", "date": "2017.05.21", "title": "Тотална драма с изпадащите във Франция - пет отбора не знаеха съдбата си до последния момент"}
{"url": "http://pik.bg/%D0%B2%D1%80%D1%8A%D1%87%D0%B8%D1%85%D0%B0-%D0%BA%D1%83%D0%BF%D0%B0%D1%82%D0%B0-%D0%B8-%D0%B7%D0%BB%D0%B0%D1%82%D0%BD%D0%B8%D1%82%D0%B5-%D0%BC%D0%B5%D0%B4%D0%B0%D0%BB%D0%B8-%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B1%D1%83%D0%B9%D0%BD%D0%B0-%D1%80%D0%B0%D0%B4%D0%BE%D1%81%D1%82-%D0%B2-%D0%BB%D0%B0%D0%B3%D0%B5%D1%80%D0%B0-%D0%BD%D0%B0-%D0%BE%D1%80%D0%BB%D0%B8%D1%82%D0%B5-news659648.html", "text": "Капитанът на Лудогорец Светослав Дяков вдигна шампионската купа. Това се случи след равенството на “орлите” с ЦСКА-София. Титлата е шеста поредна за разградчани. Ръководството и футболистите изпаднаха в буйна радост пред погледа на пълния стадион “Лудогорец Арена”. Министърът на спорта Красен Кралев пък връчи златните медали на всички в клуба. Повечето от играчите на \"зелените\" излязоха на терена със своите деца. Контузеният вратар Владислав Стоянов се появи с патерици и обра аплодисментите на феновете. Церемонията пропусна Йордан Минев, който се лекува в Пловдив", "date": "2017.05.21", "title": "Връчиха Купата и златните медали на шампиона на България! Буйна радост в лагера на \"орлите\" "}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%B7%D0%B0%D0%BF%D0%BE%D1%87%D0%BD%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D1%81%D0%B4%D0%B5%D0%BB%D0%BA%D0%B0-%D0%B7%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0-%D0%BD%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B8-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-news659649.html", "text": "AFP Френските власти разследват вероятността страната да е спечелила конкурса за голяма поръчка на подводници за Бразилия през 2008 г. с помощта на подкупи, предава , позовавайки се на информация на вестник „Паризиен“. През октомври 2016 г. Националната финансова прокуратура на Франция (PNF) е започнала предварително разследване относно „подкуп на чуждестранни длъжностни лица“ относно договора, подписан през 2008 г. в хода на среща между тогавашния френски държавен глава Никола Саркози и бразилския му колега, гласи информацията на вестника. Източник, близък до случая потвърди за агенцията, че разследването е в ход, без да разкрива повече подробности. Друг източник от кабинета на френския президент по това време заяви, че сделката се оценява на близо 6,7 млрд евро, от които 4,1 млрд. са отишли за Франция, а останалите – за бразилски фирми. Фокус", "date": "2017.05.21", "title": "Франция започна разследване на сделка за продажба на подводници на Бразилия"}
{"url": "http://pik.bg/%D0%BF%D1%80%D0%B5%D0%BD%D0%B0%D1%81%D1%8F%D1%82-%D1%87%D0%B0%D1%81%D1%82-%D0%BE%D1%82-%D0%BC%D0%BE%D1%89%D0%B8%D1%82%D0%B5-%D0%BD%D0%B0-%D1%81%D0%B2%D0%B5%D1%82%D0%B8-%D0%BD%D0%B8%D0%BA%D0%BE%D0%BB%D0%B0%D0%B9-%D0%BE%D1%82-%D0%B1%D0%B0%D1%80%D0%B8-%D0%B2-%D0%BC%D0%BE%D1%81%D0%BA%D0%B2%D0%B0-news659662.html", "text": "Част от мощите на Свети Николай Чудотворец ще бъдат доставени днес със специален полет от италианския град Бари в московския храм Христос Спасител. За първи път православните руснаци ще могат да се поклонят пред един от най-почитаните светци, без да напускат страната. За 930 години мощите на светеца никога не са напускали Бари. Споразумението за този безпрецедентен акт бе постигнато в резултат на историческата среща на патриарха на Москва и цяла Русия Кирил с папа Франциск на 12 февруари 2016 година в Хавана. Свети Николай, архиепископ на град Мира в област Ликия (Мала Азия), е починал на 6 декември 342 г. и светите му мощи се пазели там до 1087 г. През времето на византийския император Алексий I Комнин (1081-1118 г.) мощите на свети Николай били пренесени от гр. Мира в гр. Бари, център на южноиталианската област Апулия. Свети Николай е  един от най-почитаните светци, не само в Римокатолическата и Православната църква, но и в целия християнски свят.", "date": "2017.05.21", "title": "Пренасят част от мощите на Свети Николай от Бари в Москва"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B4%D0%B8%D0%B5%D1%82%D0%B8%D1%82%D0%B5-%D0%BD%D0%B8-%D0%BF%D1%80%D0%B0%D0%B2%D1%8F%D1%82-%D0%B3%D0%BD%D0%B5%D0%B2%D0%BD%D0%B8-%D0%B8-%D1%80%D0%B0%D0%B7%D0%B4%D1%80%D0%B0%D0%B7%D0%BD%D0%B8%D1%82%D0%B5%D0%BB%D0%BD%D0%B8-news659654.html", "text": "Доброволните пости не ни правят светци - напротив, усилието, което влагаме в поддържане на постоянен самоконтрол, може да доведе до постоянна агресивност. Учени твърдят, че диетите и пестеливостта дори могат да променят вкуса ни към филмите - затягащите колана често започват да предпочитат кървавите екшъни и зловещите филми на ужасите. В едно от проведените изследвания доброволците, които избирали да хапнат ябълка вместо шоколад, обикновено харесвали и филми, занимаващи се с теми като гняв, отмъщение и безпричинно насилие. Друго проучване пък показва, че участниците, които съзнателно пестят пари, като предпочитат да си вземат купони за пазаруване в супермаркет, вместо ваучер за спа процедури, предпочитат да гледат ядосаните лица, показани им на снимки от учените. В трети експеримент хора, подложени на диета за отслабване, одобрили посланията на политици, поднесени с агресивен и гневен маниер пред по-културните изказвания. Гладуващите харесали най-много изказването, че ако обществото не увеличи финансирането на специални тренировъчни програми за полицаи, затворниците ще започнат да бягат от затворите и ще настане хаос. Авторите на цитираните изследвания Дейвид Гал от Северозападния университет в Чикаго и Уенди Лиу от Калифорнийския университет са убедени, че лишенията стоят в основата на много отрицателни тенденции в поведението на хората като цяло. „Решихме да проучим дали упражняването на постоянен самоконтрол наистина води до най-разнообразни варианти на агресивно поведение и предпочитания, дори в ситуации, където такова поведение обикновено не се изразява демонстративно”, пишат те в сп. Journal of Consumer Research. „Изследванията показват, че контролирането на основните желания и нужди обикновено кара хората да се държат по-агресивно от нормалното към другите. Хората на диета пък се вбесяват по-лесно и са постоянно раздразнителни.” „Законодателите и публичните личности трябва да са наясно с потенциала от негативни емоции, който може да се отприщи, ако те постоянно подтикват обществото да се ограничава в изборите и решенията, които взема всеки ден”, добавят авторите. „Вместо това намесата в общественото поведение трябва да разчита на по-широка палитра от методи, за да възпита у хората позитивна поведенческа схема, която да се стреми към постигането на дългосрочни цели”, пишат в заключение Гал и Лиу. The Telegraph", "date": "2017.05.21", "title": "ВНИМАНИЕ! Диетите ни правят гневни и раздразнителни!"}
{"url": "http://pik.bg/%D1%82%D0%B0%D0%BB%D0%B0%D0%BD%D1%82-%D1%82%D0%B0%D1%82%D0%BA%D0%BE-%D0%BA%D0%B0%D1%80%D0%BB%D0%BE-%D0%BF%D1%80%D0%BE%D0%BF%D1%8F-%D1%81%D0%BB%D0%B5%D0%B4-%D1%82%D0%B8%D1%82%D0%BB%D0%B0%D1%82%D0%B0-%D0%BD%D0%B0-%D0%B1%D0%B0%D0%B9%D0%B5%D1%80%D0%BD-news659678.html", "text": "Треньорът на Байерн Мюнхен Карло Анчелоти показа певчески талант по време на празненствата по повод титлата на баварците в Бундеслигата на Мариенплатц. Италианецът грабна микрофона и след кратка, но съдържателна реч, изпълни на родния си език песента на Ренато Дзеро \"I migliori anni della nostra vita\" - \"Най-добрите години от нашия живот\". Преди Анчелоти да запее, феновете бяха подгрети с изпълнение на любимата песен на отказалия се от футбола капитан на Байерн Филип Лаам \"Weus´d a Herz hast wia a Bergwerk\" на Райнхард Фендрих.", "date": "2017.05.21", "title": "ТАЛАНТ! Татко Карло пропя след титлата на Байерн"}
{"url": "http://pik.bg/%D0%BD%D0%B5-%D0%B2%D1%81%D0%B8%D1%87%D0%BA%D0%BE-%D0%B5-%D0%B8%D0%B7%D0%B3%D1%83%D0%B1%D0%B5%D0%BD%D0%BE-%D1%82%D0%BE%D0%BF-5-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%B8%D1%82%D0%B5-%D0%BF%D0%BB%D0%B0%D0%B6%D0%BE%D0%B2%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news659657.html", "text": "Дължината на черноморското крайбрежие на България е 354 км. То започва от нос Сиврибурун при границата с Румъния и завършва при устието на река Резовска при границата с Турция. 200 км от тази брегова ивица са плажове. Точният им брой не е известен, но спокойно можем да твърдим, че са поне стотици. По Черноморието ни все още има девствени кътчета, подходящи за любителите на нудизма и къмпинга. Налице са и добре урбанизирани плажни ивици, които са крайбрежна спирка на обичащите удобствата и кулинарните специалитети. Не твърдим, че тази класация на десетте най-хубави плажа у нас ще допадне на всеки. Това са фаворитите на екипа на Profit.bg, така че ще ни простите пристрастията към девствените и все още незастроени кътчета от българското Черноморие: Няма как да го пропуснем. Този малък залив край Каварна е признат за най-красивия български залив в световен мащаб. В миналото достъпът до него е невъзможен, защото попада в забранена военна зона. Днес това пък е защитена природна територия. Болата е единственият пясъчен плаж в района на нос Калиакра. През него тече река, която се влива в морето, а от двете му страни се издигат скали, в които стихията е издълбала множество пещери. Намира се близо до морската ни столица Варна. Това е най-дългата плажна ивица у нас - цели 12 километра пясък. На места тя е широка повече от 100 метра. Това е и едно от най-добрите места за сърфистите по нашите брегове заради вълните, образувани от вятъра и факта, че ивицата е права, без нито едно заливче. Тази невероятно красива лагуна е част от природния резерват Ропотамо. Плажът е закътан между буйна горска растителност и пясъчни дюни, по които расте застрашената от изчезване пясъчна лилия. Той се намира на миграционния път на птиците Виа Понтика, което ви гарантира удивителни срещи с пернатото царство. Да не забравяме и децата - тук е техният райски пристан, защото дълбочината на плажа е минимална. В морето срещу Аркутино е прострял снага един от петте български острова - Свети Тома, наричан още Змийски. Както говори и името й, тази пясъчна ивица се намира край устието на река Велека, близо до Синеморец. Това място предлага удивително преживяване - тук можете да се къпете както във водите на морето, така и в тези на реката, като последните традиционно са по-студени. Районът е защитена местност и наистина приказно място, в което гората опира в морските води, а причудливи скали обграждат ситния пясък. В началото на тази година обаче се наложи военните да взривят устието на реката, за да се предотврати наводнение на разположените в близост населени места. До колко това е променило пейзажа, предстои да проверим това лято. Намира се в близост до Бяла и е една от последните девствени плажни местности у нас. Затова е любима на къмпингари и нудисти. Пясъкът тук е ситен и златист, а плажът е обграден от два носа - Черни нос и нос Бяла. Вечер блещукат само лагерните огньове, а звездите на това място са по-ярки - тук няма друга светлина, която да смущава сиянието им. Преди обаче да се отправите към Кара Дере с децата, трябва да знаете, че плажът е неохраняем, изобилства от нудисти, а най-близкото място, от което можете да се снабдите с храна и вода, е на поне пет километра. Profit.bg Болата Шкорпиловци Аркутино Велека Кара Дере", "date": "2017.05.21", "title": "НЕ ВСИЧКО Е ИЗГУБЕНО! Топ 5: Най-красивите плажове в България (СНИМКИ)"}
{"url": "http://pik.bg/%D1%8F%D0%BF%D0%BE%D0%BD%D0%B8%D1%8F-%D1%80%D0%B0%D0%B7%D1%87%D0%B8%D1%82%D0%B0-%D0%BD%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%B5%D0%BD-%D0%BF%D0%BE%D0%B4%D1%85%D0%BE%D0%B4-%D0%BE%D1%82-%D1%81%D1%82%D1%80%D0%B0%D0%BD%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D0%BA%D1%8A%D0%BC-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news659682.html", "text": "ТАСС. Япония се надява Русия да подходи отговорно към проблема със Северна Корея, заяви в ефира на местна телевизия министърът на външните работи на островната държава Фумио Кишида, предава „Русия и Китай имат голямо влияние върху Северна Корея. И ние разчитаме на отговорен подход от страна на Русия, която е постоянен член на Съвета за сигурност на ООН, към решението на проблема със Северна Корея“, каза Кишида. Министърът не отхвърли възможността за въвеждането на допълнителни санкции по отношение на Северна Корея. „Ако провокациите продължат, смятам, че ще има нови санкции от страна на Съвета за сигурност на ООН“, отбеляза той и същевременно подчерта важността на пълноценното съблюдаване на едностранните санкции, въведени срещу Северна Корея от различни държави. Фокус", "date": "2017.05.21", "title": "Япония разчита на отговорен подход от страна на Русия към Северна Корея"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-%D0%B5-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0%D0%BB-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news659680.html", "text": "Azeri Press Agency Държавният глава на Азербайджан Илхам Алиев в събота е пристигнал в Саудитска Арабия, за да вземе участие в Арабско-ислямско-американската среща на върха, предава , позовавайки се на президентската пресслужба. В чест на Алиев на летище „Крал Салман“ в столицата Рияд е бил строен почетен караул. При пристигането си азербайджанският президент е бил посрещнат от редица високопоставени длъжностни лица от страна на домакините от Саудитска Арабия.", "date": "2017.05.21", "title": "Президентът на Азербайджан е пристигнал в Саудитска Арабия"}
{"url": "http://pik.bg/%D0%B4%D0%B6%D0%B8%D0%B4%D0%B6%D0%B8-%D0%B1%D1%83%D1%84%D0%BE%D0%BD-%D1%81-%D0%BF%D0%BE%D1%81%D0%BB%D0%B0%D0%BD%D0%B8%D0%B5-%D0%BA%D1%8A%D0%BC-%D0%BA%D0%B0%D0%BF%D0%B8%D1%82%D0%B0%D0%BD%D0%B0-%D0%BD%D0%B0-%D0%B1%D0%B0%D0%B9%D0%B5%D1%80%D0%BD-news659681.html", "text": "Вратарят на Ювентус Джанлуиджи Буфон записа специално видеопослание към капитана на Байерн Мюнхен Филип Лам, който изигра последния си мач в кариерата срещу Фрайбург снощи. 33-годишният халф окачи бутонките малко изненадващо, а решението му да спре с футбола изненада мнозина и остана непроменено, въпреки опитите на треньора Карло Анчелоти да го убеди да не се отказва. \"Скъпи Филип! Разбрах, че си решил да сложиш край на кариерата си, в която спечели всички трофей. Искам да знаеш, че за мен винаги е било голяма чест да играя срещу теб. Във всеки мач ти беше решителен и честен. Желая ти успех в бъдещето, независимо по кой път ще поемеш и дали ще бъде то свързано с футбола\", казва Буфон.", "date": "2017.05.21", "title": "Джиджи Буфон с послание към капитана на Байерн"}
{"url": "http://pik.bg/%D0%BF%D1%80%D0%B5%D0%B4%D0%BD%D0%B8%D0%BD%D0%B0%D1%82%D0%B0-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%B8%D0%B2%D0%BD%D0%B0-%D0%BF%D0%B0%D1%80%D1%82%D0%B8%D1%8F-%D0%BF%D1%80%D0%B5%D0%B4-%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%B8%D1%82%D0%B5-%D0%B2%D0%B5%D1%87%D0%B5-%D0%B5-%D1%81%D0%B0%D0%BC%D0%BE-%D0%B4%D0%B5%D0%B2%D0%B5%D1%82-%D0%BF%D1%83%D0%BD%D0%BA%D1%82%D0%B0-news659665.html", "text": "Reuters. Преднината на управляващата Консервативна партия пред основната опозиция в лицето на лейбъристите преди предстоящите парламентарни избори на 8 юни във Великобритания вече е само девет пункта, сочи проучване на компанията „ЮГов“ за вестник „Съндей Таймс“, предава Резултатът показва двойно по-малко предимство за торите в сравнение с аналогична анкета от миналата седмица. Така в момента партията на премиера Тереза Мей се очаква да получи 44% от гласовете на изборите, което е с пет пункта по-малко от предишните данни, а Лейбъристката партия може да разчита на 35%, или с четири процента повече. Допитването е проведено в периода 18-19 май и в него са взели участие близо две хиляди души. Фокус", "date": "2017.05.21", "title": "Преднината на британската Консервативна партия пред лейбъристите вече е само девет пункта"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%81%D0%B0%D1%80%D0%B0-%D0%B5%D1%80%D0%B0%D0%BD%D0%B8-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D1%88%D0%B0%D1%80%D0%B0%D0%BF%D0%BE%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%BA%D0%B8%D0%B0%D0%B2%D0%BE%D0%BD%D0%B5-news659684.html", "text": "Италианската тенисистка Сара Ерани стана поредната, която се изказа против даването на покани за престижни турнири на рускинята Мария Шарапова. Ерани говори конкретно за турнира в Рим, до който не беше допусната сънародничката й Франческа Скиавоне. Тя кара последен сезон в тура, а местните организатори не я поканиха дори в квалификациите, предава Спортал. Самата Ерани също участва с \"уайлд кард\" в Рим и загуби в първи кръг от Ализе Корне. \"Аз съм напълно против това да се толерира така Шарапова след това, което направи. Това, че не поканиха Скиавоне в последния й сезон, е позор за тениса и спорта като цяло\", избухна Ерани, цитирана от Фокус.", "date": "2017.05.21", "title": "Скандал! Сара Ерани скочи срещу Шарапова заради Скиавоне"}
{"url": "http://pik.bg/%D1%80%D0%BE%D0%BA%D0%B0%D0%B4%D0%B0-%D1%82%D0%BE%D0%BC%D0%B0%D1%88-%D1%81%D0%BC%D0%B5%D0%BD%D1%8F-%D1%84%D0%B5%D1%80%D0%BE-%D0%B2-%D0%B1%D0%B5%D1%80%D0%BE%D0%B5-news659660.html", "text": "Берое ще има нов старши треньор до няколко дни, след като Ферарио Спасов беше уволнен. Нервите на шефовете на заралии не издържаха след отпадането от Ботев в решителния бараж да класиране в Европа и бившият треньор на Литекс, ЦСКА, Ботев и още куп отбори беше изритан. Почти сигурен негов наследник е Александър Томаш, който води в момента Верея. Той ще има среща в понеделник с шефа на Берое Илко Русев, твърди \"Меридиан Мач\". Сложната финансова обстановка във Верея тласка Томаш към подобно решение. Друг вариант пред Берое е Христо Янев, който напуска Нефтохимик след края на сезона.", "date": "2017.05.21", "title": "РОКАДА! Томаш сменя Феро в Берое"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%BD%D0%B8%D0%BA%D0%BE%D0%BB%D0%B0-%D0%BE%D1%82-%E2%80%9E%D0%B3%D0%BB%D0%B0%D1%81%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F%E2%80%9C-%D1%81%D0%B5-%D1%81%D1%80%D0%B8%D0%BD%D0%B0-%D0%BC%D0%BE%D0%BC%D1%87%D0%B5%D1%82%D0%BE-%D0%B7%D0%B0%D0%BF%D0%BE%D1%87%D0%BD%D0%B0%D0%BB%D0%BE-%D0%B4%D0%B0-%D0%BF%D0%B5%D0%B5-%D1%84%D0%B0%D0%BB%D1%88%D0%B8%D0%B2%D0%BE-%D0%BE%D1%82-%D1%82%D1%80%D0%B5%D0%B2%D0%BE%D0%B3%D0%B0--news659640.html", "text": "Любимецът на зрителите от „Гласът на България“ Никола Константинов е на ръба на възможностите си. Младото и талантливо момче е споделило пред приятелите си, че едва издържа на напрежението и много се притеснява от представянето си на сцената на шоуто. Макар в интервютата си да дава вид на стабилен и уверен в себе си, Никола всъщност се опитва всячески да прикрие, че изнемогва и темпото и известността му идват в повече, пише столичен седмичник. Може ли притеснението да изиграе лоша шега и 24-годишният софиянец да се провали в неделя, се питат роднини и близки. Константинов бързо си спечели  фенска маса, но дали ще успее да я задържи и дали ще премине „теста“ на супер битките, когато ще се изправи срещуАсен Владимиров, Ирена Куцарова и гласището Деа Майсторска? На вокалния двубой Никола вече се провали и отпадна от отбора на Графа. Тогава Влади предпочете конкурентката му Зорница Славова и Константинов беше пред напускане на шоуто. Поли Генова се смили над момчето и го взе в отбора си, въпреки неубедителното му представяне. Макар и с недомлъвки, от екипа на предаването признават, че на репетициите преди супер битките момчето е започнало да пее фалшиво. Възможно е спецификата на неговия тембър също да му е изиграла лоша шега, коментират музикални педагози. Известен като „тенорино“, тембърът е идеален при високите тоналности, но трудно поема ниския диапазон.", "date": "2017.05.21", "title": "ДРАМА! Никола от „Гласът на България“ се срина! Момчето започнало да пее фалшиво от тревога и стрес"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BE%D0%B1%D1%8F%D0%B2%D0%B8-%D1%87%D0%B5-%D0%BD%D0%B5-%D0%BE%D0%B1%D1%80%D1%8A%D1%89%D0%B0-%D0%B3%D1%80%D1%8A%D0%B1-%D0%BD%D0%B0-%D0%BD%D0%B0%D1%81%D0%BB%D0%B5%D0%B4%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%82%D0%B0%D1%87%D1%8A%D1%80-news659685.html", "text": "Sunday Express, цитиран от Фокус. Британският премиер Тереза Мей заяви на фона на наближаващите парламентарни избори, че не обръща гръб на ярката следа, оставена от нейния известен предшественик Маргарет Тачър, пише Според някои, Тереза Мей, която е била в юношеска възраст, когато Маргарет Тачър поема поста на „Даунинг стрийт“, завижда на първата жена министър-председател на Великобритания, че я е изпреварила в постижението. А по-рано тази седмица Мей трябваше да опровергава твърденията, че води Консервативната партия към нов курс на „Мейизъм“, заявявайки, че нейният подход към лидерството е просто „добър, солиден консерватизъм“. Тя настоя, че призивите за дясноцентристки политики не означават изоставяне на принципите на Тачеризма за малко правителство и свободни пазари. На въпрос дали обръща гръб на тези завети, Мей отговори: „Не, не го правя. Попитахте ме в четвъртък и аз отговорих: „Маргарет Тачър беше консерватор, аз съм консерватор, това е консервативен [предизборен – б. пр.] манифест“. „И това е важното в случая. Става дума за манифест, основан на консервативните ценности и принципи. Ние сме партия, която вярва в ниските данъци и осъзнава значението на силната икономика – а това означава подкрепа за бизнеса. Но ние искаме да виждаме отговорен бизнес“, добави тя.", "date": "2017.05.21", "title": "Тереза Мей обяви, че не обръща гръб на наследството на Тачър"}
{"url": "http://pik.bg/%D0%BD%D0%B0%D0%B9-%D1%81%D0%B5%D1%82%D0%BD%D0%B5-%D0%BA%D1%80%D0%B0%D0%BB%D0%B8%D1%86%D0%B0%D1%82%D0%B0-%D1%80%D0%B0%D0%B7%D1%80%D0%B5%D1%88%D0%B8-%D0%BD%D0%B0-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B4%D0%B0-%D1%81%D0%B5-%D1%81%D0%B3%D0%BE%D0%B4%D0%B8-%D0%B7%D0%B0-%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-news659699.html", "text": "След като в края на миналата година Елизабет II благослови връзката на внука си принц Хари с новата му приятелка - американската актриса Меган Маркъл, най-после дойде и дългоочакваният от всички момент, в който кралицата даде и своето позволение за годеж между двамата, разкри близък източник на кралското семейство пред \"Новини Лондон\".Това се случи седмица, след като папараци издебнаха влюбените на паркинг и запечатаха първата публична целувка между тях. Веднага след като информацията за кралското разрешение излезе на бял свят, медийни експерти се впуснаха в надпревара да правят прогнози за предстоящия брак между 32-годишния Хари и 35-годишната актриса от Калифорния. Според повечето мнения сюблимното събитие най-вероятно ще се случи още тази година. Новината идва дни, след като говорител на Уестминстърското абатство разкри вестта, че принц Хари може да се ожени за своята разведена приятелка в същата църква, където брат му принц Уилям се омъжи за Кейт Мидълтън, а баща му принц Чарлз каза \"да\" на принцеса Даяна. Явно в английската кралска фамилия е настъпило време за сватби, защото вестта за предстоящия годеж на принц Хари и Меган идва в компанията на още едно очаквано с трепет събитие от днешния ден, а именно сватбата на Филипа Шарлот \"Пипа\" - сестрата на Кейт Мидълтън. В списъка с гостите безспорно са и принц Хари и неговата годеница.", "date": "2017.05.21", "title": "НАЙ-СЕТНЕ! Кралицата разреши на принц Хари да се сгоди за актрисата Меган Маркъл"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D0%B7%D0%B5%D1%82-%D0%BD%D0%B0-%D0%B0%D0%BB%D0%BB%D0%B0-%D0%BF%D1%83%D0%B3%D0%B0%D1%87%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D1%81%D0%B5-%D0%B5-%D1%80%D0%B0%D0%B7%D0%B2%D0%B5%D0%BB-%D1%81-%D0%B4%D1%8A%D1%89%D0%B5%D1%80%D1%8F-%D0%B9-news659700.html", "text": "Известният в Русия певец Владимир Пресняков разказа след години за причините, разрушили брака му с дъщерята на Алла Пугачова - Кристина Орбакайте. Със задна дата Пресняков разкрива, че не бил верен съпруг, често отсъствал от вкъщи, а нощните му запои нямали брой. \"Правехме непрекъснато купони. Можехме да изпием по няколко бутилки коняк, но не се напивахме. А на сутринта тръгвахме да посрещаме изгрева на Воробьови гори. Кристина търпя, търпя и накрая търпението й свърши. Имаше и други жени, разбира се. Това нараняваше Кристина, но прибалтийската й кръв казваше своето - тя никога не ми показа какво изпитва\", споделя Пресняков пред НТВ. Певецът признава, че 20 години не бил \"правилен човек\" и водел \"рок енд рол живот\". Но всъщност истинската причина за раздялата му с Орбакайте е съвсем друга. Пресняков страшно завиждал на успеха й и не можел да скрие това. \"Всички започнаха да говорят за Кристина. И разбира се си показах зъбките. Та аз събирах цели стадиони! А моето момиче, което боготворях, само ме придружаваше. И изведнъж тя стана лидер, истинска артистка\", разказва музикантът. След като започва самостоятелна кариера, Орбакайте навлиза в мъчителен процес на раздяла с Пресняков. Той признава, че би предпочел куршум в корема, отколкото отново да преживее страданията, които е понесъл. Болката от загубата го кара да търси спасение в религията и... утеха в нови запои. Информационна агенция \"ПИК\"", "date": "2017.05.21", "title": "Бившият зет на Алла Пугачова разкри защо се е развел с дъщеря й"}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%B7%D0%B0%D0%B5%D0%B4%D0%BD%D0%BE-%D0%B7%D0%BB%D0%B0%D1%82%D0%BD%D0%B0%D1%82%D0%B0-%D1%85%D1%80%D0%B8%D1%81%D1%82%D0%B8%D1%8F%D0%BD%D0%B0-%D1%82%D0%BE%D0%B4%D0%BE%D1%80%D0%BE%D0%B2%D0%B0-%D1%81%D0%B5-%D1%81%D1%8A%D0%B1%D1%80%D0%B0-%D1%81-%D0%B2%D1%8A%D0%BB%D0%BA%D0%B0-news659650.html", "text": "„Златното момиче” на художествената гимнастика Християна Тодорова сияе от щастие.Красивата бивша гимнастичка отново е на крилете на любовта, а виновник е бившето й настояще гадже. След няколкомесечна раздяла с гаджето си Вили Вълков, двамата пак са заедно. Влюбените неочаквано се разделиха навръх Свети Валентин, а Хриси сподели в социалните мрежи, че посреща празника сама. Тогава тя не падна духом, а обяви, че посреща празника на влюбените сама. „Вярвам в любовта и знам, че някой ден щастието ще кацне и на моето рамо”, категорична бе Хриси. За щастие двойката бързо изглади проблемите си и отново са щастливи заедно. „ сподели още Християна. Тодорова и Вълков са заедно от ученическите си години, но доскоро не деляха общ покрив. Двамата се запознават в заведение, но чак след шест месеца гимнастичката му обръща внимание. Срещат се на Боровец, където тя е със семейството си, а той - с приятели. И освен, че прекарват Нова година заедно, оттогава са неразделни. Заради любимия си Християна си е татуирала вълк на левия показалец. Спортистът от „Славия” е най-голямата й опора, като я връща към спорта в момент, когато тя е на ръба да се откаже, предава ХотАрена. Той я подкрепя на олимпиадата в Рио, а освен това и сега, когато тя се готви с ансамбъла за участие в концертите на Слави. Гимнастичките са една от големите изненади в „Има такъв народ”, заради което упорито тренира и то почти всекидневно. Хриси не е в залата само когато съдийства на състезания.", "date": "2017.05.21", "title": "ОТНОВО ЗАЕДНО! \"Златната\" Християна Тодорова се събра с Вълка"}
{"url": "http://pik.bg/%D0%BC%D0%B5%D0%BB%D0%B0%D0%BD%D0%B8%D1%8F-%D1%82%D1%80%D1%8A%D0%BC%D0%BF-%D0%BF%D0%BE%D0%B3%D0%BD%D0%B0-%D0%B3%D0%BE%D0%B2%D0%BE%D1%80%D0%B8%D1%82%D0%B5%D0%BB%D1%8F-%D0%BD%D0%B0-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BD%D0%B5-%D0%B7%D0%B0%D1%89%D0%B8%D1%82%D0%B0%D0%B2%D0%B0-%D0%BA%D0%B0%D1%87%D0%B5%D1%81%D1%82%D0%B2%D0%B5%D0%BD%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BE%D1%82-%D0%BC%D0%B5%D0%B4%D0%B8%D0%B8%D1%82%D0%B5-news659701.html", "text": "Мелания Тръмп, съпругата на американския президент Доналд Тръмп, е на мнение, че Шон Спайсър, говорителят на Белия дом, не справя с работата си да защитава държавния глава от медиите, съобщи изданието \"Политико\", позовавайки се на източник, близък до президента. Мелания е притеснена от изтичанията на информация в публичното пространство и вярва, че много хора имат по-голям интерес да служат на себе си и своите интереси, отколкото на държавния глава на САЩ", "date": "2017.05.21", "title": "Мелания Тръмп погна говорителя на Белия дом: Не защитава качествено президента от медиите "}
{"url": "http://pik.bg/%D1%85%D0%B8%D1%82-%D0%BC%D0%B5%D0%BD%D0%BE%D0%BF%D0%B0%D1%83%D0%B7%D0%B0%E2%80%A6-%D0%B1%D0%BE%D1%80%D0%B5%D1%82%D0%B5-%D1%8F-%D1%81-%D1%8F%D0%B3%D0%BE%D0%B4%D0%B8-%D0%B8-%D0%B1%D0%B0%D0%B4%D0%B5%D0%BC%D0%BE%D0%B2%D0%BE-%D0%BC%D0%BB%D1%8F%D0%BA%D0%BE-news659617.html", "text": "Менопауза… борете я с ягоди и бадемово мляко. Този вкусен шейк е богат на есенциални мастни киселини и антиоксиданти. Той е един чудесен избор за редуциране на горещите вълни и други симптоми при менопауза. Неговите свойства помагат за поддържане на едно оптимално ниво на енергия, като заедно с това намаляват тревожността и безсънието. 7 ягоди 1 чаена чаша бадемово мляко Измийте ягодите и ги почистете. Изсипете ги в блендер и ги залейте с бадемово мляко. Разбийте добре съставките до получаване на хомогенна смес. Изсипете напитката в чаша и я консумирайте 2-3 часа преди лягане.", "date": "2017.05.21", "title": "ХИТ! Менопауза… борете я с ягоди и бадемово мляко "}
{"url": "http://pik.bg/%D0%B3-20-%D0%B3%D1%80%D0%B0%D0%B4%D1%8F%D1%82-%D0%BF%D0%BE-%D0%B4%D0%BE%D0%B1%D1%80%D0%B0-%D0%B7%D0%B0%D1%89%D0%B8%D1%82%D0%B0-%D1%81%D1%80%D0%B5%D1%89%D1%83-%D0%B1%D1%8A%D0%B4%D0%B5%D1%89%D0%B8-%D0%B5%D0%BF%D0%B8%D0%B4%D0%B5%D0%BC%D0%B8%D0%B8-news659703.html", "text": "Двайсетте най-големи развити и развиващи се икономики (Г-20) обещаха да подобрят защитата си срещу бъдещи епидемии, приемайки да извършат съвместни симулации, за да изпробват реакцията си при потенциално избухване на епидемия, съобщи ДПА. На първата по рода си среща в Берлин министрите на здравеопазването на страните от Г-20 подписаха декларация, която подчертава значението на редовни учения в подготовка за критични ситуации в областта на здравеопазването. \"Също както всяка пожарна команда редовно тренира за спешни ситуации, в бъдеще ще има и редовни тренировки за здравните служби\", заяви германският министър на здравеопазването Херман Грьое. Декларацията беше подписана почти в края на най-тежката епидемия от ебола в историята, която отне живота на над 11 000 души в Западна Африка в периода 2014 - 2015 г., отбелязва ДПА. На срещата на здравните министри на Г-20 беше постигнат и пробив в борбата с резистентността към антибиотици, заяви Грьое. Министрите са приели да съберат и разменят международно достъпните данни и да подкрепят инициатива на Световната здравна организация (СЗО) за справяне с тази тенденция до 2018 година. В декларацията се заявява също, че по-бедните страни трябва да получат гарантиран достъп до новите медикаменти на достъпни цени, отбелязва ДПА.", "date": "2017.05.21", "title": "Г-20 градят по-добра защита срещу бъдещи епидемии "}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%B2%D0%B5%D1%80%D1%81%D0%B8%D1%8F-%D1%80%D0%B5%D0%B2%D0%BD%D0%B8%D0%B2-%D0%BC%D1%8A%D0%B6-%D0%BF%D0%BE%D1%80%D1%8A%D1%87%D0%B0%D0%BB-%D0%BF%D0%B0%D0%BB%D0%B5%D0%B6%D0%B0-%D0%BD%D0%B0-%D0%B4%D0%B8%D0%B7%D0%B0%D0%B9%D0%BD%D0%B5%D1%80%D0%BA%D0%B0%D1%82%D0%B0-%D0%BC%D0%B5%D0%B3%D0%B7-news659702.html", "text": "Нямам представа кой би могъл да го направи това нещо. До скоро не мислех, че някой е способен да ми причини такова нещо. По-скоро съм склонна да мисля, че ревнив мъж или ревнива жена биха могли да поръчат палежа на магазина ми. Това заяви пред Нова телевизия дизайнерката Миглена Каканашева-Мегз, чийто бутик бе подпален преди броени дни. Според Мегз мъжът или жената, поръчали вандалския акт, вероятно са били част от живота й и не са могли да преживеят това, че тя вече има нови приоритети и други хора до себе си. \"Според застрахователите щетите са за 20 000 лева. За щастие, много бързо дойде химическо чистене, което почисти всичко тук и започнахме отново да работим\", сподели Мегз. \"Миналата година на два пъти имахме инциденти с витрините. Мислех, че някой пиян го е направил и не е било адресирано към нас. Сега също си мислех, че не е било към нас, но започвам да се замислям, че може да е било и към нас\", коментира дизайнерката. \"Със сигурност човекът на камерата не е този, който е поръчал палежа\", отбеляза Мегз. Тя допълни, че вече в магазина ще има жива охрана и ще бъдат сложени още камери. \"Дори да бъде заловен извършителят, това няма да ми донесе нещо отвътре. По-скоро се надявам, ако бъде заловен, да осъзнае, че такива неща не сеправят безнаказано\", заяви Миглена Каканашева.", "date": "2017.05.21", "title": "ГОРЕЩА ВЕРСИЯ! Ревнив мъж поръчал палежа на дизайнерката Мегз?"}
{"url": "http://pik.bg/%D1%82%D0%B0%D0%BF%D0%B0-%D0%B2-%D1%81%D0%BE%D1%84%D0%B8%D1%8F-%D1%80%D0%B5%D0%BC%D0%BE%D0%BD%D1%82-%D0%B1%D0%BB%D0%BE%D0%BA%D0%B8%D1%80%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BC%D0%B5%D0%B6%D0%B4%D1%83-%D1%81%D1%82%D0%BE%D1%87%D0%BD%D0%B0-%D0%B3%D0%B0%D1%80%D0%B0-%D0%B8-%D0%BF%D0%BE%D0%B4%D1%83%D1%8F%D0%BD%D0%B5-news659706.html", "text": "От 14.00 часа днес до 24.00 часа на 10 юни се забранява влизането на пътни превозни средства по северното пътно платно на бул. „Ген. Данаил Николаев“ в участъка от 350 м преди кръстовището с ул. „Проф. Милко Бичев“ в посока пл. „Сточна гара“. Въвежда се временна организация на движението за ремонт на бул. „Ген. Данаил Николаев“, съобщиха от пресцентъра на Столична община. Движението ще се извършва двупосочно в южното пътно платно на булеварда в същия участък – една лента в посока пл. „Сточна гара“ и две ленти в посока пл. „Гара Подуяне“.", "date": "2017.05.21", "title": "Тапа в София! Ремонт блокира движението между Сточна гара и Подуяне"}
{"url": "http://pik.bg/%D1%88%D0%BE%D0%BA-%D1%87%D0%B5%D0%BD%D0%B3%D0%B5%D1%82%D0%B0-%D0%BF%D1%80%D0%B5%D0%B1%D0%B8%D1%85%D0%B0-%D0%BC%D1%8A%D0%B6-%D0%B7%D0%B0%D0%BA%D0%BB%D1%8E%D1%87%D0%B8%D1%85%D0%B0-%D0%B3%D0%BE-%D0%B2-%D0%B3%D0%B0%D1%80%D0%B0%D0%B6-%D0%B8-%D0%B3%D0%BE-%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B4%D0%B0-%D1%83%D0%BC%D1%80%D0%B5-news659744.html", "text": "Полицейски служители от запорожкото село Беленкое се саморазправиха жестоко с местен мъж. След побоя униформените заключили човека в гараж, където той издъхнал от травмите си. Инцидентът е станал на 18 май, съобщава РЕН.тв. Полицаите пристигнали по сигнал за пиянска свада. Те натоварили в патрулката \"виновника\" за случката. След няколко часа го върнали вкъщи с вързани ръце, тикнали го в гаража му и заповядали на жена му \"да не го пипа до сутринта\". Призори притеснената жена все пак отворила вратата на гаража и открила мъжа си мъртъв със следи от жесток побой.", "date": "2017.05.21", "title": "ШОК! Ченгета пребиха мъж, заключиха го в гараж и го оставиха да умре "}
{"url": "http://pik.bg/%D1%83%D0%B4%D0%B0%D1%80-%D0%BF%D0%BE%D0%B4-%D0%BA%D1%80%D1%8A%D1%81%D1%82%D0%B0-%D0%B5%D0%BA%D0%B2%D0%B0%D0%B4%D0%BE%D1%80-%D0%BE%D0%B1%D0%B2%D0%B8%D0%BD%D0%B8-%D1%88%D0%B2%D0%B5%D1%86%D0%B8%D1%8F-%D0%B7%D0%B0-%D0%BF%D0%B5%D1%82%D1%82%D0%B5-%D0%B8%D0%B7%D0%B3%D1%83%D0%B1%D0%B5%D0%BD%D0%B8-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%B0%D1%81%D0%B0%D0%BD%D0%B4%D0%B6-news659743.html", "text": "Президентът на Еквадор Рафаел Кореа обвини вчера Швеция за петте изгубени години от живота на Джулиан Асандж заради разследването срещу него по обвинение в изнасилване, съобщи ДПА. \"Днес имаме добри новини\", каза Кореа в телевизионно обръщение в Кито, ден след като Швеция свали обвиненията срещу 45-годишния основател на организацията \"Уикилийкс\". Асандж се укрива в еквадорското посолство в Лондон от 2012 г. насам. Кореа каза, че никога не е искал да възпрепятства шведското правосъдие и че австралийският журналист е получил убежище в дипломатическата мисия, за да не бъде екстрадиран в САЩ, където е обвинен за публикуване на секретни документи и го грози смъртна присъда.", "date": "2017.05.21", "title": "УДАР ПОД КРЪСТА! Еквадор обвини Швеция за петте изгубени години от живота на Асандж "}
{"url": "http://pik.bg/%D0%BF%D0%B5%D1%80%D0%B0%D1%82%D0%B0-%D1%82%D1%80%D1%8A%D0%B3%D0%B2%D0%B0-%D0%BD%D0%B0-%D0%B2%D0%BE%D0%B9%D0%BD%D0%B0-%D0%BA%D0%B0%D0%BD%D0%B0%D0%BB%D0%B4%D0%B6%D0%B8%D0%B8-%D0%BE%D1%82-%D0%BC%D0%B5%D0%B4%D0%B5%D0%BD-%D1%80%D1%83%D0%B4%D0%BD%D0%B8%D0%BA-%D0%BC%D1%83-%D0%BD%D0%B0%D1%80%D1%8F%D0%B7%D0%B0%D1%85%D0%B0-%D0%B3%D1%83%D0%BC%D0%B8%D1%82%D0%B5-%D1%80%D0%B0%D0%B7%D0%B2%D0%B0%D0%BB%D0%B8%D0%BB-%D0%B8%D0%BC-%D1%81%D0%B4%D0%B5%D0%BB%D0%BA%D0%B0-%D1%81-%D0%B1-news659695.html", "text": "Петър Низамов-Перата тръгва на война. И то не с кого да е, а с група трафиканти на бежанци от бургаския квартал \"Меден рудник\". Причината-ловецът на бежанци ги подозира като извършители на атентат срещу неговия джип. За инцидента Перата разказа преди минути в профила си във Фейсбук. \"Отивам си аз към делото ми на втора инстанция за \"свинските опашки\" и какво да видя- нарязали ми гумите. На джипа, с който ходим на границата и ловим мигранти. Но такъм голям страхливец е бил този и толкова е бързал,че само ги е драснал. Стопроцентово са едни трафиканти от \"Меден рудник\", на които им хванахме една много приятна група миналата седмица. И които сега лично ще бъдат хванати и вързани със свински опашки \", разказа Перата във Фейсбук. След това той простичко казва,че въпросните трафиканти след като бъдат хванати, ще бъдат съблечени чисто голи и оставени в някоя гора близо до границата. Перата е категоричен,че няма как да му отмъщава изродът от Бургас Живко, който преби невинната 72-годишна старица на автобусната спирка. \"Наши хора дежуряха пред дома му и той не е излизал\", казва борецът срещу бежанците. Той обяснява на злосторниците,че в багажника си има чисто нови три гуми и ако поиска може не нов джип, а цели 20 джипа да си купи. Низамов ще вземе записите от улицата, на която е бил извършен вандалски акт с джипа му, за да види по-ясно кой го е сторил.", "date": "2017.05.21", "title": "Перата тръгва на война! Каналджии от \"Меден рудник\" му нарязаха гумите-развалил им сделка с бежанци (СНИМКА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%86%D0%B0%D1%86%D0%B0%D1%80%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%80%D0%B5%D0%BA%D0%BE%D1%80%D0%B4%D0%B0-%D0%BE%D1%82-400-%D0%BA%D0%B3-%D1%85%D0%B5%D1%80%D0%BE%D0%B8%D0%BD-%D1%81%D0%BD%D0%B8%D0%BC%D0%BA%D0%B8-news659750.html", "text": "Главният прокурор Сотир Цацаров съобщи пред журналисти,че МВР и \"Митниците\" са отбелязали национален рекорд за залавяне на наркотици. Става дума за 400 килограма хероин. И осветли крайния получател на тази стряскаща пратка. \"Ще ви върна малко назад. На 5 юни 2016 година се спира за проверка на Лесово ТИР, който официално кара кутии с доматено пюре. Водачът е ирански гражданин. След проверка се откриват 200 килограма хероин със съдържание на активно вещество към 58 процента. Тогава си мислехме,че това е най-голямото количество, което сме хващали дрога. Така беше до 24 април тази година. Тогава пък на ГКПП \"Капитан Андреево\" се спира пак ТИР и отново каран от иранец. Този път той кара подправки за паниране на пилешко месо. След проверка се оказва,че в 468 кутии има близо 214 кила хероин. На тази пратка крайния получател е фирма в Холандия, която се занимава с хранителни подправки\", обясни преди минути Цацаров.И пак трафика на дрога изненадал властите с рекордно количество. Вчера само пък е хваната пратка на митница Лом за над 63 милиона лева, каза шефът на \"Митниците\" Георги Костов. Става дума за 423 кила наркотик с високо съдържание на активно вещество- над 70 процента. Дрогата е била в камион, който по документи е превозвал теракотни плочки. И на тези \"плочки\" пак крайния получател е холандската фирма за хранителни подправки. След бърза реакция на службите тук вече има задържан българин- посредник при претоварването на дрогата на наша територия.", "date": "2017.05.21", "title": "ИЗВЪНРЕДНО! Цацаров с ексклузивни разкрития за рекорда от 400 кг хероин (СНИМКИ)"}
{"url": "http://pik.bg/%D0%BD%D0%B0%D0%B3%D0%BB%D0%BE%D1%81%D1%82-%D1%86%D0%B8%D0%B3%D0%B0%D0%BD%D0%B8-%D1%81%D0%B5-%D1%81%D0%B0%D0%BC%D0%BE%D0%BD%D0%B0%D1%81%D1%82%D0%B0%D0%BD%D0%B8%D1%85%D0%B0-%D0%B2-%D0%BA%D1%8A%D1%89%D0%B0-%D0%BD%D0%B0-%D0%BF%D1%8A%D0%BF%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B8-news659747.html", "text": "Цигани се самонастаниха в къща, която буквално е на пъпа на Пловдив, и от години живеят необезпокоявано в нея, сигнализираха читатели на \"Трафик Нюз\". Абсурдната ситуация е на улица „Г.М. Димитров”, точно зад хотел Тримонциум. В къщата няма ток или вода, част от фасадата и покрива са разрушени, а канализацията е запушена. Поради тази причина обратните води са започнали да избиват в двора на къщата, което води до непоносима воня в района.  Самонастанилите се хора в нея стават все повече. Според съседи дори отделни помещения се отдават „под наем” от първите обитатели, които са окупирали двуетажната къща. „Гостите” в къщата на известната пловдивска улица дори са си избили специална врата, през която да влизат различните обитатели. Хората, които живеят в близост са сигнализирали многократно на полицията, която е идвала по различни сигнали – за шум, мръсотия и скандали. Правомощията на полицията обаче се изчерпват да констатиране и глобяване за нарушаване на обществения ред. Голяма част от къщите на улицата в центъра на града са паметници на културата, а въпросната постройка е била строена през миналия век като помощна към дома на Цанко Лавренов, който в живеел там, обясниха съседи. През годините тя многократно е сменяла собствениците си. Последно тя е била купена от варненска фирма, която е имала намерения да строи на нейно място. Вероятно заради статута на земята и разрешителните за строителството, те са се отказали от инвестиционните си намерения.  След това къщата сменя още няколко пъти собствеността си, като към момента тя не е известна на хората в района. Малко след това идват и циганските семейства, които си заплюват изоставената къща. Репортер на \"Трафик Нюз\" се свърза с кмета на район „Централен” Георги Стаменов, за да му предаде сигнала. Той заяви, че ще разпореди пълна проверка по случая и обясни какви опции имат градските власти при подобни казуси. На практика се оказва, че те не могат да изведат самонастанилите се хора в къщата, без да има жалба от собствениците на имота, тъй като могат да имат договорка за ползване на къщата. Служители на кметството ще отидат на място, за да направят проверка на обекта. Те ще видят в какво състояние е фасадата, покрива и двора на мястото.  След това ще потърсят собствениците на имота. Ако има проблеми с някои от елементите от кметството ще поискат от собствениците да ремонтират къщата и да изчистят двора си при наличието на запушена канализации и саморасла растителност.  Тогава собствениците ще бъдат и уведомени и за наличието на живеещи хора в парцела. Едва след това от администрацията ще могат съвместно с полицията да изгонят живеещите в частния имот, но единствено, ако собствениците желаят това.", "date": "2017.05.21", "title": "НАГЛОСТ! Цигани се самонастаниха в къща на пъпа на Пловдив (СНИМКИ)"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%B2%D0%B5%D1%81%D1%82-%D1%81%D0%BF%D0%B0%D1%81%D0%B8%D1%85%D0%B0-%D0%BD%D0%B5%D0%B2%D1%80%D0%B5%D0%B4%D0%B8%D0%BC%D0%B8-%D1%82%D1%80%D0%B8%D0%BC%D0%B0%D1%82%D0%B0-%D1%82%D1%83%D1%80%D0%B8%D1%81%D1%82%D0%B8-%D0%B7%D0%B0%D1%81%D0%B5%D0%B4%D0%BD%D0%B0%D0%BB%D0%B0-%D0%B2-%D0%BF%D1%80%D1%8F%D1%81%D0%BF%D0%B0-%D0%B2-%D0%BF%D0%B8%D1%80%D0%B8%D0%BD-news659758.html", "text": "Трима планинари бедстваха цяла нощ в снежни преспи в Пирин планина, но за късмет всичко завърши без пострадали. Вчера мъж и две жени предприели преход до Тодорин връх, който е на 2746 метра надморска височина. На връщане решили да поемат по улеите под Тодорка на път за хижа „Вихрен”. Вървели няколко часа, но многото сняг в района затруднил придвижването им. Тази сутрин към 7 часа потърсили помощ. Веднага към мястото с изтощените планинари поел екип от осем планински спасители. С въжета закъсалите туристи са издърпани от преспите, съобщи \"Дарик\". В района е опасно, тъй като на места има ледена покривка и е доста стръмно. И мъжът, и двете жени нямат оплаквания, но ще бъдат прегледани от лекар. Те са имали добра екипировка, но не са били подготвени да вървят през снежните преспи по улеите под Тодорин връх, трябвало е да изберат друг маршрут, за да стигнат до хижата, коментираха планински спасители.", "date": "2017.05.21", "title": "ДОБРА ВЕСТ! Спасиха невредими тримата туристи, заседнала в пряспа в Пирин "}
{"url": "http://pik.bg/%D1%82%D1%80%D1%8A%D0%BC%D0%BF-%D0%BE%D0%B1%D1%8F%D0%B2%D0%B8-%D0%B1%D0%BE%D1%80%D0%B1%D0%B0%D1%82%D0%B0-%D1%81%D1%80%D0%B5%D1%89%D1%83-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-%D0%BD%D0%B5-%D0%B5-%D0%B1%D0%BE%D1%80%D0%B1%D0%B0-%D0%BC%D0%B5%D0%B6%D0%B4%D1%83-%D1%80%D0%B0%D0%B7%D0%BB%D0%B8%D1%87%D0%BD%D0%B8%D1%82%D0%B5-%D1%80%D0%B5%D0%BB%D0%B8%D0%B3%D0%B8%D0%B8-news659779.html", "text": "Според официално заявление на Белия дом президентът на САЩ Доналд Тръмп ще призове към борба срещу „ислямисткия екстремизъм“ по време на речта си пред лидерите на мюсюлманските страни, която ще изнесе днес по-късно в Рияд и ще заяви, че „това не е борба между различни религии“, съобщи АФП. „Това е битка между варварски престъпници, които искат да отнемат човешки живот и благоприличните хора от всички религии, които искат да го защитят“, ще каже Тръмп в речта си в Саудитска арабия според заявлението на Белия дом. „Това е борба между доброто и злото“, ще добави той", "date": "2017.05.21", "title": "Тръмп обяви: Борбата срещу тероризма не е борба между различните религии"}
{"url": "http://pik.bg/%D1%81%D0%B2%D0%B0%D1%82%D0%B1%D0%B0-%D0%BE%D1%84%D0%B8%D1%86%D0%B5%D1%80-%D1%81%D0%B5-%D0%B2%D0%B5%D0%BD%D1%87%D0%B0-%D0%B7%D0%B0-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D1%81%D0%B8-%D0%BA%D0%B0%D1%82%D0%BE-%D0%BF%D0%BE-%D0%B2%D1%80%D0%B5%D0%BC%D0%B5%D1%82%D0%BE-%D0%BD%D0%B0-%D1%81%D1%82%D0%B0%D0%BC%D0%B1%D0%BE%D0%BB%D0%BE%D0%B2-news659749.html", "text": "„Навремето, дори още в Царско време, офицерите така са се венчавали – пред Бог с униформа. Това е било привилегия. Всеки, който има честта да носи униформа на български офицер, може да последва моя пример”, каза пред Нова телевизия старши лейтенант Ивелин Тодоров. А, за това че възраждат традицията на офицерската сватба, младоженците получиха и отличие - старопрестолна грамота. Така, 129 години след като за първи път Стефан Стамболов се венчава в църквата „Свети 40 мъченици”, български офицер мина под венчило със своята любима. Български офицер и неговата любима избраха да се врекат във вечна обич по стара традиция от времето на Стефан Стамболов. Преди близо две години ви показахме как се случи предложението за брак - пред погледа на хиляди военни в Деня на независимостта.", "date": "2017.05.21", "title": "СВАТБА: Офицер се венча за любимата си като по времето на Стамболов"}
{"url": "http://pik.bg/%D0%BC%D0%B5%D0%BB%D0%B5-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%B0%D0%B2%D1%82%D0%BE%D0%B1%D1%83%D1%81-%D1%81-%D1%82%D1%83%D1%80%D1%81%D0%BA%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8-26-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news659748.html", "text": "Автобус, в който са се возили делегати на извънредния конгрес на управляващата в Турция Партия на справедливостта и развитието, е катастрофирал в райноа на Полатла, провинция Анкара. В резултат на инцидента са пострадали 26 души, съобщава агенция \"Анадолу\". Съобщава се още, че шофьорът на автобуса е изгубил контрол над превозното средство, след което се е ударил в уличен стълб преди пешеходна пътека. Автобусът е пътувал от Измир за Анкара.", "date": "2017.05.21", "title": "МЕЛЕ! Катастрофира автобус с турски депутати! 26 са ранени "}
{"url": "http://pik.bg/%D1%82%D1%80%D1%8A%D0%BC%D0%BF-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D0%BA%D1%83%D0%B2%D0%B5%D0%B9%D1%82-%D0%B7%D0%B0-%D0%BF%D0%BE%D0%BC%D0%BE%D1%89%D1%82%D0%B0-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81%D1%80%D0%B5%D1%89%D1%83-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-news659787.html", "text": "New York Daily News, цитиран от \"Фокус\". Президентът на САЩ Доналд Тръмп благодари на Кувейт за помощта му в борбата срещу тероризма и пое ангажимент да запознае обществото на страната си с този принос, пише Тръмп заяви по време на срещата си в Рияд с емира на Кувейт Сабах IV ал-Ахмад ал-Джабер ал-Сабах, че цени отношенията между САЩ и арабската държава и особено фактът, че тя често купува американско военно оборудване. На свой ред емирът покани президента на посещение.", "date": "2017.05.21", "title": "Тръмп благодари на Кувейт за помощта в борбата срещу тероризма"}
{"url": "http://pik.bg/%D0%BD%D0%B5-%D1%81%D0%B5-%D1%88%D0%B5%D0%B3%D1%83%D0%B2%D0%B0%D1%82-%D0%B2-%D0%B0%D0%BD%D0%BA%D0%B0%D1%80%D0%B0-%D1%83%D0%B1%D0%B8%D1%85%D0%B0-%D0%B4%D0%B2%D0%B0%D0%BC%D0%B0-%D1%87%D0%BB%D0%B5%D0%BD%D0%BE%D0%B2%D0%B5-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news659704.html", "text": "В турската столица Анкара в ранните часове на днешния ден при полицейска операция са ликвидирани двама предполагаеми членове на терористичната групировка „Ислямска държава“, съобщи агенция \"Анадолу\". Двамата заподозрени - мъже между 25 и 30-годишна възраст - са били докарани в Анкара от Истанбул с лично превозно средство от трети човек. След като е бил арестуван при полицейска операция в Истанбул, шофьорът е признал, че е имало планове за терористична атака. Той е заявил на полицейските служители, че е член на „Ислямска държава“ и ги насочил към другите двама заподозрени в членство, които впоследствие са били ликвидирани.", "date": "2017.05.21", "title": "НЕ СЕ ШЕГУВАТ! В Анкара убиха двама членове на \"Ислямска държава\""}
{"url": "http://pik.bg/%D0%BD%D0%BE%D0%B2%D0%B0-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D1%8F-%D0%BF%D1%80%D0%B0%D0%B2%D1%8F%D1%82-%D0%B3%D1%83%D0%BC%D0%B8-%D0%B7%D0%B0-%D0%BA%D0%BE%D0%BB%D0%B8-%D0%BE%D1%82-%D1%87%D0%B5%D1%80%D1%83%D0%BF%D0%BA%D0%B8-%D0%BD%D0%B0-%D1%8F%D0%B9%D1%86%D0%B0-%D0%B8-%D0%BE%D0%B1%D0%B5%D0%BB%D0%BA%D0%B8-%D0%BE%D1%82-%D0%B4%D0%BE%D0%BC%D0%B0%D1%82%D0%B8-news659783.html", "text": "Отпадъчни продукти от хранителната промишленост, като черупки от яйца и обелки от домати, ще помогнат при разработката на авангардни автомобилни гуми, съобщава Дейли мейл. Споменатите материали ще заместят традиционните нефтени съставки, които се влагат в производството на каучука вече над едно столетие. Обелките от домати ще придадат на новите гуми червен оттенък. В комбинация с черупките от яйца, те успешно заместват нефтените съставки за придаване на нужната еластичност на гумата. Разработката е дело на учени от университета в щата Охайо, водени от Катрина Корниш. При направените тестове с отпадъчните заместители автомобилните гуми демонстрираха много по-добри показатели от традиционните. Черупките на яйцата притежават порьозни микроструктури, които предоставят по-големи повърхности за контакт с каучука, като му придават необичайни свойства. Обелките от домати от своя страна са много стабилни при високи температури и внасят ценни качества в материала. Споменатите отпадъчни материали са в голямо изобилие в САЩ. Американците консумират годишно 100 млрд. яйца и 13 млн. тона домати.", "date": "2017.05.21", "title": "НОВА ТЕХНОЛОГИЯ! Правят гуми за коли от черупки на яйца и обелки от домати"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%BC%D0%B5%D0%B6%D0%B4%D1%83%D0%B7%D0%B2%D0%B5%D0%B7%D0%B4%D0%BD%D0%B8-%D0%B2%D0%BE%D0%B9%D0%BD%D0%B8-%D1%81%D1%82%D0%B0%D0%BD%D0%B0-%D0%BD%D0%B0-40-%D0%B3%D0%BE%D0%B4%D0%B8%D0%BD%D0%B8-news659745.html", "text": "\"Преди много години в една далечна галактика\" или на 24 май 1976 г. американските медии съобщават, че Джордж Лукас е започнал снимките по филм на име \"Междузвездни войни\" в Тунис. Алек Гинес ще играе \"брадат стар пустинен плъх, който някога е бил водещ генерал в галактическите битки\". Новините продължават с разкритието, че Марк Хамил ще влезе в ролята на Люк Скайуокър. Само 12 месеца по-късно - на 25 май 1977 г., изданието обявява премиерата на първата част (и четвърти епизод де факто) от продукцията, озаглавена \"Нова надежда\", разказват от \"Дарик\". \"Междузвездни войни\" оказва огромно влияние на съвременната попкултура и е третата най-печеливша поредица на всички времена след \"Джеймс Бонд\" и \"Хари Потър\" с печалби до момента от над 4,3 млрд. долара. Разказът за измислената галактика, населявана от стотици видове различни създания и борбата за надмощие между тях бързо печели сърцата, а продукцията дава основа за развитие на развлекателния бизнес с компютърни игри, комикси, играчки и т.н. До този момент сме виждали седемте части на филма, но съвсем скоро по малките екрани ще можем да се насладим и на \"Междузвездни войни: Епизод 8 - Последният джедай\", който ще излезе на големия екран на 15 декември.", "date": "2017.05.21", "title": "ЧЕСТИТО! \"Междузвездни войни\" стана на 40 години "}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%BA%D0%BE%D0%BC%D0%B8%D1%81%D0%B0%D1%80-%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D0%BE%D0%B1%D1%8F%D0%B2%D0%B8-%D1%87%D0%B5-%D1%81%D0%B5-%D0%B7%D0%B0%D1%81%D0%B8%D0%BB%D0%B2%D0%B0-%D0%BE%D1%85%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B0%D1%82%D0%B0-news659781.html", "text": "Предстои засилване на мерките за сигурност на аерогарите, обяви главният секретар на МВР Младен Маринов. Това е наложително заради натоварения график, свързан с летните почивки. Главен комисар Маринов обяви също, че МВР ще спази схемата от миналата година за опазване на реда край морето. \"Тази година ще подготвим същата организация съвместно с НАП, Министерството на туризма и „Националната полиция\". Ще бъдат командировани хора от страната съобразно оперативната обстановка. Ще има непрекъснато патрулиране\", допълни Младен Маринов пред БНР. В Бургас утре ще се състои среща с представители на туристическия бранш и министъра на туризма по тези въпроси. „На младите хора трябва да кажем да бъдат разумни преди всичко, защото празникът започва от улицата и трябва да завърши съвсем нормално. След като приключат веселбите също трябва да са разумни, тогава голяма част от тях под въздействието на алкохол, някои си позволяват да ползват и различни наркотични вещества, качват се в автомобилите и за съжаление статистиката не е добра в това отношение\", обяви още главният секретар на МВР относно баловете.", "date": "2017.05.21", "title": "ВНИМАНИЕ! Главният комисар Младен Маринов обяви, че се засилва охраната на летищата"}
{"url": "http://pik.bg/%D0%B8%D1%80%D0%B0%D0%BD-%D1%81%D1%8A%D0%B2%D0%B5%D1%82%D0%B2%D0%B0-%D1%82%D1%80%D1%8A%D0%BC%D0%BF-%D0%BA%D0%B0%D0%BA-%D0%B4%D0%B0-%D0%B8%D0%B7%D0%B1%D0%B5%D0%B3%D0%BD%D0%B0%D1%82-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D1%8F-%D0%BA%D0%B0%D1%82%D0%BE-%D1%82%D0%B5%D0%B7%D0%B8-%D0%BD%D0%B0-11-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news659782.html", "text": "Reuters, цитиран от \"Фокус\". Иранският външен министър Мохамад Джавад Зариф посъветва президента на САЩ Доналд Тръмп да обсъди как да се избегнат нападения, подобни на това от 11 септември 2001 г., със своите саудитски домакини по време на днешната му първа международна обиколка, предаде „Тръмп трябва да започне диалог с тях относно начините да се избегне това терористите да наливат масло в огъня на региона и да повторят случки като тази от 11 септември 2011 г.“, заяви Зариф. Техеран и Рияд са регионални съперници, които взаимно се обвиняват, че спонсорират терористи в различните бойни зони в Близкия изток. Критиците на Саудитска Арабия смятат, че със своите възгледи за исляма тя подхранва сунитския екстремизъм, като някои дори я обвиняват, че стои зад нападенията срещу Световния търговски център в Ню Йорк.", "date": "2017.05.21", "title": "Иран съветва Тръмп как да избегнат нападения като тези на 11 септември"}
{"url": "http://pik.bg/%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B0%D1%82%D0%B0-13-%D0%B3%D0%BE%D0%B4%D0%B8%D1%88%D0%BD%D0%B0-%D0%BC%D0%B0%D1%80%D0%B8%D1%8F%D0%BD%D0%B0-%D1%81%D0%B5-%D0%BF%D1%80%D0%B8%D0%B1%D1%80%D0%B0-%D0%B2%D0%BA%D1%8A%D1%89%D0%B8-news659791.html", "text": "Обявеното за издирване 13-годишно момиче от София се е прибрало само вкъщи. Пред полицията Марияна Кирпиева е обяснила, че е искала да прекара два дни с приятели като нощува в техните домовете, пише Канал 3. Тийнейджърката напуска дома си в кв.\"Дружба\" в петък сутринта, без да каже на родителите си къде отива. След като не се прибира вкъщи, родителите й сигнализират на органите на реда и започва издирване. От полицията съобщиха, че Марияна не е станала жертва на насилие.", "date": "2017.05.21", "title": "Изчезналата 13-годишна Марияна се прибра вкъщи"}
{"url": "http://pik.bg/%D0%BD%D0%B5%D0%BF%D0%BE%D0%B4%D0%BE%D0%B7%D0%B8%D1%80%D0%B0%D0%BD%D0%B8%D1%82%D0%B5-%D0%BF%D0%BE%D0%BB%D0%B7%D0%B8-%D0%BE%D1%82-%D0%B2%D0%B0%D0%B7%D0%B5%D0%BB%D0%B8%D0%BD%D0%B0-news659777.html", "text": "Много от нас дават купища пари за продукти, с които да се грижат за красотата си. Но всъщност се оказва, че обикновеният вазелин има неподозирани приложения, които може да използвате в бюти режима си. Преди да нанесете бронзиращ крем, овлажнете сухите части от кожата (колене, лакти) с вазелин. Така кремът ще попие по-добре и ще придобиете по-хубав тен, съветва \"Ай Уомън\". Смесете вазелин със захар или утайка от кафе, след което масажирайте тяло, за да отстраните мъртвите клетки. Преди да напръскате с парфюм врата или китките си, нанесете малко вазелин върху кожата. Той се абсорбира и запазва аромата за по-дълго. Използвайте вазелин, за да намалите раздразнението от носенето на памперс. Намажете почистената и подсушена кожа и изчакайте малко, преди да сложите памперса. Вазелинът създава преграда, която помага да се защити кожата от постоянното излагане на влага. Нанесете малко вазелин върху клепачите, преди да използвате сенки за очи. Гримът ще издържи повече и ще се създаде лек блясък. Сложете малко вазелин върху чиста четка и оформете веждите в желаната форма. Нанесете тънък слой вазелин върху миглите преди да заспите. Така може да стимулирате растежа им. Сложете вазелин върху памучен тампон и с него почистете грима си. Той отстранява дори водоустойчив грим, а редовното му използване подобрява състоянието на кожата и ви помага да избегнете ранните бръчки. Използването на вазелин като балсам не само ще защити устните ви, но също така ще ви помогне да се справите с напукването и сухотата. Добавете малко канела вътре и ще получите балсам, придаващ ви желаната плътност. Сложете вазелин върху пръстите си, нанесете върху косата си, след което оформете. Подобно на другите стилизиращи гелове, не трябва да използвате прекалено голямо количество. Нанесете вазелин върху сухите си краища, оставете да постои 15-20 минути. След редовно използване ще забележите видима промяна в състоянието на косата си. Вземете 1-2 лъжици вазелин (в зависимост от дължината на косата ви), смесете с няколко капки етерично масло (канела за краищата, градински за блясък) и нанесете върху цялата косата. Измийте след 1-2 часа. За да ви е по-лесно да отстраните вазелина, увийте косата си с хартиена кърпа и загрейте със сешоар, преди да я измиете. Нанесете вазелин върху скалпа, когато боядисвате косата с боя или кана. Това ще предпази кожата от оцветяване. Когато лакирате ноктите си, нанесете малко вазелин върху кутикула. По този начин ще предпазите кожата около нокътя. Намажете кожичките с вазелин преди сън. Така ще предотвратите тяхното изсушаване. Ако редовно мажете ноктите си с вазелин вечер, ще им придадете естествен блясък и ще ги заздравите.", "date": "2017.05.21", "title": "Неподозираните ползи от вазелина"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%8F%D0%BF%D0%BE%D0%BD%D0%B8%D1%8F-%D0%BF%D1%80%D0%B5%D0%B4-%D0%B1%D0%BE%D0%B9%D0%BD%D0%B0-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BE%D1%82%D0%BD%D0%BE%D0%B2%D0%BE-%D0%B8%D0%B7%D1%81%D1%82%D1%80%D0%B5%D0%BB%D1%8F-%D1%80%D0%B0%D0%BA%D0%B5%D1%82%D0%B0-%D0%BD%D1%8F%D0%BC%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8-news659789.html", "text": "Северна Корея е провела днес поредното си изпитание на ракета, собствено производство. Това съобщава агенция Ренхап. Според наличната информация към момента ракетата не е била балистична. По данни на южнокорейските военни ракетата е прелетяла разстояние около 500 км в посока Японско море. Информация за типа или модификацията на ракетата към момента няма. Според телеканала NHK ракетата не е достигнала до икономическата зона на Япония в морето. Към момента министерството на отбраната на Япония в срочен порядък анализира информацията за севернокорейската ракета. Премиерът Синдзо Абе е свикал кризисният щаб, за да анализира информацията, като е готов да обяви бойна готовност. Припомняме, че последният ракетен запуск на Северна Корея бе преди седмица - 14 май, когато бе изстреляна балистична ракета със среден обсег, която прелетя 787 км и падна в Японско море. На 6 марта Северна Корея изстрля наведнъж четири балистични ракети, като една от тях падна рекордно близко до Япония – само на 200 км от полуостров Ното.", "date": "2017.05.21", "title": "ИЗВЪНРЕДНО! ЯПОНИЯ ПРЕД БОЙНА ГОТОВНОСТ! Северна Корея отново изстреля ракета! Няма информация каква е!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B0%D0%B4%D1%8F%D1%82-%D0%BE%D1%82-%D0%BA%D0%BE%D0%BC%D0%B0-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BD%D0%B8%D1%8F-%D0%BF%D1%80%D0%B8-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%B2-%D0%BA%D0%B2%D0%B0%D1%80%D1%82%D0%B0%D0%BB-%D0%B2%D0%B8%D1%82%D0%BE%D1%88%D0%B0-news659756.html", "text": "Както ПИК вече съобщи, куршумът на простреляния 35-годишен мъж, бе заседнал в главата, което медиците определят като най-лошия сценарии. Все пак хирурзите са успели да извадят проектила. Припомняме, че финансов е мотивът за двойното кърваво убийство в София от тази сутрин и как се е разиграла касапницата разкриват извънредно от прокурарутата и МВР. Става дума за над 100 000 лева, които убитите дължали на убиеца. Припомняме, че сигналът за двойното убийство е получен около 10.25 часа в Столичната дирекция на вътрешните работи. От СДВР обясниха, че пристигналите екипи на мястото са намерили застреляни жена на 60 години и 38-годишен мъж. Малко по-късно на място е задържан 57-годишен мъж, който е собственик на строителната фирма \"Алдис\", в чийто офис се е разиграла стрелбата, както първо ПИК съобщи от мястото на инцидента. По първоначална информация, жертвите са строителни инвеститори. Убийството е разкрито, задържан е Драгомир Драгомиров, в него е намерен законно притежаван пистолет. Той е открит в автомобил. Това каза административният ръководител на СГП Емилия Русинова. \"Има леко подобрение в състоянието на мъжа, ранен при стрелбата в централния столичен квартал \"Витоша\". Започваме постепенно да го будим от състоянието на медикаментозна кома. Възможно е процесът на излизане от кома да продължи над 12 часа\". Това каза пред \"Новини.бг\" д-р Славомир Кондов – началник II неврохиругично отделение в УМБАЛ \"Св. Анна“-София АД", "date": "2017.05.21", "title": "ИЗВЪНРЕДНО! Вадят от кома простреляния при касапницата в квартал \"Витоша\""}
{"url": "http://pik.bg/%D0%BD%D0%B8%D0%B3%D0%B5%D1%80%D0%B8%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0-13-%D0%B3%D0%BB%D0%B0%D0%B2%D0%BE%D1%80%D0%B5%D0%B7%D0%B8-%D0%BD%D0%B0-%D0%B1%D0%BE%D0%BA%D0%BE-%D1%85%D0%B0%D1%80%D0%B0%D0%BC-news659776.html", "text": "Нигерийските въоръжени сили по време на специална операция са ликвидирали 13 терористи от „Боко Харам“ и са задържали още 10, съобщи РИА Новости. По данни на нигерийската армия сред задържаните има шест жени, които са помагали на терористите. В момента се установява степента на връзка на заподозрените към дейността на терористичната групировка.", "date": "2017.05.21", "title": "Нигерийската армия ликвидира 13 главорези на \"Боко Харам\""}
{"url": "http://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B4%D0%B2%D0%B5-%D0%BA%D0%BE%D0%BB%D0%B8-%D1%81%D0%B5-%D0%BD%D0%B0%D1%86%D0%B5%D0%BB%D0%B8%D0%BB%D0%B8-%D0%BD%D0%B0-%D0%B8%D0%B7%D1%85%D0%BE%D0%B4%D0%B0-%D0%BE%D1%82-%D0%B2%D1%80%D0%B0%D1%86%D0%B0-%D0%BC%D1%8A%D0%B6-%D0%B8-%D0%B4%D0%B5%D1%82%D0%B5-%D1%81%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news659820.html", "text": "Тежка катастрофа е станала до бензиностанция „Лукойл“ на изхода на Враца в посока Оряхово, съобщава булнюз. Лек автомобил „Фолксваген Голф“ със софийска регистрация е пътувал към Враца в дясната лента на пътя и внезапно подал мигач и се опитал за завие вляво към бензиностанцията до „Орбита“. В този момент зад него се е движел друг „Фолксваген Голф“ с врачанска регистрация, който го ударил в лявата част и го завъртял на пътя. В софийския „Голф“ е пътувал възрастен мъж, а във врачанския е било семейство с дете. Две линейки се откарали по спешност в болница мъжа и детето от втората кола, като възрастният водач на ударения автомобил се е отървал само с натъртвания и леки порезни рани. Заради тежкия инцидент полицията е затворила и двете ленти за движение в посока Враца, като трафикът в неделната вечер е пренасочен през самата бензиностанция. По първоначална информация виновен за катастрофата е възрастният шофьор, който решил да завива в последния момент, разказа жената, която е пътувала в колата зад него.", "date": "2017.05.21", "title": "Тежка катастрофа! Две коли се нацелили на изхода от Враца, мъж и дете са в болница"}
{"url": "http://pik.bg/%D1%82%D1%80%D1%8A%D0%BC%D0%BF-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-%D0%BD%D0%B5-%D1%81%D0%BB%D0%B0%D0%B2%D1%8F%D1%82-%D0%B1%D0%BE%D0%B3-%D0%B0-%D0%BF%D0%BE%D1%87%D0%B8%D1%82%D0%B0%D1%82-%D1%81%D0%BC%D1%8A%D1%80%D1%82%D1%82%D0%B0-news659817.html", "text": "The Hill, цитиран от \"Фокус\". Президентът на САЩ Доналд Тръмп заяви по време на речта си в Саудитска Арабия, че терористите „почитат смъртта“ е не друга религия, предаде „Това е битка между доброто и злото“, заяви Тръмп. „Всеки път, когато терорист убие невинен или фалшиво спомене името на бог, това трябва да бъде обида за всеки вярващ“, добави той. „Терористите не славят бог, те почитат смъртта“, уверен е президентът. Той изрази мнение, че , ако хората не действат срещу организирания тероризъм, „всички знаем какъв ще бъде крайният резултат - мирните общества ще бъдат погълнати от насилие“. „Ако не се изправим с единно осъждане на тези убийства, тогава не само, че ще бъдем съдени от народите си, не само, че ще бъдем съдени от историята, но и ще бъде съдени от бог“, добави той. „Това не битка между различни религии или различни цивилизации – това е борба между варварски престъпници, които искат да унищожат човешки живот в името на религията от една страна и хората, които искат да защитят живота и искат да защитят вярата си“, продължи президентът. „Когато виждаме сцените на разруха след тероризма, ние не виждаме белези, че убитите са евреи, християни, сунити или шиити. Когато видим петната невинна кръв, попиваща в древната земя, ние не виждаме вярата или произхода на жертвите, ние виждаме единствено, че те са били деца на бога“, добави той.", "date": "2017.05.21", "title": "Тръмп: Терористите не славят бог, а почитат смъртта"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-400-%D0%BA%D1%80%D0%B0%D0%BB%D1%81%D0%BA%D0%B8-%D0%B3%D0%BE%D1%81%D1%82%D0%B8-%D0%B7%D0%B0-%D1%8E%D0%B1%D0%B8%D0%BB%D0%B5%D1%8F-%D0%BD%D0%B0-%D1%81%D0%B8%D0%BC%D0%B5%D0%BE%D0%BD-%D0%B2%D1%8A%D0%B2-%E2%80%9E%D0%B2%D1%80%D0%B0%D0%BD%D0%B0%E2%80%9D-news659497.html", "text": "Набори от сой събира Симеон Сакскобургготски в двореца \"Врана\" за 80-годишния си юбилей. Стотици знатни гости от цял свят буквално ще вдигнат във въздуха царската обител с очертаващото се грандиозно тържество. Обикновено царят празнува рождения си ден на 16 юни в тесен семеен кръг. Сега обаче бившият премиер е решил да събере повече хора на юбилея си. Точно месец преди грандиозното парти той вече е поставил задача на служителите си да канят гостите. На партито ще присъстват княгиня Мария Луиза, децата и семейството на царя, както и любимите му внуци. Те го наричат \"дядото на България\", любимото им място в нашата страна не е \"Врана\", а Рила. Между 300 и 400 гости ще присъстват на тържеството. Поканени са главите на кралските семейства на Албания, Гърция, Румъния, Сърбия и Турция. От пресслужбата на царя отрекоха информацията, че на юбилея ще присъства британският престолонаследник принц Чарлз. Основната сграда на \"Врана\" може да бъде превърната в музей на Третото българско царство. От години Симеон събира артефакти, свързани с управлението на неговия баща Борис III и дядо му Фердинанд. Сред ценностите са траурна лента от погребението на баща му и българският паспорт, с който 7-годишният престолонаследник е напуснал България при изгонването му в изгнание.", "date": "2017.05.21", "title": "САМО В ПИК И РЕТРО! 400 кралски гости за юбилея на Симеон във „Врана”  "}
{"url": "http://pik.bg/%D0%BF%D0%BE%D0%BB%D0%B5%D0%B7%D0%BD%D0%BE-%D1%81%D1%8A%D0%B2%D0%B5%D1%82-%D0%B7%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-%D0%B2-%D0%B5%D0%B4%D0%BD%D0%BE-%D0%B8%D0%B7%D1%80%D0%B5%D1%87%D0%B5%D0%BD%D0%B8%D0%B5-news659811.html", "text": "Всички имаме цели и определени желания, които следваме, но дали сте се питали какво са определили звездите за вас и каква всъщност е вашата основна цел в живота, съобщава Дарик. Трябва да се научиш да изслушваш, да изчакваш, да не бързаш и да се съобразяваш с хората около теб. Трябва да излезеш на бойното поле и да правиш неща, които ще те карат да усещаш силни емоции. Да се страхуваш, да рискуваш, да се променяш и трансформираш. Трябва да спреш да бъдеш винаги това, което ще кара всички да ти се радват, а да стенеш сериозен и принципен. Трябва да започнеш да работиш усърдно и дисциплинирано, да се погрижиш за себе си и за щастието си. Трябва да се научиш да виждаш проблема в себе си, а не винаги да сочиш другите и да очакваш те да се променят и да възприемат твоя мироглед. Трябва да спреш да спасяваш хората, твоята работа е да се фокусираш върху себе си и собствените си усещания. Трябва да се научиш да приемаш и грозните страни на живота и да видиш какво ти дават, вместо да напудриш всичко пред себе си и пред другите. Трябва да спреш да възприемаш света и всички в него сякаш сте на война и да избереш да се довериш на някого. Трябва да спреш да усложняваш самоцелно живота, само за да е драматично интересен и да приемеш, че можеш да научиш нещо. Трябва да се научиш да обичаш, да разчиташ и на друг, а не само на себе си, да бъдеш част от нещо и някого. Трябва да се научиш да проявяваш сърдечност, да спреш да се бунтуваш и да разбереш, че всеки знае какво е редно да направи. Трябва да стъпиш с двата крака на земята и да изградиш живота си тухла по тухла. Няма кой да те спаси, ти си дошъл, за да се спасиш сам.", "date": "2017.05.21", "title": "ПОЛЕЗНО! Съвет за всяка зодия в едно изречение"}
{"url": "http://pik.bg/%D1%81%D0%BE%D1%84%D0%B8%D0%B9%D1%81%D0%BA%D0%B8-%D1%80%D0%B5%D0%B9%D1%81%D0%BE%D0%B2%D0%B5-%D0%B7%D0%B0%D0%BF%D1%83%D1%88%D0%B8%D1%85%D0%B0-%D1%81%D0%BF%D0%B8%D1%80%D0%BA%D0%B0%D1%82%D0%B0-%D1%81%D1%80%D0%B5%D1%89%D1%83-%D0%B0%D0%B2%D1%82%D0%BE%D0%B3%D0%B0%D1%80%D0%B0-%E2%80%9E%D1%8E%D0%B3%E2%80%9D-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news659821.html", "text": "Четири рейса на „Витоша Експрес” задръстиха движението и запушиха спирката срещу автогара „Юг”, съобщава Марица. Престоят на автобуси на спирката е забранен. Рейсовете спират тук само за да свалят пътници. Софийските возила обаче престояха на непозволеното място близо час.", "date": "2017.05.21", "title": "Софийски рейсове запушиха спирката срещу автогара „Юг” в Пловдив"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-e%D0%BC%D0%B8%D0%BB%D0%B8%D1%8F-%D1%80%D0%B0%D0%B4%D0%B5%D0%B2%D0%B0-%D0%B3%D0%B0%D1%81%D0%BD%D0%B5-%D0%BE%D1%82-%D0%BE%D1%81%D1%82%D0%B5%D0%BE%D0%BF%D0%BE%D1%80%D0%BE%D0%B7%D0%B0-news659496.html", "text": "Навръх 85-ия си рожден ден живата легенда на киното Емилия Радева споделя, че е попаднала в клопката на остеопорозата и вече брои дните си на този свят. Актрисата трудно се придвижвала и не можела да направи и стъпка без бастун в ръката. Зрението й също рязко намаляло и подобно на приятелката си Стоянка Мутафова съжалявала най-много, че вече не можела да чете. Болестите на старостта съвсем не били най-драматичните случки в живота на Радева. Цели пет пъти тя се измъквала на косъм от смъртта. Че съдбата й ще бъде тежка, разбира още когато е невръстно 5-годишно дете и губи майка си. Тогава грижите за нея и сестрите й падат върху плещите на баща й, който ги издържа само с надника си на обущар. Детските й години минават под знака на нищетата, а балансът в живота й се завръща, когато среща любовта в лицето на най-големия красавец сред актьорите – Любомир Димитров. Любомир е част от тогавашната артистична бохема и забавленията до ранни зори, аранжирани с много алкохол, са част от ежедневието му. Емилия обаче е въздържателка. Скандалите помежду им най-често са от ревност, а буйният актьор дори си позволява да нахлува по време на репетиции и да я нагрубява пред колеги, за да покаже превъзходството си. Тя също не му остава длъжна и често го навестява неканена по време на гуляите му. След една от свадите тя решава да се напие с уиски и припада пред очите на целия ни актьорски елит. Лекарите едва успяват да спасят натровеното й тяло и казват, че е цяло чудо, че не е изпаднала в кома. На няколко пъти Радева едва не умира и пред очите на препълнената театрална зала. По време на две различни постановки първо чупи фатално крак, а после и ръка. На трето представление пък косата й се възпламенява, тя понечва да откъсне кичура-факла и огънят засяга окото й. Ретината й изгаря и докторите я шокират с новината, че ще остане сляпа. И това й се разминава, но след известно време претърпява тежка катастрофа на път за изява в провинцията. Уплахата от пътния инцидент дълго време не й позволява да се качи отново в автомобил. Вече омъжената актриса разбира, че е бременна, тъкмо когато е поела ангажимент за главна роля във филм. Чуди се дали да задържи или махне плода, но решава, че деца ще може да има и в бъдеще, а тази роля – никога. Тогава, по бабини съвети, пие на гладно греяно вино със счукан черен пипер, за да абортира. Сместа не помага и Радева държи върху корема си нагорещена ютия, но и това не дава резултат. След като я дострашава, прибягва до лекарска помощ и преживява нечовешки болки, докато отстраняват бебето. Филмът, заради който абортира, не излиза на екран по политически причини, а след години актрисата започва да се обвинява за греха си. С втората й бременност и раждането на дъщеря й Катерина идват и новите трагедии. Когато е на две годинки, момиченцето се попарва с вряла вода и се налага да бъде транспортирано до Париж, където екип от лекари се бори за живота й. Успяват да я спасят, но навръх пълнолетието й издирван рецидивист я напада в парка край жилището им София. После я обират брутално в асансьор, а желанието й да наследи професията на майка си претърпява крах. У нас не й дават роли и Катя заминава за чужбина, където днес работи като сомелиер. Съпругът на Радева – Любомир, преживява тежко раздялата със сцената. Дави мъката в алкохол, заболява тежко и накрая на дните си прилича на мумия. Издъхва през 2001 г., докато Емилия е на турне във Виена. Когато лекарите й съобщават по телефона, получава моментна деменция и се загубва в австрийската столица. Търсят я с полиция, а след погребението на любимия си изпада в тежка 3-годишна депресия. Тогава се подлага доброволно на психотерапия при Мадлен Алгафари. На 70-ия си юбилей актрисата не могла да понесе вълнението и получава микроинфаркт. Сърдечният удар я покосява, защото разглежда снимки от първите си години в киното и осъзнава, че е единствената жива от колежките си в любимата й постановка „Матриархат“. Тогава споделя, че вероятно живее и живота на майка си, която си отива от този свят твърде млада.", "date": "2017.05.21", "title": "САМО В ПИК И РЕТРО: Eмилия Радева гасне от остеопороза"}
{"url": "http://pik.bg/%D0%BA%D1%80%D0%B0%D1%81%D0%B5%D0%BD-%D0%BA%D1%80%D0%B0%D0%BB%D0%B5%D0%B2-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B2%D1%8A%D0%B2%D0%B5%D0%B4%D0%B5-%D0%B2%D0%B8%D1%81%D0%BE%D0%BA-%D1%81%D1%82%D0%B0%D0%BD%D0%B4%D0%B0%D1%80%D1%82-%D0%B7%D0%B0-%D1%82%D0%B8%D0%BF%D0%B0-%D0%BB%D0%B8%D1%87%D0%BD%D0%BE%D1%81%D1%82%D0%B8-%D0%B2-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B0%D1%82%D0%B0-%D0%B2%D0%BB%D0%B0%D1%81%D1%82-news659825.html", "text": "Правителството “Борисов 3” ще изкара пълен 4-годишен мандат. Това заяви министърът на младежта и спорта Красен Кралев в интервю за предаването “Опорни хора” по България он еър. Той обясни, че българският народ е дал важен знак на всички политици на последните избори. “Това, че Бойко Борисов спечели премиерския пост за трети път е исторически момент. С вота си за ГЕРБ хората заявиха, че ни дават шанс да мислим като държавници. Един държавник, един министър, ако е успешен може да получи шанса да бъдат избран за втори или за трети мандат. Така той може да работи върху политики, които ще дадат резултат след осем или дванадесет години, а не само върху краткосрочната перспектива“, посочи Кралев. По думите му, българските избиратели са видяли в ГЕРБ и Бойко Борисов адекватно отношение към потребностите си. Красен Кралев заяви, че с коалиционните партньори от Обединени патриоти вече е изминат дълъг път и двете политически сили се познават добре от предишния мандат. „Те са лоялни хора, с които може да се работи. Предвидими са, което е най-важното в случая, за да има синхрон и баланс между партньорите. Имаме си взаимно доверие, работили сме заедно през предния мандат. Нормално е двете политически партии да имат различни приоритети в програмата си, които вече се напаснаха. Има и управленска програма, която е изцяло съгласувана помежду ни. Където е имало разминаване, всичко е изчистено с лекота и без никакви проблеми“, каза Кралев. Той коментира и исканията за оставката на Валери Симеонов като вицепремиер от страна на БСП, ДПС и партията на Мария Капон. „БСП и ДПС са силна опозиция. Работата им е да имат различни тези от нашите, но да се говори за оставка седмица след създаването на кабинета не е сериозно. Нито пък господин Симеонов е допуснал такива сериозни грешки. Партията на Мария Капон пък изобщо няма какво да я коментирам“, заяви Кралев. Спортният министър бе категоричен, че премиерът Бойко Борисов е въвел нов стандарт в българската политика. „Човешко е да се допускат грешки, но изискванията към политиците от страна на хората стават все по-високи. Бойко Борисов предложи един стандарт за типа личности, които трябва да бъдат в изпълнителната власт. По-висок стандарт, с по-големи изисквания, които да отговаря на очакванията на народа. Всички знаем, че ако допускаме грешки на никого няма да му бъде простено“, каза Красен Кралев. Кралев изрази увереност, че България ще се справи с председателството на Съвета на Европейския съюз. Относно промените в Изборния кодекс и въвеждането на мажоритарен вот министърът на младежта и спорта заяви: „Ние сме готови за мажоритарния вот. В ГЕРБ има достатъчно личности, които могат да излязат и да спечелят мандат в пряка битка с опонентите си. Аз съм работил в много държави през годините, участвал съм в разработването на различни изборни системи. Мога да кажа, че съм един от специалистите, които най-добре разбират плюсове и минусите им и няма нищо страшно нито в единия, нито в другия вариант. В световен мащаб има смесени системи, които са в различно процентно отношение, има системи, които са чисто мажоритарни или чисто пропорционални. Кметските избори в България са чисто мажоритарни и няма нищо лошо в това“, допълни Красен Кралев. Той заяви, че дебатът за вида избирателна система е трябвало да се проведе преди референдума. „Когато си питал народа веднъж и той ти е отговорил, не бива да му даваш оценка, че не знае за какво е гласувал. Всички наши опоненти, които сега ни критикуват, че сме подкрепили мажоритарния вот, трябва да отговарят защо не са водили дебата преди референдума. Ние казваме, че сме готови да се съобразим с волята на суверена. Имаме готов законопроект, внесохме го а от там нататък Народното събрание е в правото си да реши. Не ГЕРБ е политическата сила, която трябва да бъде питана за несъответствията между начина на задаване на въпроса и реалностите. Въпросът трябва да отиде към другите партии. Защо, когато имаше референдум, всички бяха яхнали вълната срещу нас, използваха този референдум, за да спечелят президентските избори. Сега казват, че въпросът не е бил зададен правилно. Къде бяхте тогава?“, попита министър Кралев. Министърът на младежта и спорта заяви още, че с всяка изминала година България става все по-добро място за живеене. Красен Кралев бе категоричен, че третото правителство на Бойко Борисов гарантира стабилизирането на политическата и икономическата обстановка в страната.", "date": "2017.05.21", "title": "Красен Кралев: Бойко Борисов въведе висок стандарт за типа личности в изпълнителната власт"}
{"url": "http://pik.bg/%D0%BE%D1%87%D0%B0%D0%BA%D0%B2%D0%B0%D0%BD%D0%BE-%D0%B5%D1%80%D0%B4%D0%BE%D0%B3%D0%B0%D0%BD-%D0%B1%D0%B5-%D0%BF%D1%80%D0%B5%D0%B8%D0%B7%D0%B1%D1%80%D0%B0%D0%BD-%D0%B7%D0%B0-%D0%BB%D0%B8%D0%B4%D0%B5%D1%80-%D0%BD%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE%D1%81%D1%82%D1%82%D0%B0-%D0%B8-%D1%80%D0%B0%D0%B7%D0%B2%D0%B8%D1%82%D0%B8%D0%B5%D1%82%D0%BE-news659822.html", "text": "Управляващата турска Партия на справедливостта и развитието избра президента на страната Реджеп Тайип Ердоган за свой председател, връщайки го на поста, който той заемаше цяло десетилетие до август 2014 г., предаде AFP. Ердоган, който бе единственият кандидат за поста на конгреса на партията, го поема от министър-председателя Бинали Йълдъръм. Това става възможно след приетите през април на референдум изменения в конституцията, даващи право на президента да заема партийни постове.", "date": "2017.05.21", "title": "ОЧАКВАНО! Ердоган бе преизбран за лидер на Партията на справедливостта и развитието"}
{"url": "http://pik.bg/%D1%83%D0%B6%D0%B0%D1%81-%D1%81%D0%B5%D0%B4%D0%B5%D0%BC-%D1%81%D0%B5%D0%BB%D0%B0-%D0%B2-%D0%BF%D0%B5%D1%80%D0%BD%D0%B8%D1%88%D0%BA%D0%BE-%D0%BF%D0%B8%D1%8F%D1%82-%D1%83%D1%80%D0%B0%D0%BD%D0%BE%D0%B2%D0%B0-%D0%B2%D0%BE%D0%B4%D0%B0-%D0%B2%D0%BB%D0%B0%D1%81%D1%82%D0%B8%D1%82%D0%B5-%D1%81%D0%B8-%D1%82%D1%80%D0%B0%D1%8F%D1%82-news659827.html", "text": "Почти цяла година здравните власти знаят, че в няколко села на територията на Пернишка област питейната вода е с повишена радиоактивност, но си мълчат, съобщава Би Ти Ви. На 19 юли миналата година пернишкото ВИК уведомява здравният министър, че в 7 села е установена повишена радиоактивност на питейната вода. Информацията обикаля държавни институции и лаборатории, но едва преди 4 дни се връща в същото ВИК като предписание какви мерки трябва да бъдат взети. Населението е в пълна мъгла, но според властите – в безопасност. Селата са Забел, Глоговица, Ездимирци, Кривонос и Ребро, а най-големите отклонения са в селата Косача и Зелениград. В Зелениград алфа активността на питейната вода е цели 9 пъти над нормата. Проби са взимани и през ноември, и през април, но никой не е уведомил населението. Същата е ситуацията и в другото специално посочено в писмото на ВИК село – Косача. Там уран не е добиван, а само варовиковият камък бигор. От здравната инспекция твърдят, че носят проби всеки месец на единственото място, където се изследва алфа активност – Националния център по радиобиология. На какво се дължи високата радиоактивност не е ясно. Според предписанията на здравната инспекция трябва тепърва да се проведат специфични изследвания – 11 месеца след първоначалния сигнал.", "date": "2017.05.21", "title": "УЖАС! Седем села в Пернишко пият уранова вода! Властите си траят!"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BF%D1%80%D0%B8%D0%B7%D0%BE%D0%B2%D0%B0-%D0%B2%D1%81%D0%B8%D1%87%D0%BA%D0%B8-%D1%81%D1%82%D1%80%D0%B0%D0%BD%D0%B8-%D0%B4%D0%B0-%D1%80%D0%B0%D0%B1%D0%BE%D1%82%D1%8F%D1%82-%D1%81%D1%80%D0%B5%D1%89%D1%83-%D0%B8%D1%80%D0%B0%D0%BD-news659818.html", "text": "AFP., цитирана от \"Фокус\". Президентът на САЩ Доналд Тръмп призова всички страни да работят заедно за изолацията на Иран, обвинявайки го в подпалването на „огньовете на сектантския конфликт и терор“, предаде „Докато иранският режим не пожелае да бъде партньор на мира, всички нации със съвест трябва да работят заедно да го изолират“, заяви Тръмп.", "date": "2017.05.21", "title": "Тръмп призова всички страни да работят срещу Иран"}
{"url": "http://pik.bg/%D1%83%D0%B6%D0%B0%D1%81-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BB%D0%B0-%D1%85%D0%BE%D1%80%D0%B0-%D0%B7%D0%B0-%D0%BE%D0%BF%D0%B8%D1%82%D0%BD%D0%B8-%D0%B7%D0%B0%D0%B9%D1%87%D0%B5%D1%82%D0%B0-%D0%BD%D0%B0-%D0%BD%D0%BE%D0%B2%D0%B8-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B8-%D0%BE%D1%80%D1%8A%D0%B6%D0%B8%D1%8F-news659815.html", "text": "РИА Новости, цитирана от \"Фокус\". Терористите от „Ислямска държава“ използват хора за опити на нови химически оръжия. Силнодействащите вещества могат да се използват за отравяне на храната и водата, предаде Според документи, открити от иракската армия в освободения университет в Мосул, терористите провеждат експерименти с талиев сулфат и със съединения на основата на никотина. И двете вещества се използват при разработката на пестициди и не е трудно да се извлекат. Химикалите се смятат за „идеалната смъртоносна отрова“, защото трудно се откриват при анализ и действието им не се проявява веднага след поемане. В един от документираните опити 100-килограмов мъж загива след 10 дни употреба на храна и вода с добавена отрова. В документите се сочи, че терористите „притежават вещества в количество, достатъчно да удовлетвори нуждите им“. Възможно е „Ислямска държава“ да ги използва при терористични актове, насочени срещу граждани на западни държави.", "date": "2017.05.21", "title": "УЖАС! \"Ислямска държава\" използвала хора за опитни зайчета на нови химически оръжия"}
{"url": "http://pik.bg/%D0%BF%D0%B0%D0%B4%D0%BD%D0%B0-%D0%BA%D1%80%D0%B5%D0%BF%D0%BE%D1%81%D1%82-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B2-%D1%81%D0%B8%D1%80%D0%B8%D1%8F-news659824.html", "text": "Последната колона бойци от сирийската опозиция е напуснала град Хомс , след което населеното място премина напълно под контрола на сирийската правителствена армия, предаде „Последната колона излезе от квартал „Ал Ваер“. След като в квартала влязат сапьори ще бъде взето решение дали да се даде на медиите лично да видят последния освободен квартал“, заяви офицер от сирийската полиция. По време на 11-тия етап от извеждането на терористите от града от него излязоха 2500 души, от които 700 въоръжени лица. В момента над квартала се наблюдават черни кълба дим, но никой от представителите на сирийските власти не може да посочи причината за пожжара. Общо за всичките етапи на евакуацията „Ал Ваер“ бе напуснат от около 17 хил. души, включително 3500 бойци от опозицията. След пълното изтегляне от квартала град Хомс се присъединява към градовете, напълно контролирани от сирийските правителствени войски.", "date": "2017.05.21", "title": "Падна крепост на \"Ислямска държава\" в Сирия"}
{"url": "http://pik.bg/%D0%BF%D0%BE%D0%B4%D0%BD%D0%BE%D0%B2%D1%8F%D0%B2%D0%B0%D1%82-%D0%BC%D0%BE%D1%81%D1%82%D0%B0-%D0%BD%D0%B0-%D1%86%D0%B5%D0%BB%D1%83%D0%B2%D0%BA%D0%B8%D1%82%D0%B5-%D0%B2-%D1%81%D1%82%D0%B0%D1%80%D0%B8%D1%8F-%D0%BF%D1%80%D0%B5%D1%81%D0%BB%D0%B0%D0%B2-news659837.html", "text": "Малкото желязно мостче по туристическата пътека от новия град към стария Преслав ще бъде подменено със стабилна пасарелка. Промяната на любимия на старото поколение мост се налага заради пораженията, нанесени на желязната конструкция при голямото наводнение през 1999г. Тогава придошлата река Тунесец изкорени големи дървета, които се стовариха върху моста и смачкаха съоръжението, пише топновини.бг. От тогава преминаването по малкото мостче не беше безопасно. Сега общината заложи пари за нова мостова конструкция. Ремонтните работи започнаха. Местна фирма е поела ангажимент да монтира 15-метрова пасарелка. Тя лежи на 8 метра над реката, коsто при сухо лято се превръща в поточе, но през влажните сезони коритото й поема валежите от цялата вилна зона „Тунесец”. Мястото където туристическата пътека пресича реката е много закътано. Затова е примамвало влюбените двойки от миналия век. Мястото е известно още и като „Мостът на въздишките”. Старите преславяни казват, че ако този мост можеше да говори щеше да разказва невероятни истории за десетки техни връстници. Местните си спомнят, че по моста на целувките минавали всички, които се прибирали нощно време пеша от заведението в местността „Патлейна” към града. Пътят е бил около 3 километра и на този мост влюбените спирали и си давали клетва под звездите. Сага новата пасарелка замести стария железен мост. Идеята е да се оживи туристическата пътека, която води от градския парк на Велики Преслав към старините.", "date": "2017.05.21", "title": "Подновяват моста на целувките в стария Преслав"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%BE%D1%82%D0%BA%D0%BE%D0%B3%D0%B0-%D0%BC%D0%B5%D0%BB%D0%B0%D0%BD%D0%B8%D1%8F-%D1%82%D1%80%D1%8A%D0%BC%D0%BF-%D0%B4%D0%B5%D0%BB%D0%B8-%D0%BB%D0%B5%D0%B3%D0%BB%D0%BE-%D1%81-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D0%BA%D0%BE%D1%8F-%D0%B5-%D0%B8%D1%81%D1%82%D0%B8%D0%BD%D1%81%D0%BA%D0%B0%D1%82%D0%B0%E2%80%A6-news659847.html", "text": "Половинката на вицепремиера Томислав Дончев - Светлана Дончева, взе участие в габровския карнавал днес. Това се похвали самата тя на страницата си във фейсбук. Красивата Светлана бе облечена досущ като Мелания Тръмп по време на встъпването на Доналд Тръмп в длъжност като президент на САЩ по-рано тази година. Днес в Габрово пък започна 17-тото издание на националната среща - наддумване \"Благолаж\" в зала \"Грехът\" на Дома на хумора и сатирата. Това съобщи от името на дома Венета Георгиева-Козарева пред БТА. Млади и възрастни участници сладкодумци от страната ще изявят своите разказвачески умения и ще се наддумват с вицове и анекдоти по темата \"Апетитът идва с яденето\". Организатор на срещата, която е в рамките на Международното биенале на хумора и сатирата в изкуството, е музеят \"Дом на хумора и сатирата\", а партньор е етнографският музей на открито \"Етър\". За участие са се записали 31 деца и младежи от София, Севлиево и Габрово. Сред възрастните разказвачи на хумористични истории има участници от Враца, Попово, Омуртаг, село Мрамор, село Дамяново, село Драшкова поляна, Априлци, Смолян, Русе и Габрово. Председател на журито е доцент Веселка Тончева от Института за етнология и фолклористика с Етнографски музей при БАН, членове са етнологът Татяна Цанкова и Виолета Янева от музея на открито \"Етър\". Модата „Мелания“ не е обзела само Светлана Дончева. Зам.-кметицата на Велинград си поръча синьо костюмче досущ като това на Мелания Тръмп. (б.а.-последната снимка)", "date": "2017.05.21", "title": "УНИКАЛНО! Откога Мелания Тръмп дели легло с Томислав Дончев? Коя е истинската…"}
{"url": "http://pik.bg/%D1%82%D1%83%D1%80%D1%87%D0%B8%D0%BD-%D1%83%D0%BF%D0%BB%D0%B0%D1%88%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B0%D1%89-%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%B4%D0%B2%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D1%8F-news659835.html", "text": "Турчин създаде смут на борда на пътнически самолет на „Американ еърлайнс”. Искал да бъде настанен в първа класа, съобщи „Асошиейтед прес”. Мъжът е задържан от ФБР. Два изтребителя от американските военновъздушни сили бяха вдигнати във въздуха, за да ескортират пътническия самолет, пътуващ от Лос Анджелис до Хонолулу, след съобщение за нарушаване на реда на борда. Самолетът със 181 пътници и 6-членен екипаж се приземи благополучно. Според Анадолската агенция проблемът възникнал заради настояването на 25-годишния Анъл Туванч Усканлъ да се вози в първа класа, въпреки че разполагал с икономичен билет. Той станал от мястото си и се опитал да се настани в сектора на пасажерите от първа класа. Бордовият персонал обаче му попречил и при възникналото пререкание турският гражданин започнал да буйства. За да го укротят му сложили белезници. Наложило се той да бъде обездвижен на мястото си с изолирбанд. Анадолската агенция уточнява, че мъжът следва филмово изкуство и журналистика в Калифорния и Лондон.", "date": "2017.05.21", "title": "Турчин уплаши самолет, САЩ вдигнаха два изтребителя"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D0%B1%D1%8F%D0%B2%D0%B8-%D0%B2%D0%BE%D0%B9%D0%BD%D0%B0-%D0%BD%D0%B0-%D0%B2%D1%80%D0%B0%D0%B3%D0%BE%D0%B2%D0%B5%D1%82%D0%B5-%D1%81%D0%B8-news659838.html", "text": "Reuters., цитиран от \"Фокус\". Президентът на Турция Реджеп Тайип Ердоган заяви, че ще се бори с вътрешните и външните врагове на страната, предаде „Вместо да гледаме утре народа с наведена глава, предпочитаме да застанем изправени днес срещу сганта у дома и в чужбина“, заяви Ердоган по време на конгрес на неговата Партия на справедливостта и развитието. „Идните месеци ще са скок напред за Турция от борбата ѝ срещу тероризма към икономиката, от разширяването да правата и свободите до инвестициите“, добави той. Ердоган бе единодушно избран за председател на управляващата в страната Партия на справедливостта и развитието, което ще му позволи да установи силен контрол над нея и над законодателната власт.", "date": "2017.05.21", "title": "Ердоган обяви война на враговете си"}
{"url": "http://pik.bg/%D0%BA%D1%8A%D0%B4%D0%B5-%D1%89%D0%B5-%D0%B1%D1%8A%D0%B4%D0%B5-%D0%BC%D0%B5%D0%B4%D0%B5%D0%BD%D0%B8%D1%8F%D1%82-%D0%BC%D0%B5%D1%81%D0%B5%D1%86-%D0%BD%D0%B0-%D0%BF%D0%B8%D0%BF%D0%B0-%D0%BC%D0%B8%D0%B4%D1%8A%D0%BB%D1%82%D1%8A%D0%BD-%D0%B8-%D1%81%D1%8A%D0%BF%D1%80%D1%83%D0%B3%D0%B0-%D0%B9-%D0%B2%D0%B8%D0%B4%D0%B5%D0%BE-news659839.html", "text": "Пипа Мидълтън и съпругът й Джеймс Матюс избраха за сватбеното си пътешествие остров Тетиароа във Френска Полинезия, съобщи в. \"Мейл он сънди\". Двамата ще пристигнат там утре. След като бъдат посрещнати със серенада от полинезийци с цветни гирлянди, те ще се усамотят в самостоятелна вила за седмица. Остров Тетиароа принадлежеше на Марлон Брандо, който го купува през 1966 г. за 15 000 британски лири. След смъртта му през 2004 г. е превърнат в луксозния екокурорт \"Брандо\". Цените на нощувките там започват от 3000 лири. Курортът се състои от 35 усамотени вили с външна баня, басейн, люлеещи се столове. Охлаждащите системи са с морска вода, а електричеството - от слънчеви панели.", "date": "2017.05.21", "title": "Къде ще бъде меденият месец на Пипа Мидълтън и съпруга й (ВИДЕО)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BD%D0%B0%D1%80%D0%BE%D0%B4%D0%BD%D0%B8%D1%82%D0%B5-%D0%B8%D0%B7%D0%B1%D1%80%D0%B0%D0%BD%D0%B8%D1%86%D0%B8-%E2%80%93-%D0%BD%D0%B0-%D1%80%D1%8A%D0%B1%D0%B0-%D0%BD%D0%B0-%D0%BC%D0%B8%D0%B7%D0%B5%D1%80%D0%B8%D1%8F%D1%82%D0%B0-news659738.html", "text": "Живи да ги ожали човек народните ни избраници. Спихват им се заплатите. 141 лева ще са назад по ведомост. От еквилибристиките на НОИ за последното тримесечие излиза, че заради по-ниската средна за страната заплата (1023 лева за март вместо декемврийските 1070) властелините от под опашката на коня ще се базират къмто сумата 3069 лева. Такива пари някои пенсионери не виждат и за цяла година, ама това е друга работа и патриотични игри. Щото те, депутатите, получават и по 10% отгоре за участие в комисии, както и две трети от заплатата за наемане на сътрудници и други разходи. Като прибавим и класа за прослужено време – майко мила. Слаба ми е аритметиката, ама крайният резултат клони към пет хилядарки. И това е само за тия, дето са дотам изпосталели и мизерни по дух, че не могат да лапнат поне една комисиона от лобистко законче или друга богоугодна шашма. Мъка, мъка и безнадеждност.", "date": "2017.05.21", "title": "САМО В ПИК И РЕТРО! Народните избраници – на ръба на мизерията!"}
{"url": "http://pik.bg/%D1%80%D1%83%D1%81%D0%B8%D1%8F-%D0%B5-%D1%83%D0%B2%D0%B5%D0%BB%D0%B8%D1%87%D0%B8%D0%BB%D0%B0-%D0%B4%D0%BE%D1%81%D1%82%D0%B0%D0%B2%D0%BA%D0%B8%D1%82%D0%B5-%D0%BD%D0%B0-%D0%B3%D0%B0%D0%B7-%D0%B7%D0%B0-%D1%82%D1%83%D1%80%D1%86%D0%B8%D1%8F-news659843.html", "text": "Руските доставки на газ за Турция през периода януари - април 2017 година са нараснали до 10,5 милиарда кубически метра, което е увеличение с 26%, се казва в съобщение на правителството в Москва, предаде БГНЕС. През 2016 година в Турция са внесени от Русия 24,7 милиарда кубически метра руски природен газ. Данните се публикуват от Москва във връзка с посещение на руския премиер Дмитрий Медведев в Истанбул, който пристигна там в неделя вечерта, предаде ТАСС. Стокооборотът между Турция и Русия през януари - март 2017 година е 4,1 милиарда долара, се отбелязва още в документа. Подчертава се, че това е увеличение с 14,6% в сравнение със същия период на миналата година. Търговските връзки между Русия и Турция са пряка функция на политически решения, които взимат ръководствата на двете страни, свързани с отделни събития, като например свалянето на руския военен самолет от Турция през 2015 година и последвалият период на сериозно охлаждане на отношенията, както и следващото затопляне и опити за възстановяване на пазарите, които не винаги протичат гладко. Руски специалисти участват в изграждането на атомната електроцентрала \"Акую\" в Турция с обем на инвестициите 22 милиарда долара. В момента се подготвя непосредственото начало на строителните работи на брега на Средиземно море и привличането към проекта на частни турски инвеститори. В Истанбул Медведев ще участва в срещата на върха на страните членки на Организацията на Черноморското икономическо сътрудничество, в която участва и България. Срещата започва в понеделник.", "date": "2017.05.21", "title": "Русия е увеличила доставките на газ за Турция"}
{"url": "http://pik.bg/%D0%B1%D0%B8%D0%B2%D1%88-%D1%81%D1%8A%D0%B2%D0%B5%D1%82%D0%BD%D0%B8%D0%BA-%D0%BD%D0%B0-%D0%B1%D0%B0%D0%BD-%D0%BA%D0%B8-%D0%BC%D1%83%D0%BD-%D1%81%D1%82%D0%B0%D0%BD%D0%B0-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news659842.html", "text": "Korea Herald, цитиран от \"Фокус\". Президентът на Южна Корея Мун Джей-ин назначи Канг Кюн-вха, бивш съветник на генералния секретар на ООН Бан Ки-мун , за външен министър на страната, пише Ако бъде одобрена от парламента на поста Канг Кюн-вха ще стане първият външен министър на страната – жена. „Смятам, че тя е най-добрата и подходяща личност, която да се справи с настоящите дипломатически предизвикателства, използвайки добре експертизата си от международните организации“, заяви президентът Мун Джей-ин. „Нейното назначение е също така важно, защото засилва равенство на половете в правителството“, добави той.", "date": "2017.05.21", "title": "Бивш съветник на Бан Ки-мун стана външен министър на Южна Корея"}
{"url": "http://pik.bg/%D0%BA%D1%80%D0%B0%D0%BB%D1%8F%D1%82-%D0%BD%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D1%81-%D0%B6%D0%B5%D1%81%D1%82%D0%BE%D0%BA%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B8%D1%80%D0%B0%D0%BD-%D0%B5-%D0%B2%D1%8A%D1%80%D1%85%D1%8A%D1%82-%D0%BD%D0%B0-%D0%BA%D0%BE%D0%BF%D0%B8%D0%B5%D1%82%D0%BE--news659845.html", "text": "Reuters, цитиран от \"Фокус\". Кралят на Саудитска Арабия Салман бин Абдулазиз заяви, че правителството на Иран представлява „върха на копието“ на глобалния тероризъм, предаде „Отговорността ни пред бог, народа ни и целия свят е да се изправим обединени в борбата срещу силите на злото и екстремизма, където и да са те. Иранският режим представлява върха на копието на глобалния тероризъм“, посочи крал Салман. Той също така добави, че Саудитска Арабия ще бъде неотстъпчива при съденето на лицата, финансиращи тероризма. „Ние няма да отстъпим никога при съденето на тези, които финансират тероризма по какъвто и да е начин, по пълната сила на закона“, добави той.", "date": "2017.05.21", "title": "Кралят на Саудитска Арабия с жестоки обвинения: Правителството на Иран е върхът на копието на глобалния тероризъм"}
{"url": "http://pik.bg/%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%82%D0%B5-%D0%BA%D0%B0%D0%BA%D0%B2%D0%BE-%D0%BD%D0%B8-%D1%81%D1%82%D1%80%D1%8F%D1%81%D0%BA%D0%B0-%D0%BD%D0%B0%D0%B9-%D1%87%D0%B5%D1%81%D1%82%D0%BE-%D0%BD%D0%B0-%D1%81%D1%8A%D0%BD-news659840.html", "text": "Всеки сънува. Дори да си мислите, че не е така, всъщност сънувате, но забравяте за това със събуждането, съобщава британският таблоид Сън. Ето пет факта за съня, които може би не знаете: – Най-често срещаният сън е, че брачният ви партньор ви изневерява. – Около 12% от хората сънуват само в черно и бяло. – Бебетата и малките деца не участват в сънищата си. Това започва да се случва на три или четиригодишна възраст. – 70% от героите в мъжките сънища са други мъже, докато жените сънуват еднакво и двата пола. – Има хапче за сън. Някои хора толкова обичат да сънуват, че не искат да спират, затова вземат незаконно халюциногенно хапче, наречено Dimethyltryptamine. Това е синтетична форма на веществото, което мозъкът произвежда, докато спим.", "date": "2017.05.21", "title": "НЯМА ДА ПОВЯРВАТЕ! Какво ни стряска най-често на сън!"}
{"url": "http://pik.bg/%D1%81%D1%82%D1%80%D0%B0%D1%85-%D1%81%D0%B0%D1%88%D0%BE-%D0%BC%D0%B0%D1%88%D0%B8%D0%BD%D0%BA%D0%B0%D1%82%D0%B0-%D0%B5-%D0%B1%D0%B5%D0%B7%D0%B4%D0%BE%D0%BC%D0%BD%D0%B8%D0%BA%D1%8A%D1%82-%D0%BA%D0%BE%D0%B9%D1%82%D0%BE-%D0%BD%D0%B0%D0%BB%D0%B8%D1%82%D0%B0-%D0%BD%D0%B0-%D0%B6%D0%B5%D0%BD%D0%B8-%D0%B2-%D0%B1%D1%83%D1%80%D0%B3%D0%B0%D1%81-news659844.html", "text": "Сашо Машинката е бездомникът, който налита и тероризира красиви жени в бургаския ж.к. \"Славейков\". Името му е Александър и е от руски произход, известен е с прякора Машинката и е на видима възраст около 30 г. Оказа се, че това не е първият подобен случай на агресивния мъж, съобщава Флагман. Гаменът се е настанил в междустълбищната площадка на един от входовете на бл. 31 в комплекса. Саша се настанил там за зимния сезон и тероризирал живущите, пеейки руски песни, понякога се карал със себе си и почти винаги се изхождал по малка и голяма нужда на площадката на осмия етаж. Всички живущи сутринта се разхождали между биологичните му излишъци и целият вход вонял натрапчиво. Заради мизериите, които оставял след себе си, във входа се разхождали и мишки. Машинката през деня просел в центъра, а вечерта си избирал жилищен комплекс, където да безпокои хората. Освен в ж.к. \"Славейков\", забелязван е и в ж.к. \"Изгрев\". Негови жертви стават красивите млади жени. Най-вероятно от страх не смее да закача мъжете, но редовно заплашвал момичетата - дали с убийство, дали със саморазправа. Хората молят компетентните институции да вземат адекватни мерки, преди някой да е пострадал.", "date": "2017.05.21", "title": "СТРАХ! Сашо Машинката е бездомникът, който налита на жени в Бургас"}
{"url": "http://pik.bg/%D1%88%D0%B2%D0%B5%D0%B9%D1%86%D0%B0%D1%80%D1%86%D0%B8%D1%82%D0%B5-%D0%BE%D0%B4%D0%BE%D0%B1%D1%80%D0%B8%D1%85%D0%B0-%D0%BD%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%BF%D0%BE%D1%81%D1%82%D0%B5%D0%BF%D0%B5%D0%BD%D0%BD%D0%B8%D1%8F-%D0%BE%D1%82%D0%BA%D0%B0%D0%B7-%D0%BE%D1%82-%D0%B0%D0%B5%D1%86-news659830.html", "text": "За \"Енергийната стратегия-2050\" гласуваха 58,2 на сто от участниците в допитването (1 321 947 души), против - 41,8 на сто (949 169 души). Срещу преминаването към възобновяеми енергоизточници се обявиха само 4 от общо 26-те кантона и полукантона - Швиц, Обвалден, Гларус и Ааргау. \"Енергийната стратегия-2050\" бе разработена от правителството и одобрена миналата есен от парламента като реакция след аварията в японската АЕЦ \"Фукушима-1\" през 2011 г. Швейцария няма да строи нови АЕЦ, а след известно време ще затвори и петте централи, работещи днес. Предвижда се страната да използва в бъдеще възобновяеми източници на енергия - ВЕЦ, вятърни генератори и слънчеви инсталации, а преходът да бъде насърчен икономически от страна на държавата. Освен това алпийската република смята чрез мерки за икономия и повишаване на ефективността да намали използването на вносни въглеводородни горива, посочва ТАСС. Парламентът подкрепи новата стратегия, но най-голямата швейцарска партия Демократичен съюз на центъра поиска референдум по въпроса, защото смята, че прилагането на текста ще доведе до по-високи сметки и ще застраши електроснабдяването. Според партията трансформирането на цялата енергийна система ще струва около 200 милиарда швейцарски франка (183 милиарда евро) до 2050 година. Това значи, че на четиричленно домакинство ще се падат по 3200 швейцарски франка (2900 евро) годишно допълнителни разходи за сметки и данъци. Правителството оспорва тези изчисления и твърди, че оскъпяването за четиричленно домакинство ще бъде само 40 швейцарски франка на година. Швейцарците одобриха на референдум постепенния отказ от АЕЦ в полза на възобновяемите енергоизточници. Швейцарците подкрепиха на референдум новата държавна стратегия в енергетиката, която предвижда постепенно отказване от ядрените централи в полза на възобновяеми енергоизточници, сочат данни за резултата, публикувани на сайта на правителството, предаде ТАСС, цитирана от БТА.", "date": "2017.05.21", "title": "Швейцарците одобриха на референдум постепенния отказ от АЕЦ"}
{"url": "http://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%BE-%D0%BA%D0%BE%D0%BB%D0%BA%D0%BE-%D1%81%D0%BC%D0%B5-%D0%BF%D0%BE%D0%B4%D0%BB%D0%B8-%D1%81%D0%BF%D0%BE%D1%80%D0%B5%D0%B4-%D0%B7%D0%BE%D0%B4%D0%B8%D1%8F%D1%82%D0%B0-news659819.html", "text": "Не сте способни на подлости просто защото… не сте способни. Уменията ви да въртите интрижки са посредствени и обикновено стават очевидни за всички. Опитите ви да иронизирате са смешни. Иначе се стараете. Понякога дори полагате сериозни усилия, но коварството ви винаги се оказва най-обикновено злосторничество. Овните сте по-скоро цунами, а не подводно течение. Но някои от вас са овладели и изкуството да обиждат под предлог, че искат да са любезни. Какво е подлост? Бихте искали да знаете отговора на този въпрос. В главата ви витае един идеализиран образ на вас, самият, като демонична кръстоска между Макиавели и Луцифер. Обичате да си фантазирате, че сте кукловод, който дърпа конците. И така хубаво се преструвате на гениален подлец, че сами си вярвате. Дали ще останете изненадани, че никой друг не ви се връзва на тези глупости? Дори когато отмъщавате – а в това сте много добри, пак го правите злобно, но почтено. Вие сте гениални – може би не в тънките изкуства като бродиране на гоблени и традиционни японски танци, но със сигурност ви бива в изкуството да омагьосвате с думи. Умеете вербално да извивате ръцете на хората, и то така, че те самите да не се усетят. Но в същото време сте аморални и склонни към мошеничество като океанографа Жак-Ив Кусто, който пускал мастило в океана, за да предизвика схватки между октоподите и да ги заснеме. Зли сте с хора, които ви отегчават. Може и да сте манипулатори, но го правите с добро сърце. Колкото и да сте почтени, от вас може да се очаква да извършите някое внезапно коварство. При вас подлостта не е осъзнат акт, а по-скоро нещо, което се случва, докато съвестта ви подремва. Ако осъзнаете, че не сте постъпили добре, се терзаете. Но безкрайната ви мнителност може да стане причина да извършите по-тежко злодеяние от онези, които после ги пишат в съда като “престъпление в състояние на афект”. За вас целта оправдава средствата и точка. В зависимост от темперамента средствата на Лъва варират от осъзнато злодеяние до фино, почти рефлекторно манипулиране. За второто използвате всякакви средства от богатия си артистичен арсенал. Дори и такива, които не съвпадат с представата за Царя на животните, например симулиране на крехка безпомощност, отчаяние или болест. В състояние сте да предадете близък човек, ако има опасност да ви дискредитира в очите на околните. Тънката полуизмама, така наречената бяла лъжа и други шменти-капели са вашите средства да си пробивате път в един враждебен и тежък живот, какъвто е вашият. Между вас и истински подлата постъпка стои тънка тюлена завеса, която може да бъде преодоляна при следващия порив на вятъра. А когато сте подли, го правите така директно и честно, че няма как да ви се разсърди човек. И все пак сте почтени хора, които обикновено държат на думата си. Освен ако обстоятелствата не налагат нещо друго. Не сте от най-подлите. Като цяло сте почтени хора. Единствено безсъвестната ви склонност да изкривявате истината – и дори да най-откровено лъжете – ви нареждат сред отявлените подлеци в зодиака. За вас истината е свещена. Проблемът е, че тя е аморфна същност и затова често се променя според интересите ви. По тази причина на думата ви рядко може да се разчита. Безсмислено е да ви обвиняват, че не сте спазили обещание, тъй като на вас ама въобще не ви пука. Твърди се, че сте отлични манипулатори, но единствената подлост, на която сте способни, е да издебнете врага в тъмното и да го ужилите смъртоносно. Но само след като си го е заслужил! С какво? Може би е понечил да ритне кучето ви и не е уцелил. Или е бил ваш приятел, но е постъпил предателски. (Това, че той самият не осъзнава какво е сторил, не го оправдава.) Всъщност вие не сте подлеци, вие сте жилото на Божието възмездие, когато Бог се забави прекалено много. Странно е че такива пословични борци за справедливост и истина като вас могат да постъпят много зле дори и с най-близките си хора. Може да ги смачкате, унизите и дори нараните физически. Но за това си има обяснение. И то е, че чувството ви за справедливост понякога излиза от баланс, отскубва се от нормалната си орбита и се понася в някаква неизвестна посока. Вие, разбира се, сляпо го следвате. И ето как се получава, че Стрелецът, вместо да е почтен, постъпва подло и несправедливо. Вие сте свестен човек. И съседът ви, който до два часа посреднощ ви пуска чалга, и той е свестен човек. Защо? Защото и двамата сте Козирози. Обаче, да речем, че решите довечера да ударите чалгаря с „Рамщайн“ по мегамощната си уредба – това лошо дело ли е, или възмездие? Ако някой ви е обидил и търсите начин да му го върнете, като се ровите в мръсните му ризи дни наред, само и само да откриете как да го дискредитирате и да му го върнете тъпкано, това подлост ли е или акт на справедлива мъст? Вие сте подляри финяги. Така се виждате в собствените си очи. Всъщност трудно е да се намери по-малко подло същество от Водолея. Дори и да извърши голяма свинщина, да лъже като разпран или да натвори цял куп безобразия и да се оплете в интрижки като пиле в кълчища, Водолеят няма да го е направил от лоши намерения, а в името на висшата справедливост. Единственият проблем е, че сте пълни екстремисти и с това сериозно може да навредите – най-вече на себе си. Сдържани, на вид, спокойни и дори измамно уравновесени, вие, Рибите, сте сякаш над нещата. Колко сте подли всъщност е неустановим от науката факт, но зложелателите подозират, че дълбоко в душата ви дебне един подлец, който само чака картбланш да излезе на бял свят. Раждането му може да бъде провокирано само от много крайни обстоятелства, например брутално насилие срещу личността ви. По принцип Рибите не мътят водата на другите заради самото удоволствие от злото дело.", "date": "2017.05.21", "title": "ЛЮБОПИТНО! Колко сме подли според зодията"}
{"url": "http://pik.bg/33-%D0%B0%D1%82%D0%B0-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-%D1%81%D0%BF%D0%B5%D1%87%D0%B5%D0%BB%D0%B8-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0%D1%82%D0%B0-%D1%82%D0%B8%D1%82%D0%BB%D0%B0-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-news659858.html", "text": "Реал (Мадрид) спечели за 33-и път в историята и за първи път от 2012 година шампионската титла на Испания. В мач от последния, 38-и кръг на първенството на Испания Реал победи като гост Малага с 2:0. Криситано Роналдо във 2-ата и Карим Бензема в 55-ата минута вкараха попаденията, с които Реал подпечата шампионската си титла. Тимът завършва кампанията си с 29 победи, 6 равенства и 3 загуби. Барселона остана на второто място, като в последния си мач победи у дома Ейбар с 4:2, след като изоставаше с 0:2. С попадения нап Такаши Инуй в 7-ата и 61-ата минута гостите от Ейбар поведоха с 2:0. В 63-ата минута Давид Хунка си вкара автогол за 1:2. В 70-ата миунта Барселона получи дузпа като подарък от рефера, но Меси пропусна. Три минути по-късно обаче Луис Суарес възстанови равенството. В 74-ата минута Андер Капа получи втори жълт и червен картон за нарушение в наказателното поле на Ейбар и гостите останаха с десет души. Този път Меси вкара отсъдената дузпа за 3:2 за Барселона. Крайното 4:2 оформи отново Меси в 90-ата минута на мача. Реал, Барселона и Атлетико (Мадрид) ще играят директно в Шампионска лига, Севиля в квалификации за най-престижния клубен турнир в света. Виляреал ще участва в Лига Европа, Реал Сосиедад – в квалификации за Лига Европа. Тимовете на Хихон, Асасуна и Гранада изпадат от Примера дивисион.", "date": "2017.05.21", "title": "33-ата! Реал (Мадрид) спечели шампионската титла на Испания"}
{"url": "http://pik.bg/%D0%BF%D0%B0%D0%BA-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D1%83%D0%BD%D0%B3%D0%B0%D1%80%D0%B8%D1%8F-%D1%81%D1%80%D0%B5%D1%89%D1%83-%D1%80%D0%B5%D1%84%D0%BE%D1%80%D0%BC%D0%B8%D1%82%D0%B5-%D0%B2-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-%D0%BE%D1%80%D0%B1%D0%B0%D0%BD-%D0%BE%D0%B1%D0%B0%D1%87%D0%B5-%D0%BE%D1%81%D1%82%D0%B0%D0%B2%D0%B0-%D1%82%D0%B2%D1%8A%D1%80%D0%B4-%D1%81%D1%80%D0%B5%D1%89%D1%83-%D1%81%D0%BE%D1%80%D0%BE-news659853.html", "text": "Стотици унгарци протестираха за пореден път в столицата Будапеща в защита на висшето образование и срещу намесата на властите в сектора, предаде \"Ройтерс\". Участници споделиха пред медиите, че са разгневени от арогантния тон на управляващите. Те също така изразиха убеждение, че кампанията срещу Джордж Сорос не е лична, а цели създаването на \"необходимия злодей\" за управляващите. Европейският съюз предприе в края на април съдебни действия срещу Унгария заради новия закон за висшето образование, който според критиците цели затварянето на университета, създаден от милиардера филантроп Джордж Сорос. Законът за висшето образование беше одобрен по-рано този месец и трябва да влезе в сила през октомври. Президентът на подкрепяния от Сорос Централноевропейски университет твърди, че това означава, че неговият кампус в Будапеща вероятно няма да може да приема нови студенти след 1 януари. Премиерът Виктор Орбан обвини филантропа в намеса в работите на Европейския съюз чрез подкрепа за отворени граници и политики и организации в подкрепа на бежанците. Агенциите отбелязват, че това се случва по-малко от година преди парламентарните избори в страната.", "date": "2017.05.21", "title": "Пак протести в Унгария срещу реформите в образованието, Орбан обаче остава твърд срещу Сорос"}
{"url": "http://pik.bg/%D0%BA%D1%80%D0%B5%D0%BC%D1%8A%D0%BB-%D0%BE%D1%82%D0%BA%D0%B0%D0%B7%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D1%89%D0%B5-%D1%85%D0%BE%D0%B4%D0%B8-%D0%BB%D0%B8-%D0%BF%D1%83%D1%82%D0%B8%D0%BD-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news659849.html", "text": "Интерфакс, цитирана от \"Фокус\". Кремъл отказа да коментира информацията в медиите за вероятното посещение на руския президент Владимир Путин във Франция на 29 май, предава „Ние незабавно ще съобщим“, ако бъде подготвена подобна визита, отбеляза в неделя прессекретарят на държавния глава Дмитрий Песков. По-рано, позовавайки се на източници от Париж и Москва, вестник „Коммерсант“ съобщи, че на 29 май Владимир Путин ще проведе непланирано посещение във Франция, което ще му позволи лично да се запознае с новия президент на страната Еманюел Макрон. Повод за визитата ще стане откриването на изложба във Версай, посветена на Петър I", "date": "2017.05.21", "title": "Кремъл отказа информация ще ходи ли Путин във Франция"}
{"url": "http://pik.bg/%D0%B3%D0%B0%D1%84-%D0%B3%D1%80%D0%B5%D1%88%D0%B5%D0%BD-%D0%BF%D1%8A%D0%BB%D0%B5%D0%BD-%D1%87%D0%BB%D0%B5%D0%BD-%D1%86%D1%8A%D1%84%D0%BD%D0%B0-%D0%B2-%D1%82%D0%B5%D1%81%D1%82%D0%B0-%D0%B7%D0%B0-%D0%BC%D0%B0%D1%82%D1%83%D1%80%D0%B0%D1%82%D0%B0-news659850.html", "text": "Последното задание от изпитния вариант на матурата по български език и литература тази година е с грешка в членуването. На държавния зрелостен изпит в петък дванайсетокласниците трябваше да напишат есе или интерпретативно съчинение на тема: „Човекът между ценностите на общността и личния порив” по разказа „Албена” от Йордан Йовков. Съставителите на теста са дали указание: „Аргументативният текст напишете в свитъка за свободните отговори на предвиденото място”. В случая в словосъчетанието „аргументативният текст” няма подлог и не следва да се поставя пълен член на определението, съобщава Марица. Преподавателката от Катедрата по български език в Пловдивския университет доц. Теофана Гайдарова се натъкнала случайно на пропуска, когато решила да прегледа въпросите от теста. Тя е председател на комисията по български език на кандидатстудентските изпити във вуза. „Банална грешка. Но не би трябвало да е допусната в такъв формат, който проверява точно езикова грамотност и познания по литература”, лаконична бе пред „Марица” доц. Гайдарова. И добави, че всякакви други коментари в случая са излишни. Според езиковеда още по-нелепо изглежда грешката на фона на всички мерки по сигурността, които взе МОН, и на това, че изпитният вариант бе генериран сред над 11 милиона възможни комбинации. „Така, де! И аз съм за свобода при употребата, ама народът пищи, че правилото за пълния и краткия член е национално богатство. А пък не си пази богатството”, написа преподавателката на стената си във Фейсбук. В социалните мрежи грешката предизвика и саркастични коментари, че може би са взети под внимание предложенията на някои езиковеди членуването да бъде уеднаквено.", "date": "2017.05.21", "title": "ГАФ! Грешен пълен член цъфна в теста за матурата"}
{"url": "http://pik.bg/%D1%84%D0%B8%D0%BD%D0%BB%D0%B0%D0%BD%D0%B4%D0%B5%D1%86-%D0%B1%D0%B5-%D0%BE%D1%82%D0%B2%D0%BB%D0%B5%D1%87%D0%B5%D0%BD-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news659846.html", "text": "Reuters, цитиран от \"Фокус\". Германски хуманитарен работник и афганистански охранител са били убити, а гражданин на Финландия е бил отвлечен в Кабул късно в събота, съобщиха в неделя от Министерството на вътрешните работи на Афганистан, предава Властите допълниха, че и тримата са работили за шведска хуманитарна организация. В момента се извършва разследване на инцидента, който се е случил около 11.30 ч. местно време. Финландското Министерство на външните работи потвърди, че гражданин на страната е бил отвлечен в Афганистан, но не предостави други подробности. Германското външно министерство все още не е коментирало случая.", "date": "2017.05.21", "title": "Финландец бе отвлечен в Афганистан"}
{"url": "http://pik.bg/%D1%88%D1%83%D0%BC%D0%BD%D0%B8-%D1%80%D0%BE%D0%BC%D1%81%D0%BA%D0%B8-%D1%81%D0%B2%D0%B0%D1%82%D0%B1%D0%B8-%D1%82%D0%BE%D1%80%D0%BC%D0%BE%D0%B7%D1%8F%D1%82-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8-%D0%BF%D0%BE%D1%81%D1%80%D0%B5%D0%B4-%D0%BD%D0%BE%D1%89-%D0%B2%D0%B8%D0%B4%D0%B5%D0%BE-news659851.html", "text": "Сезонът на сватбите вече е открит. Ромските махали вече са арена на песни и танци. Млади момичета и момчета си казват “ДА”,  а тържествата продължават до ранни зори, пише Трафикнюз. Три дни яли пили и се веселили, но за сметка на работещите свои съграждани. От седмица хората в район „Източен” и част от Тракия са подложени на тормоз от веселящите се сватбари. Това сигнализираха читател на Пловдивчанка дори е заснела клип, на който ясно се чува пукотевици от фойерверки, викове на разгорещен водещ и мощни кючеци. Жилището й се намира до Централни гробища и звукът се чува ясно, все едно си на банкета. „Не ми се мисли за другите хора, които са още по-близо да тази дандания. Понякога празниците продължават до късните часове. Не им ли правят проверки?“, пита читателката ни. Други наши читатели се оплакаха, че в района на хотел SPS, са принудени да затварят прозорците заради силния шум. „Мине ли 18 часа, се започва и така понякога до полунощ. На моменти музиката спира, ние си отдъхваме и след минути отново кючеци”, разказва читател, живеещ в Тракия. TrafficNews.bg.", "date": "2017.05.21", "title": "Шумни ромски сватби тормозят пловдивчани посред нощ (ВИДЕО)"}
{"url": "http://pik.bg/%D1%81%D1%82%D1%8A%D0%BF%D0%B0%D0%BB%D0%BE%D1%82%D0%BE-%D0%BD%D0%B0-%D1%85%D0%B8%D0%BB%D0%B0%D1%80%D0%B8-%D0%BF%D0%BE%D0%B4-%D0%B5%D0%B2%D0%B5%D1%80%D0%B5%D1%81%D1%82-%D1%81%D0%B5-%D1%81%D1%80%D1%83%D1%82%D0%B8%D0%BB%D0%BE-news659841.html", "text": "Миналата година снимки, направени от алпинисти, показаха, че вероятно стъпалото се е срутило, но това не беше установено със сигурност, заради снежните навявания. Почти вертикалното скално образувание, високо 12 метра, беше последното изпитание за алпинистите преди самия връх. То носи името на първия човек, който го е изкачил - британецът Едмунд Хилари. Все още не е ясно дали срутването ще направи изкачването на Еверест по-лесно или по-рисковано. Известната каменна стена “Стъпалото на Хилари“ под връх Еверест се е срутила, съобщава Би Би Си, цитирано от БНР. Предполага се, че това е станало при опустошителното земетресение в Непал през 2015 г.", "date": "2017.05.21", "title": "\"Стъпалото на Хилари\" под Еверест се срутило"}
{"url": "http://pik.bg/%D0%BE%D0%BE%D0%BD-%D0%BF%D0%BB%D0%B0%D0%BD%D0%B8%D1%80%D0%B0-%D0%B4%D0%B0-%D0%BE%D0%B1%D1%81%D1%8A%D0%B4%D0%B8-%D0%BF%D0%BE%D1%81%D0%BB%D0%B5%D0%B4%D0%BD%D0%BE%D1%82%D0%BE-%D1%80%D0%B0%D0%BA%D0%B5%D1%82%D0%BD%D0%BE-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D0%B5-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news659855.html", "text": "ABC News, цитиран от \"Фокус\" Дипломати заявиха, че Съветът за сигурност на ООН планира да проведе спешни консултации във връзка с последното ракетно изпитание на Северна Корея, предава . Заседанието ще се състои във вторник, като за неговото провеждане са настояли САЩ, Япония и Южна Корея. Дипломатите пожелаха да запазят анонимност, тъй като срещата не е обявена официално.", "date": "2017.05.21", "title": "ООН планира да обсъди последното ракетно изпитание на Северна Корея"}
