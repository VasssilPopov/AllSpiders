{"url": "http://pik.bg/%D1%80%D0%BE%D0%B1%D1%8A%D1%80%D1%82%D1%81%D1%8A%D0%BD-%D1%83%D0%B4%D0%B0%D1%80%D0%B8-%D1%80%D0%B0%D0%BA%D0%B5%D1%82%D0%B0%D1%82%D0%B0-%D0%B2-%D0%B7%D0%B2%D0%B5%D0%B7%D0%B4%D0%B5%D0%BD-%D1%84%D0%B8%D0%BD%D0%B0%D0%BB-news677476.html", "text": "Нийл Робъртсън вдигна първо отличие за новия снукър сезон побеждавайки с 6:3 Рони О'Съливан в звездния финал на силния турнир по снукър Хонконг Мастърс. Събитието се проведе по случай 20-годишнината от независимостта на страната от Великобритания, като всички майстори на щеката не спираха да изразяват очарованието си от организацията, ентусиазма и невероятната подкрепа на зрителите в зала \"Кралица Елизабет\". Робъртсън се извини на феновете по трибуните в събота, когато елиминира местния фаворит Марко Фу, а в мача за трофея бе в отлична форма срещу Ракетата и не пусна инициативата в края. Освен купата, Нийл Робъртсън напуска Хонконг с тлъст чек за 100 хиляди паунда, като общият награден фонд бе 315 000. \"Играл съм на финал на световни първенства, \"Мастърс\"-и и UK Championship, но нищо не може да се сравни с атмосферата тази вечер. Това е най-добрата публика на света, всичко беше чудесно през цялата седмица. Трябваше да се изправя срещу двамата любимци на феновете - Фу и О’Съливан - но зрителите ме подкрепяха и мен, дори когато ги побеждавах. Хубаво е да натрупаш няколко добри мача в такъв турнир пред такива фенове\", каза Робъртсън веднага след края на двубоя с Рони О’Съливан. Нийл Робъртсън първи се развихри между топките в мача и направи серия от 48, но спря и Рони изравни резултата, след което разчисти цветовете за 1:0. Бърз брейк от 73 обаче възстанови равенството, а след това осъществи обрат със серии от 80 и 53 в третия фрейм за 2:1. Двамата продължиха високия стандарт на мача и размениха поредици от 67, преди О’Съливан да изравни за 2:2 с “престрелка” по черната. Феноменално разчистване на стойност 143 изведе Гения от Чигуел напред с най-големия брейк в турнира, но това бе и последният му спечелен фрейм, пише \"Спортал\". Робъртсън изравни след изоставане от 1-44 в шестата партия, а после стигна до нужните снукъри във фрейм номер 7, за да затвори мача в своя полза с печеливши серии от 68 и 82 - 6:3.", "date": "2017.07.23", "title": "Робъртсън удари Ракетата в звезден финал"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%B0-%D0%BD%D0%B0%D0%BC%D0%B5%D1%80%D0%B5%D0%BD%D0%B8-%D0%BC%D1%8A%D1%80%D1%82%D0%B2%D0%B8-%D0%B2-%D0%BA%D0%B0%D0%BC%D0%B8%D0%BE%D0%BD-%D0%B2-%D1%81%D0%B0%D1%89-news677470.html", "text": "Осем души, включително две деца, бяха открити мъртви в ремарке на камион, превозващ мигранти, в Сан Антонио, щата Тексас, предадоха световните агенции. В камиона е имало общо 38 мигранти, 20 от които са хоспитализирани. Състоянието на някои от пострадалите е критично. Полицията пристигнала на място след сигнал от магазин от веригата Уолмарт, близо до който бил паркиран камионът. На паркинга пред магазина до негов служител се приближил един от мигрантите и го помолил за вода. Служителят дал на човека вода, след което се обадил на полицията. Когато силите на реда пристигнали, открили осем тела в ремаркето на камиона. При проверка на охранителните камери се виждат автомобили, които пристигат и натоварват други хора от камиона.", "date": "2017.07.23", "title": "ТРАГЕДИЯ! Мигранти са намерени мъртви в камион в САЩ"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B2%D1%80%D0%B5%D0%BC%D0%B5-%D0%BD%D0%B8-%D1%87%D0%B0%D0%BA%D0%B0-%D0%B2-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-%D0%B4%D0%BD%D0%B8-news677492.html", "text": "През нощта ще е предимно ясно и почти тихо, с временни увеличения на облачността над северните райони, където на изолирани места ще превали. Утре отново ще бъде предимно слънчево, след обяд – горещо. Това съобщиха за Фокус от Националния институт по метеорология и хидрология (НИМХ) при Българската академия на науките (БАН). Ще духа слаб южен вятър. Над планинските райони, а вечерта и в Северна България ще се развива купеста и купесто-дъждовна облачност и на отделни места там ще превали и прегърми. Максималните температури ще са между 33° и 38°. Атмосферното налягане ще се понижава и в края на деня ще е значително по-ниско от средното за месеца. По Черноморието ще бъде предимно слънчево. След обяд ще има временни увеличения на облачността, но валежи са малко вероятни. Ще духа слаб до умерен югоизточен вятър. Максималната температура на въздуха ще е между 27° и 30°. Температурата на морската вода е 23-25°. Вълнението на морето ще е 1-2 бала. Над планините ще преобладава слънчево време. След обяд ще се развива купеста и купесто-дъждовна облачност и на места ще превали и прегърми. Ще духа слаб до умерен южен, по най-високите върхове – западен вятър. Максималната температура на височина 1200 метра ще е около 27°, на 2000 метра – около 20°. Във вторник в Източна България ще се задържи слънчево и горещо. В Западна денят също ще започне със слънце, но около и след обяд от запад на изток ще се развива купесто-дъждовна облачност и на места ще превали краткотраен дъжд, придружен с гръмотевици, възможни са и градушки. През нощта срещу сряда вятърът ще се ориентира от северозапад и с него ще започне да нахлува хладен въздух. В сряда и четвъртък на повече места, вече из цялата страна, ще има краткотрайни валежи и гръмотевици. Захлаждането ще продължи.", "date": "2017.07.23", "title": "ВАЖНО! Ето какво време ни чака в следващите дни"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D1%80%D1%8A%D0%BC%D0%BF-%D0%BD%D1%8F%D0%BC%D0%B0-%D0%B4%D0%B0-%D0%BD%D0%B0%D0%BB%D0%BE%D0%B6%D0%B8-%D0%B2%D0%B5%D1%82%D0%BE-%D0%BD%D0%B0-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-news677498.html", "text": "От Белия дом заявиха, че са отворени към затягането на санкциите срещу Русия, след като в конгреса тази тема бе повдигната, предава Ройтерс, цитиран от Фокус. Двама американски сенатори заявиха, че законодателството, което разрешава нови санкции срещу Русия, ще мине с достатъчно гласове в конгреса, в случай, че президентът Тръмп се опита да наложи вето и не подпише законопроекта. Републиканците и демократите стигнаха до споразумение за прокарването на законодателни мерки, които да позволят нови санкции срещу Русия, Иран и Северна Корея.", "date": "2017.07.23", "title": "ИЗВЪНРЕДНО! Тръмп няма да наложи вето на нови санкции срещу Русия"}
{"url": "http://pik.bg/%D0%BD%D0%BE%D0%B2-%E2%84%961-%D0%B2-%D1%86%D1%81%D0%BA%D0%B0-news677472.html", "text": "Георги Китанов допусна фрапантна грешка в дербито между ЦСКА и Лудогорец. От неточността се стигна и до единствения гол в мача - 0:1 за \"орлите\". Китанов през миналия сезон беше сочен и за виновник за \"червените\" при поражение от Левски. Георги Китанов не се радва на особено доверие и сред феновете на \"армейците\", така в най-скоро време се очаква да се осъществи рокада на вратарския пост на \"Армията\". Това лято ЦСКА привлече Витаутас Черниаускас. 28-годишният литовец е бивш футболист на Динамо Букурещ като през сезон 2015-2016 е сред лидерите в състава на румънския гранд. ЦСКА спечели само 1 точка в първите си 2 мача от шампионата. Следващият уикенд \"червените\" гостуват на Ботев Пловдив. Канарите са във важна серия от мачове като освен в родния шампионат, спорят и за класиране в групите на Лига Европа. В четвъртък \"жълто-черните\" приемат Маритимо в първи мач от 3-ия предварителен кръг на турнира. Програмата на пловдивчани е далеч по-натоварена в сравнение с тази на ЦСКА, столичани ще търсят 3 точки при визитата си, а на вратата се очаква да застане именно Черниаускас.", "date": "2017.07.23", "title": "Нов №1 в ЦСКА!?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%B0%D1%82%D0%BE-%D0%BF%D1%80%D0%B5%D0%B2%D0%B7%D0%B5-%D0%B1%D1%83%D1%80%D0%B3%D0%B0%D1%81-news677495.html", "text": "Конвои от военни камиони, натоварени с техника, притесниха шофьорите по магистралата, пътуващи към морето. Бойните машини и танковете се движели в колонка една след друга в аварийната лента по АМ „Тракия”, съобщава Флагман.Бг. Въпреки че тежките машини не затруднявали движението, шофьорите били учудени накъде се е запътило цялото това бойна снаряжение. Техниката най-вероятно пътува от военни полигон „Ново село” край Сливен след края на най-голямото военно учение в Черноморския регион „Saber Guardian\". В учението се включиха повече от 25 000 военни от 22 страни-членки и партньори на НАТО. България бе един от домакините на многонационалното военно учение, като в четири бази обменяха опит над 6000 души с 1200 единици бойна техника. На полигона „Ново село” учението бе базирано на фиктивен сценарий - военен конфликт с държава, притежаваща равностойни бойни способности със съюзническите войски на НАТО.", "date": "2017.07.23", "title": "ИЗВЪНРЕДНО! НАТО превзе Бургас"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D1%81%D0%BA%D1%80%D1%8A%D0%B1-%D1%82%D1%80%D0%B8%D0%B3%D1%80%D0%B0%D0%B4-%D0%B8%D0%B7%D0%BF%D1%80%D0%B0%D1%82%D0%B8-%D0%BA%D1%80%D0%B8%D1%81%D1%82%D0%B8%D1%8F%D0%BD-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%BC%D1%83-%D0%BF%D1%8A%D1%82-news677496.html", "text": "Ден на траур в девинското село Триград заради смъртта на 16-годишния Кристиян. Той изчезна, след като блъсна с автомобил петима туристи. Вчера тялото на момчето беше открито близо до пещерата \"Дяволското гърло\" след двуседмично издирване. Точно в 14 ч. днес селото замлъкна. Десетки отдадоха почит на Кристиян и го изпратиха в последния му път, съобщава Би Ти Ви. Атмосферата в селото беше изключително тъжна. Хората все още не вярват на случилото се. До последно се надяваха, че момчето ще се върне живо и здраво. В малките часове на 9 юли, Кристиян блъска петима туристи, сред които и деца. Следите от инцидента още личат. Органите на МВР, спасители и доброволци издирваха момчето в продължение на две седмици. Някои от тях са прeдполагали, че Кристиян може да е паднал от стръмна скала. Ден след като акцията по неговото издирване приключи, баща му и негови роднини откриха тялото му в труднодостъпна местност, заради което се наложи алпинисти да вадят тялото му. Кристиян е полетял от над 120 метра височина – вероятно още същата вечер, когато се е случил пътният инцидент на изхода на Триград. Според криминалистите версиите за трагичната развръзка са две – Кристиян се е подхлъзнал и е паднал или се е самоубил. Жителите в Триград до последно имаха надежда, че той ще се върне жив и здрав. Жителите в Триград алармират, че пътят е опасен за туристи заради липсата на тротоари. За да стигнат до пещерата Дяволското гърло, те трябва да се движат по пътното платно. Отсечка е малко повече от километър, с много завои, без тротоари, без осветление. Много от туристите вървят по шосето, защото няма къде другаде и така поставят в опасност не само своя живот, а и този на другите. Жителите призовават след този нещастен случай, отговорните институции да вземат мерки и най-накрая да бъде поставено осветление и тротоари по маршрута \"Триград – Дяволското гърло\", тъй като туристите, които минават оттам, са много.", "date": "2017.07.23", "title": "ГОЛЯМА СКРЪБ! Триград изпрати Кристиян в последния му път"}
{"url": "http://pik.bg/%D0%BD%D1%8F%D0%BC%D0%B0-%D0%BF%D1%80%D0%BE%D1%88%D0%BA%D0%B0-%D1%81%D1%8A%D0%B4%D1%8A%D1%82-%D0%BE%D1%81%D1%82%D0%B0%D0%B2%D0%B8-%D0%BD%D0%B8%D0%BA%D0%BE%D0%BB%D0%B0-%D0%B3%D1%80%D1%83%D0%B5%D0%B2%D1%81%D0%BA%D0%B8-%D0%B1%D0%B5%D0%B7-%D0%BF%D0%B0%D1%81%D0%BF%D0%BE%D1%80%D1%82-news677499.html", "text": "Бившият македонски премиер и сегашен лидер на опозиционната ВМРО-ДПМНЕ Никола Груевски остава без паспорт, реши Апелативният съд днес. Решението на съда не подлежи на обжалване. Без паспорт остават и бившите министри - Гордана Янкуловска на вътрешните работи, Миле Янакиевски- на транспорта, както и бившият началник на кабинета на Груевски Мартин Протогер и бившият главен секретар на правителството Кирил Божиновски. Апелативният съд отхвърли искането на Специалната прокуратура на Катица Янева за налагането на мярка \"задържане под стража\" за Груевски и за най-близките му сътрудници. Всички те са разследвани в рамките на делото \"Титаник\", което се отнася за тежки финансови злоупотреби и злоупотреба с власт по времето когато Груевски бе премиер на западната ни съседка. Без паспорт останаха и други бивши държавни ръководители. Сред тях е и бившият директор на Контраразузнаването и братовчед на Груевски Сашо Миялков.", "date": "2017.07.23", "title": "НЯМА ПРОШКА! Съдът остави Никола Груевски без паспорт"}
{"url": "http://pik.bg/%D0%B2-%D0%B0%D0%BD%D0%BA%D0%B0%D1%80%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D0%BC%D0%B5%D0%B3%D0%B0-%D0%B4%D0%B5%D0%BB%D0%BE-%D1%81%D1%80%D0%B5%D1%89%D1%83-%D1%80%D1%8A%D0%BA%D0%BE%D0%B2%D0%BE%D0%B4%D0%B8%D1%82%D0%B5%D0%BB%D0%B8-%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%BE%D1%82-%D0%B2%D0%B5%D1%81%D1%82%D0%BD%D0%B8%D0%BA-%E2%80%9E%D0%B4%D0%B6%D1%83%D0%BC%D1%85%D1%83%D1%80%D0%B8%D0%B5%D1%82%E2%80%9D-news677443.html", "text": "Мегаделото срещу административни ръководители и известни турски журналисти от вестник „Джумхуриет” започва на 24 юли в 24-ти състав на Съда за тежки престъпление в Анкара, предаде информационната агенция Догу хабер ажансъ (ДХА), цитирана от Фокус. Обвиняеми са общо 19 души, от които 12 с наложена мярка за неотклонение „задържане под стража”, а двама ще бъдат съдени задочно. Сред тях са емблематични турски журналисти и общественици, като Джан Дюндар (междувременно поискал и получил политическо убежище в Германия – бел. на „Фокус”), Ахмет Шък, Кадри Гюрсел, Муса Карт. Основната теза в обвинителния акт препраща към самата философия за възникването на един от най-популярните и уважавани турски всекидневници. А именно – за учредяването му по личните указания на създателя на съвременната турска държава и неин пръв президент Мустафа Кемал Ататюрк. Сериозните обвинения се концентрират към редакционната политика на „Джумхуриет” през последните три години и особено в периода след опита за преврат от 15 юли м.г. Делото ще продължи 4 дни, а прокуратурата иска присъди от 7,5 до 15 години затвор за журналистите от „Джумхуриет”. Административните ръководители са разделени на три групи. За едната група исканите наказания са затвор от 11,5 до 43 години затвор; за втората – от 9,5 до 29 години, а за третата – от 8,5 до 22 години. Първите арести на обвиняемите по делото са извършени преди 9 месеца – на 5 ноември м.г. са арестувани 9 души, посочва още ДХА.", "date": "2017.07.23", "title": "В Анкара започва мега дело срещу ръководители и журналисти от вестник „Джумхуриет”"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%BA%D1%82%D1%8C%D0%BE%D1%80%D1%8A%D1%82-%D1%81%D0%BB%D0%B0%D0%B2%D1%87%D0%BE-%D0%BF%D0%B5%D0%B5%D0%B2-%D0%B3%D0%BE-%D0%B7%D0%B0%D0%BA%D1%8A%D1%81%D0%B0-%D1%81%D1%8A%D1%81-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D0%B8-%D0%B2%D0%BB%D0%B5%D0%B7%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B1%D1%80%D0%B0%D1%82%D1%8F-%D0%B3%D0%B0%D0%BB%D0%B5%D0%B2%D0%B8-%D0%B3%D0%BE-%D0%BD-news677501.html", "text": "Директорът на общински драматичен театър „Невена Коканова“ в Дупница, актьорът Славчо Пеев, влезе в болница заради проблеми с простатата. От 15 юли целият екип на дупнишкия театър е в платен годишен отпуск, който приключва на 30 август, съобщава струмабг. Славчо Пеев имал проблеми със здравето още преди да излезе в отпуск. Ходил на преглед при дупнишки лекар, който открил причината за здравословното неразположение на директор, съобщиха от екипа на театралната трупа в Дупница. Тези дни проблемът се задълбочил и Пеев влязъл за лечение в столична клиника. Той всяко лято изкарва в Кипър, където режисира театрални постановки. Славчо Пеев е съобщил на колегите си, че това лято няма да може да пътува до Кипър, а ще остане в България да се лекува. Когато се налага да отсъства от театъра в Дупница, го замества актьорът Иван Иванов, който на 46 г. стана и рокер. Откакто екипът на театъра е в отпуск, той обикаля пътищата на България с хондата, която купил преди няколко месеца. Иван Иванов вече е член на мотоклуба в Дупница „Неразделни братя“. Допреди няколко месеца неговата страст беше колоезденето, но вече не му качва адреналина и Иванов спестявал от актьорската си заплата и си купил високоскростен мотор. Със Славчо Пеев се запознал след пътен инцидент, който претърпял столичният актьор край родното село на Иван Иванов – Джерман, община Дупница. Иван Иванов случайно станал свидетел на пътния инцидент и помогнал на Славчо Пеев, а оттогава са приятели. По-късно Братя Галеви доведоха Славчо Пеев в Дупница на директорския пост в театъра, а той обяви за свой заместник Иван Иванов, когато отсъства с месеци, за да режисира театрални постановки в Кипър.", "date": "2017.07.23", "title": "ИЗВЪНРЕДНО! Актьорът Славчо Пеев го закъса със здравето и влезе в болница! Братя Галеви го направили директор на театъра в Дупница?"}
{"url": "http://pik.bg/%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%B1%D0%B0%D0%BB%D1%8A%D0%BA%D0%BE%D0%B2-%D1%81-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D0%B5-%D0%BE%D1%82%D0%BD%D0%BE%D1%81%D0%BD%D0%BE-%D1%82%D1%80%D0%B5%D0%BD%D1%8C%D0%BE%D1%80%D1%81%D0%BA%D0%B8%D1%8F-%D0%BF%D0%BE%D1%81%D1%82-%D0%BD%D0%B0-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-news677502.html", "text": "Легендарният плеймейкър на българския национален отбор, Спортинг (Лисабон) и Щутгарт Красимир Балъков отхвърли възможността да поеме ЦСКА-София. Крайно незадоволителното начало на сезона за “червените” постави под сериозна въпросителна бъдещето на Стамен Белчев начело на клуба от “Армията”. Благодаря на онези български журналисти и издания, които огласиха поредното ми \"назначение\". Това се случва за N-ти път. Трябва да призная, че такива публикации много ме развеселяват! Наистина. Явно, когато съм в България, не мога да отида да изгледам един мач, без да бъда въвлечен в някаква \"схема\". Другото наистина ме кара да се усмихвам, което, като се замисля, не е никак лошо!", "date": "2017.07.23", "title": "Красимир Балъков с официално изявление относно треньорския пост на ЦСКА-София"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%B1%D0%B5%D1%80%D0%B5%D0%BC-%D0%B4%D0%B0%D0%BB%D0%B8-%D1%81%D1%8A%D0%BD%D1%8F%D1%82-%D0%BD%D0%B8-%D1%89%D0%B5-%D1%81%D0%B5-%D1%81%D0%B1%D1%8A%D0%B4%D0%BD%D0%B5-news677474.html", "text": "Кога се сбъдват сънищата? Този въпрос без съмнение вълнува умовете на много хора, които искат да разберат дали съновиденията им имат някаква връзка с бъдещето или са просто нощни видения. За да разберете дали това, което сте сънували, ще се сбъдне или не, е необходимо просто да погледнете към нощния небосклон. И по-конкретно към Луната. Тъй като именно тя влияе на сънищата ни и на тяхното отношение към реалността. Съновиденията, които имаме, когато Луната намалява, всъщност са индикатор на това, което в най-скоро време ще напусне нашия живот. Хубавото е, че в случая не става въпрос за значими хора, а единствено за нещата, които вече не са ви нужни. Това значи, че дори да сънувате нещо неприятно, при намаляващата Луна, лошото ще напусне живота ви, за да отстъпи мястото си на нещо хубаво. Тези сънища се сбъдват винаги и носят подобрение в живота ни. Сънищата при увеличаваща се Луна също имат пророческа сила, но по-скоро показват какво е необходимо да променим в живота си, ако искаме те да станат факт. Тези съновидения носят името „напълващи“, а сюжетите им са изключително разнообразни. Колкото и странни да ви се струват те обаче, им обърнете необходимото внимание, тъй като е сигурно, че ще се сбъднат. Съновиденията по време на пълнолуние са изключително ярки и емоционални, но не се сбъдват никога. Те показват единствено, че в душата на сънуващия бушуват силни емоции. По време на новолунието човек сънува това, за което мисли най-често. Тези сънища не се сбъдват, а единствено се опитват да въведат мир в душата на човека.", "date": "2017.07.23", "title": "Как да разберем дали сънят ни ще се сбъдне"}
{"url": "http://pik.bg/%D0%BC%D0%BE%D0%B3%D0%B5%D1%80%D0%B8%D0%BD%D0%B8-%D0%B8%D1%81%D0%BA%D0%B0-%D0%BF%D1%80%D0%B5%D0%BA%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%80%D0%B5%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%BA%D1%80%D0%B8%D0%B7%D0%B0%D1%82%D0%B0-%D1%81-%D0%BA%D0%B0%D1%82%D0%B0%D1%80-news677484.html", "text": "Върховният представител на Европейския съюз по въпросите на външните работи и политиката за сигурност Федерика Могерини призова за преки преговори за разрешаването на кризата в Персийския залив между Катар и неговите съседи, предава AФП, цитирана от Фокус. Този коментар Могерини направи, след като се срещна с емира на Кувейт Сабах ал Ахмад ал Сабах. Тя подчерта, че ЕС подкрепя „непрестанните усилия за медиация“ на Кувейт. Освен това Могерини призова „всички страни в преговорите да постигнат съгласие за ясни принципи и за пътна карта за бързо разрешаване на кризата“. Тя допълни, че ЕС е готов да подкрепи преговорния процес и да помогне за прилагането на плана за разрешаване на кризата, особено мерките за борба с тероризма.", "date": "2017.07.23", "title": "Могерини иска преки преговори за решаване на кризата с Катар"}
{"url": "http://pik.bg/%D0%B2%D0%BE%D0%B9%D0%BD%D0%B0-%D1%80%D0%B0%D0%B7%D0%BA%D0%BB%D0%BE%D0%BD%D0%B5%D0%BD%D0%B8%D0%B5-%D0%BD%D0%B0-%E2%80%9E%D0%B0%D0%BB-%D0%BA%D0%B0%D0%B9%D0%B4%D0%B0%E2%80%9C-%D0%BE%D0%B2%D0%BB%D0%B0%D0%B4%D1%8F-%D0%B3%D1%80%D0%B0%D0%B4-%D0%B8%D0%B4%D0%BB%D0%B8%D0%B1-news677486.html", "text": "Групировка „Хаят тахрир ал Шам“, която е бивш клон на „Ал Кайда“, е поела контрола над северния сирийски град Идлиб, предава AФП, цитирани от Фокус. „Ахрар ал Шам“ (въстаническа групировка) са се оттеглили от Идлиб, който сега е под контрола на „Хаят тахрир ал Шам“, съобщиха от Сирийската обсерватория за правата на човека. Тази седмица имаше сериозни сблъсъци между двете групировки в голяма част от провинция Идлиб, включително край границата с Турция. В петък обаче беше обявено постигането на примирие.", "date": "2017.07.23", "title": "ВОЙНА! Разклонение на „Ал Кайда“ овладя град Идлиб"}
{"url": "http://pik.bg/%D0%B8%D1%80%D0%B0%D0%BA%D1%81%D0%BA%D0%B8-%D0%BF%D0%BE%D0%BB%D0%B8%D1%86%D0%B0%D0%B9-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%BE%D0%BF%D0%B8%D1%82-%D0%B4%D0%B0-%D0%BE%D0%B1%D0%B5%D0%B7%D0%B2%D1%80%D0%B5%D0%B4%D0%B8-%D0%B1%D0%BE%D0%BC%D0%B1%D0%B0-news677505.html", "text": "KUNA, ;итирана от Фокус. Един иракски полицай загина при опита си да обезвреди бомба в автомобил в град Фалуджа, предава кувейтската информационна агенция Говорителят на Министерството на вътрешните работи на Ирак бригадир Саад Маан заяви, че друг служител на реда е ранен при инцидента в района ал Халабсах, който се намира в западната част на Фалуджа. Автомобилът е бил паркиран, след като разузнавателните служби са преследвали и арестували шофьора, преди операцията по обезвреждане на взривното устройство.", "date": "2017.07.23", "title": "Иракски полицай загина при опит да обезвреди бомба"}
{"url": "http://pik.bg/%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%81%D0%B8%D0%B1%D0%B8%D1%80-%D1%81%D1%82%D0%B0%D0%B2%D0%B0-%D0%BD%D0%B0%D0%B9-%D0%BF%D1%80%D0%B8%D1%8F%D1%82%D0%BD%D0%BE%D1%82%D0%BE-%D0%BC%D1%8F%D1%81%D1%82%D0%BE-%D0%B7%D0%B0-%D0%B6%D0%B8%D0%B2%D0%B5%D0%B5%D0%BD%D0%B5-news677444.html", "text": "Поради климатичните промени Сибир, който дълго се славеше като прокълнато място за изпращане на лагерници в ГУЛАГ, ще се превърне в най-желаната дестинации за живеене, пише в. \"Сънди мирър\". Към 2080 г. Сибир, простиращ се през седем руски часови зони, ще стане много по-топъл и гостоприемен, твърдят учени от Красноярск. Регионът се простира от Уралските планини до Тихия океан. След 60 години неговото население ще се увеличи три пъти. В края на 21-и век от 50 до 80 процента от територията на Сибир ще има мек климат, благоприятен за селското стопанство. Сибирските селскостопански култури ще се преместват със 70 километра на север с всяко следващо десетилетие. По-топлият климат ще даде възможност в тази част на света да се отглеждат ориз и грозде.", "date": "2017.07.23", "title": "ПРОГНОЗА! Сибир става най-приятното място за живеене"}
{"url": "http://pik.bg/%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%81%D0%B2%D0%B0%D1%82%D0%B1%D0%B0-%D1%81%D1%8A%D0%B1%D1%80%D0%B0-%D1%85%D0%B8%D0%BB%D1%8F%D0%B4%D0%B8-%D1%80%D0%BE%D0%B4%D0%BE%D0%BB%D1%8E%D0%B1%D1%86%D0%B8-%D0%B2-%D0%B0%D1%80%D0%B1%D0%B0%D0%BD%D0%B0%D1%81%D0%B8-news677487.html", "text": "Кметът на община Велико Търново Даниел Панов венча младоженците, вдигнали най-голямата българска сватба край Арбанаси. Пред хиляди гости от цяла България Ива Янчева и Георги Георгиев се врекоха един на друг във вярност. Бракосъчетанието, ръководено от Даниел Панов, бе кулминация на първия Национален фолклорен събор „Болярска среща”, провел се три дни край архитектурния резерват. Младоженците, техните роднини и гости, както и всички посетители на събора бяха пременени с народни носии и старовремски български облекла. Специален подарък за Георги и Ива от Даниел Панов и Община Велико Търново бяха изпълненията на Професионален фолклорен ансамбъл „Искра”, икона и сграфитокерамика, създадена по модел от Средновековието. „Пожелавам ви дълъг и щастлив семеен живот. Поздравявам ви, че сте истински пазители на нашата българска идентичност и давате пример на цялото общество”, обърна се Даниел Панов към младоженците. В средновековния храм „Св. Архангели Михаил и Гавраил” в с. Арбанаси Ива и Георги сключиха и църковен брак. Сватбата премина при спазване на всички традиционни за Северняшката фолклорна област народни ритуали и обреди – сгляда на чешмата, кражба на моминска китка, сватосване, годеж, уговаряне на парите за булката, ладуване, украсяване на кумово дръвче, засевки и др. Всички сватбари и посетители бяха нагостени с боб по хайдушки, сготвен в най-голямата тава на Балканите.", "date": "2017.07.23", "title": "Най-голямата българска сватба събра хиляди родолюбци в Арбанаси"}
{"url": "http://pik.bg/%D0%B3%D0%BE%D0%BB%D0%BE%D0%B2-%D1%82%D1%80%D0%B8%D0%BB%D1%8A%D1%80-%D0%BC%D0%B5%D0%B6%D0%B4%D1%83-%D1%81%D0%BB%D0%B0%D0%B2%D0%B8%D1%8F-%D0%B8-%D0%B1%D0%BE%D1%82%D0%B5%D0%B2-news677485.html", "text": "Славия и Ботев направиха зрелищно дерби във втория кръг на шампионата. Срещата между двата тима в София завърши при резултат 2:3. Виана реализира две попадения за гостите, съответно в 13-ата и 40-ата минута, Узунов намали преднината на \"канарите\" в 43-ата минута. А Минчев в 58-ата изравни - 2:2. Ключовият момент в головия трилър дойде в 78-ата минута, когато Балтанов вкара за крайното 2:3. Ботев стартира шампионата с поражение от Пирин, а сега постига победа при визита. Междувременно \"канарчетата\" продължават участието си в Лига Европа като в четвъртък ще играят в Бургас с Маритимо в спор от 3-ия предварителен кръг на турнира. Ответната среща ще е в Португалия. \"Белите\" стартираха шампионата с равенство с ЦСКА, а сега изиграха силен мач, но не се поздравиха с точков актив при домакинството си на пловдивчани. СЛАВИЯ - БОТЕВ (ПЛОВДИВ) 2:3 0:1 Виана (13) 0:2 Виана (40) 1:2 Узунов (43) 2:2 Минчев (58) 2:3 Балтанов (78) Съставите: СЛАВИЯ: Петков, Теодорис, Христов, Велков, Венков, Велев, Мартинов, Узунов, Йомов, Минчев, Димитров БОТЕВ: Кайзер, Панов, Терзиев, Генев, Марин, Юсеин, Меледже, Неделев, Бризола, Тасев, Виана", "date": "2017.07.23", "title": "Голов трилър между Славия и Ботев! "}
{"url": "http://pik.bg/%D1%8F%D0%B1%D1%8A%D0%BB%D0%BA%D0%B0-%D0%BF%D1%80%D0%B5%D0%B4%D0%B8-%D0%BB%D1%8F%D0%B3%D0%B0%D0%BD%D0%B5-%E2%80%93-%D0%B7%D0%B0%D1%89%D0%BE-%D0%B5-%D0%B4%D0%BE%D0%B1%D1%80%D0%B0-%D0%B8%D0%B4%D0%B5%D1%8F-news677468.html", "text": "Храненето преди сън може да затрудни заспиването и да наруши нощния ритъм. Това се отнася за изобилни, мазни, тежки, люти и много сладки храни, но в никакъв случай – не и за ябълките. Те са отлична храна за малките часове на нощта, съдържат промотиращи съня витамини и минерали, полифенолни антиоксиданти и почти никакви мазнини. Освен известния на всички витамин С, в ябълките се съдържа и витамин В6, като заедно със съдържимия калий е от основно значение за добрия сън. Витамин С понижава кръвното налягане, облекчава дишането и понижава кръвната захар – всички тези ефекти облекчават и отпускат тялото и ума. Калия служи като електролит, провежда електрически сигнали през тялото и поддържа правилния сърдечен ритъм, а В6 стимулира отделянето на повече серотонин, понижава стреса, което кара съзнанието да се чувства добре. Полифенолите, намиращи се предимно в корите на ябълките са силни антиоксиданти. Ябълковият сок и други продукти, направени без ябълковата кожа съдържат значително по-малки количества полифеноли. Един от тях се нарича квертицин – химикал, регулиращ разграждането на въглехидрати и кръвна захар. Поемането му с ябълката предпазва от скоковете на кръвна захар и позволява избягването на среднощни приливи на енергия. Ябълките съдържат още един полифенол със сходни качества – пфлоризин, който може да регулира нивата на кръвна захар по време на сън. Около 80% от теглото на една прясна ябълка всъщнтост, е вода. Средна по размер ябълка доставя 15% от необходимото дневно количество диетични фибри. Неразтворимите фибри набъбват в червата и задържат водата в тях, доставяйки чувството за ситост и предотвратявайки излишни ходения до тоалетната през нощта. Средната ябълка съдържа едва 95 калории и под 10% от дневната доза въглехидрати, което я прави идеален избор за среднощно похапване, което не само няма да навреди, но дори ще помогне на добрия сън.", "date": "2017.07.23", "title": "Ябълка преди лягане – защо е добра идея?"}
{"url": "http://pik.bg/%D1%80%D0%B8%D1%8F%D0%B4-%D0%BF%D0%BE%D0%B7%D0%B2%D0%BE%D0%BB%D0%B8-%D0%B4%D0%BE%D1%81%D1%82%D1%8A%D0%BF%D0%B0-%D0%BD%D0%B0-%D0%BA%D0%B0%D1%82%D0%B0%D1%80%D1%81%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BF%D1%80%D0%B5%D0%B7-%D0%B4%D0%B2%D0%B5-%D0%BB%D0%B5%D1%82%D0%B8%D1%89%D0%B0-%D0%B7%D0%B0-%D0%BF%D0%BE%D0%BA%D0%BB%D0%BE%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D0%BC%D0%B5%D0%BA%D0%B0-news677420.html", "text": "Агенцията за гражданска авиация на Саудитска Арабия съобщи, че граждани от Катар ще могат да пристигат за поклонение в Мека през две летища в страната, предаде РИА Новости, цитирана от Фокус. Според официално заявление на Агенцията поклонниците ще могат да пристигат на летищата „Крал Абделазиз“ в Джида и на летище „Принц Мохамед без Абделазиз“ в Медина. Те ще могат да използват за целта всяка авиолиния, освен „Катар Еъруейс“.", "date": "2017.07.23", "title": "Рияд позволи достъпа на катарски граждани през две летища за поклоненията в Мека"}
{"url": "http://pik.bg/%D0%BD%D0%B5%D0%B1%D0%B8%D0%B2%D0%B0%D0%BB-%D0%B8%D0%BD%D1%82%D0%B5%D1%80%D0%B5%D1%81-%D1%81%D0%BE%D1%86%D0%BC%D1%83%D0%B7%D0%B5%D1%8F%D1%82-%D0%B2-%D0%BF%D0%B5%D1%89%D0%B5%D1%80%D0%B0-%D1%81%D1%82%D0%B0%D0%B2%D0%B0-%D1%81%D1%83%D0%BF%D0%B5%D1%80-%D0%B0%D1%82%D1%80%D0%B0%D0%BA%D1%86%D0%B8%D1%8F-news677493.html", "text": "Музеят с автомобилите на социализма в Пещера е една от предпочитаните туристически дестинации през летните месеци в региона, съобщава Фокус. Експозицията предлага на вниманието на посетителите 23 емблематични за социализма возила, като най-впечатляващият модел е култовата 40-годишна „Чайка“, оборудвана с климатик и ел. стъкла. Освен автомобилите, всеки посетител ще може да усети цялостно духа на периода до 1989 г. В музея са показани старите телевизори, радиа, предмети от бита и табели със социалистически лозунги. Посланието, което посреща посетителите, е „Добре дошли в детството“. Музеят работи всеки ден от 10.00 до 18.00 часа. Експозицията отвори врати на 9 септември 2016 г.", "date": "2017.07.23", "title": "НЕБИВАЛ ИНТЕРЕС! Соцмузеят в Пещера става супер атракция "}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D1%84%D0%B0%D0%BB%D1%81%D1%82%D0%B0%D1%80%D1%82-%D1%81%D0%BB%D0%B0%D0%B1-%D0%BB%D0%B5%D0%B2%D1%81%D0%BA%D0%B8-%D0%B2%D0%B7%D0%B5-%D1%81%D0%B0%D0%BC%D0%BE-%D1%82%D0%BE%D1%87%D0%BA%D0%B0-%D0%BD%D0%B0-%D0%BB%D0%B0%D1%83%D1%82%D0%B0-news677503.html", "text": "Отборът на Левски записа пети пореден фалстарт в първенството. Тимът на Николай Митов разочарова с изявите си, като стигна само до 0:0 при визитата на Локомотив (Пловдив) от втория кръг на Първа лига. Двубоят беше първи за столичани в шампионата, след като отложиха мача с Лудогорец от първия кръг, който трябваше да се играе на стадион \"Георги Аспарухов\". Така 26-кратните шампиони на България за последно започнаха сезона с три точки в родния елит през лятото на 2012 година, когато победиха с 1:0 Черноморец на своя стадион, а в края на сезона загубиха титлата срещу Славия, като тогава треньор отново бе Митов. Срещата започна с едноминутно мълчание в памет на легендата на \"черно-белите\" и България Аян Съдъков, предава Спортал. След това пък реферът Светослав Тодоров бе награден с плакет за своя мач №200 в елита. \"Сините\" не успяха да победят, въпреки че домакините играха повече от 20 минути с 10 души. Марков бе изгонен за втори жълт картон. Илко Пиргов Пламен Крумов Пламен Николов Пауло Серджо Веселин Марчев Жорди Гомес Жуниор Мапуку , , , Ивайло Марков, Димитър Велковси, , Ванчо Траянов, Парвизджон Умарбаев, Димо Бакалов, , Дани Кики Божидар Митрев, Милош Цветкович, Димитър Пиргов, Георги Ангелов, Иван Горанов, Нелуц Рошу, Васил Панайотов, , Роман Прохазка, , Сержиу Буш Локомотив, Пловдив Станислав Тодоров", "date": "2017.07.23", "title": "Пореден фалстарт! Слаб \"Левски\" взе само точка на \"Лаута\""}
{"url": "http://pik.bg/%D0%BD%D0%B0%D1%85%D0%BE%D0%B4%D0%BA%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BC%D0%BE%D1%80%D1%8F%D1%86%D0%B8-%D0%BE%D1%82%D0%BA%D1%80%D0%B8%D1%85%D0%B0-4-%D1%82%D0%BE%D0%BD%D0%B0-%D0%BD%D0%B0%D1%86%D0%B8%D1%81%D1%82%D0%BA%D0%BE-%D0%B7%D0%BB%D0%B0%D1%82%D0%BE-news677471.html", "text": "Служители на британската компания Advanced Marine Services (AMS) откриха голямо количество злато в потънал немски кораб от Втората световна война. Находката е в близост до брега на Исландия, съобщава \"Сън\". Информация за реклами в Twitter и поверителност Според изданието, намереният на SS Minden благороден метал тежи близо 4 тона. Плавателният съд се движил от Бразилия до Германия през 1939 г. със златния товар на борда. Той потънал на около 190 километра югоизточно от бреговете на Исландия.", "date": "2017.07.23", "title": "НАХОДКА! Британски моряци откриха 4 тона нацистко злато"}
{"url": "http://pik.bg/%D0%B3%D0%B8%D0%B3%D0%B0%D0%BD%D1%82%D0%B0-%D0%BE%D1%82-%D0%B5%D0%BB%D1%85%D0%BE%D0%B2%D0%BE-%D1%81-%D0%B2%D1%8A%D0%B7%D1%85%D0%B8%D1%82%D0%B8%D1%82%D0%B5%D0%BB%D0%B5%D0%BD-%D1%83%D1%81%D0%BF%D0%B5%D1%85-news677477.html", "text": "Даниел Иванов-Аоияма завърши на второ място на юлския турнир по сумо в Нагоя. Българинът се представи сензационно на престижното състезание, като допусна само две загуби и до последно бе в битката за титлата, която в крайна сметка традиционно стана притежание на Великия шампион Хакухо. Аоияма спечели схватката от последния 15 ден на турнира срещу Йошикадзе и завърши супер турнира с баланс от 13 победи и 2 загуби. В последната среща от надпреварата лидерът Хакухо надделя над другия йокодзуна Харумафуджи и си гарантира титлата. Хакухо завърши състезанието само с едно поражение. При загуба на Хакухо от Харумафуджи, щеше да се стигне до тайбрек за титлата между българина Аоияма и Хакухо. Представянето на Гиганта от Елхово е впечатляващо, сериозен успех за Даниел Иванов.", "date": "2017.07.23", "title": "Гиганта от Елхово с възхитителен успех"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D1%83%D1%81%D1%82%D1%83%D1%80%D0%B8%D1%86%D0%B0-%D1%80%D0%B0%D0%B7%D0%BF%D0%B8%D0%BB%D1%8F-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F-%D1%80%D0%B5%D0%B4-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D1%80%D0%B8%D0%BC-%D0%BA%D1%8A%D0%BC-%D1%80%D1%83%D1%81%D0%B8%D1%8F-%D0%B5-%D0%B5%D1%81%D1%82%D0%B5%D1%81%D1%82%D0%B2%D0%B5%D0%BD--news677490.html", "text": "Известният сръбски режисьор и музикант Емир Кустурица, който пристигна в Крим, за да изнесе концерт с групата си \"No Smoking Orchestra\", заяви на брифинг в Ялта, че смята присъединяването на Крим към Русия за \"естествен, органичен процес\". Той призова местните жители да не чакат външно одобрение за своето решение, а да развиват региона като част от Русия, предава ТАСС. \"В света има сили, които разделят, а от друга страна - такива, които обединяват. Когато Крим стана част от Русия, аз си помислих, че той винаги е бил част от Русия. Тук не е имало война, тук имаше референдум, на който хората казаха: \"Искаме да живеем с Русия\". Това е органичен процес и аз съм уверен, че това трябваше да се случи\", посочи Кустурица. Според него жителите на полуострова не трябва да чакат западните страни да признаят Крим за част от Русия. \"Не трябва да чакате какво ще ви кажат те, трябва да правите, това, което правите: огромно летище, добри пътища, комуникации, и Крим ще бъде красив, какъвто е\", посочи той. \"Вашият живот ще бъде във вашите ръце\", подчерта още известният кинорежисьор и музикант.", "date": "2017.07.23", "title": "ИЗВЪНРЕДНО! Кустурица разпиля световния ред: Присъединяването на Крим към Русия е естествен процес!"}
{"url": "http://pik.bg/%D0%B1%D0%BE%D1%80%D0%B8%D0%BC%D0%B8%D1%80%D0%BE%D0%B2-%D0%B1%D0%B5%D1%81%D0%B5%D0%BD-%D1%81%D0%BA%D0%BE%D1%80%D0%BE-%D1%89%D0%B5-%D0%BE%D0%B1%D1%8F%D0%B2%D0%B8-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%BC%D0%B8%D1%82%D0%BE%D0%B2-news677508.html", "text": "Спортният директор на Левски Даниел Боримиров не бе никак доволен от видяното при нулевото равенство като гост на Локомотив (Пловдив). Легендарният полузащитник на \"сините\" не са нае да коментира бъдещето на старши треньора Николай Митов, но в никакъв случай не гарантира, че то е свързано с треньорския пост на \"Герена\". Босът на 26-кратния шампион на България призна, че това, което е видял на стадиона в пловдивския парк \"Лаута\", никак не му е харесало. \"Няма как да отговоря в момента на въпроса дали Николай Митов остава треньор на Левски. Ще разберете дали бъдещето му е под въпрос. Факт е обаче, че видях един слаб, безидеен отбор, което никак не ми харесва\", заяви след срещата под тепетата Боримиров, цитиран от Спортал.", "date": "2017.07.23", "title": "Боримиров бесен, скоро ще обяви бъдещето на Митов"}
{"url": "http://pik.bg/%D0%B1%D1%83%D0%BD%D1%82-%D0%B2-%D0%BC%D0%BE%D1%81%D0%BA%D0%B2%D0%B0-%D1%80%D1%83%D1%81%D0%BD%D0%B0%D1%86%D0%B8%D1%82%D0%B5-%D0%B8%D1%81%D0%BA%D0%B0%D1%82-%D1%81%D0%B2%D0%BE%D0%B1%D0%BE%D0%B4%D0%B5%D0%BD-%D0%B8%D0%BD%D1%82%D0%B5%D1%80%D0%BD%D0%B5%D1%82-news677453.html", "text": "В Москва се е провело шествие „За свободен интернет“, като в него са се включили около 800 души, предава Интерфакс, цитиран от Фокус. „В центъра на столицата приключи съгласуването с московските власти шествие, в което участваха около 800 души“, съобщиха от пресслужбата на полицията. Органите на реда допълниха, че по време на демонстрацията не е имало нарушения на обществения ред. Първоначално организаторите на шествието са заявили, че очакват в него да се включат до 10 хил. души.", "date": "2017.07.23", "title": "БУНТ В МОСКВА! Руснаците искат свободен интернет"}
{"url": "http://pik.bg/%D1%82%D0%B5%D0%BA%D1%81%D0%B0%D1%81%D0%BA%D0%BE-%D0%BA%D0%BB%D0%B0%D0%BD%D0%B5-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news677461.html", "text": "Остър звук от електрическа резачка, писъци, батални сцени. Едър мъж с маска гони ужасени герои - Тексаско клане! Като хорър филм се разви и дербито между ЦСКА и Лудогорец, поне според мнението на \"армейски\" фенове. Минутата е към 70-ата, \"червените\" са с човек по-малко на терена. А привърженик на ЦСКА гледа видео от ситуация от мача. В отрязъка Кевин Меркадо пада в наказателното поле на гостите. Съдията Ивайло Стоянов вместо бялата точка, посочва съблекалните. Наказателен удар няма, налице е втори жълт и респективно червен картон за крилото на домакините. Фенът, след само минути, следи положението на мобилен приемник, веднъж, втори път и гръмко заявява: \"Който не е гледал Тексаско клане, нека гледа\"! Чу репортер на ПИК от стадиона. Недоволни от играта на своите, но и неразбиращи как може реферите да отсъждат така в дома на ЦСКА, емоциите, с които \"червените\" фенове ще запомнят поредната победа на Лудогорец на \"Българска армия\". \"Не мога да подмина и слугите в черно. Като миналия сезон, пак започваме със същата песен на нов глас. Бяхме тотално ощетени от съдията. Само ще посоча един ключов момент в мача. Вместо дузпа за нас той отсъди втори жълт картон и съответно червен, с което се реши и срещата\", заявява пък главният мениджър на ЦСКА Стойчо Стоилов. Ситуацията между Анисе и Меркадо в наказателно поле за \"армейците\" е кражба, нещо повече - \"Тексаско клане\"! Показа ли еднакъв аршин реферът, при подобна ситуация в наказателното поле на домакините, ако не се отсъди дузпа - можеше ли да не се вади червен картон на Меркадо (при изключително спорна ситуация), не станаха ли много срещите, в които дискусионни положения се отсъждат в полза на един отбор срещу друг, на един и същ стадион, в едно определено дерби? Въпроси, които вълнуват публиката на ЦСКА, а сякаш със страшна сила се стоварват и върху родния клубен футбол като цяло. Първенството стартира с първи кръг, в който беше отложено дербито Левски-Лудогорец и втори кръг, в който \"армейците\" се чувстват тотално ощетени, при това тенденциозно.", "date": "2017.07.23", "title": "\"Тексаско клане\" в центъра на София!"}
{"url": "http://pik.bg/%D1%81%D0%B5%D1%81%D1%82%D1%80%D0%B0%D1%82%D0%B0-%D0%BD%D0%B0-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B1%D1%80%D0%B0%D1%82-%D0%BC%D0%B8-%D0%BD%D0%B5-%D1%81%D0%B8-%D0%B3%D0%BE%D0%B2%D0%BE%D1%80%D0%B8%D0%BC-%D0%B7%D0%B0-%D1%80%D0%B0%D0%B1%D0%BE%D1%82%D0%B0-news677462.html", "text": "Както всички мои колеги, съм притеснена от насилието над лекари. Това каза пред Би Ти Ви сестрата на премиера Бойко Борисов - д-р Красимира Иванова. „В такива случаи остава усещане за унижение, неудовлетвореност, че трудът ти не е оценен“, посочи тя. Д-р Иванова уточни, че не си говори с брат си за работа, а за семейни неща. „Имам внук, той също, имаме доста неща, които да обсъждаме. Той не разбира нищо от моята професия, нито аз от неговата, така че е излишно да говорим по тези теми“, заяви сестрата на премиера.", "date": "2017.07.23", "title": "Сестрата на Бойко Борисов: С брат ми не си говорим за работа"}
{"url": "http://pik.bg/%D1%80%D0%B5%D1%88%D0%B5%D0%BD%D0%BE-%D0%B5%D1%82%D0%BE-%D0%BA%D0%BE%D0%B9-%D0%B5-%D0%B0%D1%83%D1%82-%D0%BE%D1%82-%D1%81%D0%B8%D0%BD%D0%B8%D1%82%D0%B5-news677466.html", "text": "Eдин от нападателите на \"сините\" е аут от клуба. Спортният директор Даниел Боримиров и треньорът Николай Митов са взели решение столичани да затръшнат вратата пред Франсис Нар, съобщи \"Спортал\". Митов и Боримиров няма да разчитат на услугите на Нар. Ситуацията е изключително интересна, защото и самият наставник е спряган за напускащ. Припомняме, че през миналия сезон Франсис Нар беше обявен от Люпко Петрович за един от двамата най-класни играчи в Левски, заедно с Бабатунде Адениджи. От Топ 2 футболист в състава на \"сините\", Франсис обаче е на изхода в клуба. А спортно-техническите виждания на Петрович и Митов относно крилото явно се разминават.", "date": "2017.07.23", "title": "Решено! Ето кой е аут от \"сините\""}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B5%D1%82%D0%BE-%D0%B3%D0%B8-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%BD%D0%B0-%D0%BF%D0%BB%D0%B0%D0%B6%D0%B0-%D0%BA%D1%8A%D0%BC%D0%BF%D0%B8%D0%BD%D0%B3-%E2%80%9E%D0%B3%D1%80%D0%B0%D0%B4%D0%B8%D0%BD%D0%B0%E2%80%9D-%E2%80%93-%D0%BD%D0%B0%D0%B9-%D0%BF%D1%80%D0%B5%D0%B4%D0%BF%D0%BE%D1%87%D0%B8%D1%82%D0%B0%D0%BD-%D0%BE%D1%82--news677192.html", "text": "Масовото преселение на актьори и певци към морето вече е факт. Родните знаменитости от артсредите подраниха с отпуските, за разлика от тв водещите, които ще се пържат на софийските жеги поне до началото на август. И тази година звездният интерес към родните морски курорти е засилен, видя „Ретро“. По традиция най-много знаменитости избраха да отмарят на къмпинг „Градина“, славещ се като любимо място на новото поколение актьори. Радина Кърджилова и Деян Донков се спряха именно на залива край Созопол за първата си семейна ваканция със сина си Христо, който преди броени дни навърши 1 годинка. Семеен тип ваканция, но не в пълен състав, избра и бившата половинка на Асен Блатечки – Диляна Попова. Красавицата бе забелязана в компанията на своя любим мъж – сина си Борил, отново на къмпинг „Градина“. Почивката й там обаче със сигурност няма да е единствената за това лято, защото моделката имала планове да летува и в Гърция. В южната ни съседка се покриха и Иван Ласкин и Александра Сърчаджиева, които тази година предпочетоха компанията на Ирина Тенчева и продуцента Иван Христов. Тяхната голяма щура ваканция с деца преминава под знака на чревоугодничеството и забавленията. Алекс и Ирина скрили шапките на всички летовници, включително и на съпрузите си, организирайки си турове по надпиване с шотове текила. РАДИНА КЪРДЖИЛОВА Радина Кърджилова и Деян Донков заведоха на къмпинг „Градина“ сина си Христо, който стана на 1 годинка. АЛЕКСАНДРА СЪРЧАДЖИЕВА Алекс Сърчаджиева и Ирина Тенчева се отдадоха на плаж и текила в Амолофи, Гърция. ТАТЯНА ЛОЛОВА Комедиантката гледа морето от сянката на баровете в Лозенец, където я поканиха да открие местния артфестивал. ДИЛЯНА ПОПОВА Самотната майка Диляна Попова се радва на сина си от Асен Блатечки на плажовете край Созопол. НОНА ЙОТОВА Новобранката в парламента Нона Йотова отпраши за Гърция. ЙОАНА БУКОВСКА Актрисата съчета работните ангажименти в Бургас с няколко дни на плажа. Прочутото й голо тяло този път остана скрито под дълга шармантна рокля. КИРИЛ ЕФРЕМОВ Кирил Ефремов, жена му и детето вече втора седмица се плацикат в морето на къмпинг „Смокиня“, където всяко лято паркират караваната си на първа линия. ВЛАДО ПЕНЕВ Актьорът се усамоти във Варна, очаквайки скоро към него да си присъедини сродната му душа – Марта Вачкова. ДАНЧЕТО ХРИСТОВА Естрадната прима се пресели във вилата си в Царево още в началото на лятото и вече поставя рекорди за най-много морски снимки. БИЛЯНА ПЕТРИНСКА Актрисата показа зашеметяващи форми в ботаническата градина в Балчик. Древният град е само една от морските спирки на Петринска, които предстоят. ЮЛИАН ВЕРГОВ Актьорът заведе жена си Ирина и дъщеря си Алина на Арапя. МИРО Певецът и жена му Ели платиха най-скъпо за почивката си на остров Закинтос. ИВАНА Певицата на народа заряза участията за няколко дни в скъпарския курорт „Св. св. Константин и Елена“. ДИЧО Бившият вокалист на Д2 прекарва всяко лято на Синеморец, където има вила и бар.", "date": "2017.07.23", "title": "ЕКСКЛУЗИВНО В ПИК И \"РЕТРО\"! Ето ги звездите на плажа: Къмпинг „Градина” – най-предпочитан от актьорите (ЛЕТНИ СНИМКИ)"}
{"url": "http://pik.bg/%D0%BA%D1%8A%D0%BC-%D0%BC%D0%BE%D0%BB%D0%B8%D1%82%D0%B2%D0%B8-%D0%B7%D0%B0-%D0%BF%D0%BE%D0%BC%D0%B8%D1%80%D0%B5%D0%BD%D0%B8%D0%B5-%D0%B2-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-%D0%BF%D1%80%D0%B8%D0%B7%D0%BE%D0%B2%D0%B0-%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-news677425.html", "text": "В традиционната си неделна проповед на площад „Св. Петър“ във Ватикана папа Франциск изрази дълбока загриженост от повишеното напрежение в Йерусалим и призова миряните да се молят за мир в града, предаде РИА Новости. „С трепет следя ситуацията през последните дни в Йерусалим – заяви папа Франциск. - Чувствам необходимост да се обърна с призив за сдържаност и диалог. Призовавам да се присъедините към мен в моята молитва за това, господ да внуши на всички примирение“.", "date": "2017.07.23", "title": "Към молитви за помирение в Йерусалим призова папа Франциск"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BD%D0%B0%D0%B4-2-%D1%87%D0%B0%D1%81%D0%B0-%D0%B0%D0%BB%D0%BF%D0%B8%D0%BD%D0%B8%D1%81%D1%82%D0%B8%D1%82%D0%B5-%D1%81%D0%B0-%D1%81%D0%B5-%D0%B1%D0%BE%D1%80%D0%B8%D0%BB%D0%B8-%D0%B4%D0%B0-%D0%B8%D0%B7%D0%BA%D0%B0%D1%80%D0%B0%D1%82-%D1%82%D1%8F%D0%BB%D0%BE%D1%82%D0%BE-%D0%BD%D0%B0-%D0%BA%D1%80%D0%B8%D1%81%D1%82%D0%B8%D1%8F%D0%BD-%D0%BE%D1%82-%D0%BF%D1%80%D0%BE%D0%BF-news677456.html", "text": "Над 2 часа алпинистите са се борили да изкарат тялото на Кристиян от пропастта до пещерата Дяволското гърло, където бе открито! Огледът на мястото приключил по тъмно снощи. Това съобщиха за ПИК източници, запознати с разследването. Както ПИК вече съобщи, тялото на младежа Кристиян, който бутна с кола четирима души край Триград и избяга, бе намерено вчера от баща му и чичо му, които не са спирали и за минута да го издирват. Те са получили сигнал от човек, който продава сувенири до входа на пещерата, че от няколко дни се усеща лоша миризма. След като обиколили района, роднините видели тялото Кристиян на дъното на близо 60-метрова пропаст. По-късно алпинисти дойдоха на мястото, за да помогнат за изваждането на тялото. Работата им се е оказала много трудна. Криминалистите са напуснали терена на инцидента след 22,00 часа снощи. Първоначалните данни от извършената аутопсия потвърждават версията, че момчето е починало още в нощта на катастрофата, при която Кристиян удари с кола пешеходците. Триград е покрусен от смъртта на Кристиян. Съдебно- медицинската експертиза все още не е изготвена, но се натрупват все повече данни, че младежът се е самоубил, скачайки от скалата след преживения шок. Аутопсията е потвърдила, че смъртта е настъпила преди около 14 дни. Кристиян изчезна след полунощ на 9 юли, когато с колата на баща си блъсна туристи край Триград. По тялото са открити множество фрактури, получени при падането от скалата. Днес бе и погребението на Кристиян.", "date": "2017.07.23", "title": "ИЗВЪНРЕДНО В ПИК! Над 2 часа алпинистите са се борили да изкарат тялото на Кристиян от пропастта! Огледът на мястото приключил по тъмно!"}
{"url": "http://pik.bg/%D1%81%D0%B5%D0%BA%D1%81%D0%B8-%D0%B1%D0%B0%D0%BB%D0%B5%D1%80%D0%B8%D0%BD%D0%B0-%D1%81%D1%82%D0%B0%D0%BD%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D1%84%D0%BE%D1%82%D0%BE%D1%88%D0%BE%D0%BF%D0%B0-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D1%8F-%D1%81%D0%BF%D1%83%D0%BA%D0%B0%D1%85%D0%B0-%D0%BE%D1%82-%D0%B1%D1%8A%D0%B7%D0%B8%D1%86%D0%B8-%D1%81%D0%BD%D0%B8%D0%BC%D0%BA%D0%B0-news677426.html", "text": "Поредната разголена снимка на популярната в Русия секси балерина Анастасия Волочкова предизвика бурно обсъждане в социалните мрежи. Балерината е на почивка в Ялта на Черно море, която съвместява с безплатни концерти в Крим. Преди тях тя сподели въпросното фото, което изуми всички. Потребителите в социалните мрежи забелязаха, странните очертания на Черно море на снимката на балерината. Те не пропуснаха да се пошегуват с нея, питайки се \"кой счупи Черно море\" \"Зад лявото рамо на Настя морето май се е счупило\", пише потребител. Друг пък се шегува, че тя е толкова прекрасна, че морето е решило да й отстъпи. \"О, най-свята и добра, дори Черно море отстъпи пред теб. Не искам да вярвам, че това е фотошоп\", пише той.", "date": "2017.07.23", "title": "Секси балерина стана жертва на фотошопа! Феновете я спукаха от бъзици (СНИМКА)"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%80%D0%B5%D0%B4%D0%B6%D0%B5%D0%BF-%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B4%D0%B0-%D0%BD%D0%B5-%D1%81%D0%B5-%D0%BD%D0%B0%D0%BC%D0%B5%D1%81%D0%B2%D0%B0-%D0%B2%D1%8A%D0%B2-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%B8-%D0%BD%D0%B0-%D1%82%D1%83%D1%80%D1%86%D0%B8-news677427.html", "text": "Турският президент Реджеп Ердоган заяви, че Германия няма никакво право да се намесва във вътрешните работи на Турция. „Турция е социална, демократична държава, основана на закони, и никой няма право да се намесва във вътрешните й дела“, изригна турският лидер, цитиран от AFP. Ердоган добавя, че в продължение на дълги години Турция и Германия са били добри партньори и „не си струва да се предприемат стъпки, които хвърлят сянка на това сътрудничество“. Президентът на Германия Франк-Валтер Щайнмайер заяви, че подкрепя по-твърдата линия в политиката на Германия в отношенията с Турция. Преди това външният министър на Германия Зигмар Габриел обяви, че Берлин преразглежда икономическата си политика по отношение на Анкара заради ареста на правозащитници в Турция.", "date": "2017.07.23", "title": "Напрежение! Реджеп Ердоган призова Германия да не се намесва във вътрешните работи на Турция"}
{"url": "http://pik.bg/%D0%BE%D1%82%D0%BC%D0%B5%D0%BD%D1%8F%D1%82-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D0%BD%D0%B0-%D1%82%D1%80%D0%B8%D0%B3%D1%80%D0%B0%D0%B4-%D0%B7%D0%B0%D1%80%D0%B0%D0%B4%D0%B8-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D1%81-%D0%BA%D1%80%D0%B8%D1%81%D1%82%D0%B8%D1%8F%D0%BD-news677428.html", "text": "Заради трагедията с 16-годишния Кристиян се отменя традиционният празник на Триград , съобщи кметът на община Девин Красимир Даскалов. Орфическите мистерии са двудневен празник, като част от официалния празник на Триград. Те се провеждат всяка година в последната събота и неделя на месец юли. Празненствата започват от Триград, където с много музика, песни и танци, гостите се пренасят към пещера Дяволското гърло , в която се пресъздава сватбата между Орфей и Евридика , ухапването й от змия, както и слизането на Орфей в Долната земя, за да търси и изведе своята любима. През последните години в самата пещера се представя и огнен спектакъл. Идеята е посетителите да бъдат върнати 3000 хиляди години назад, когато се смята, че се е разиграла и драмата в любовта на Орфей и Евридика. Митичният певец се приема за основател на Орфическите мистерии, особено актуални през епохата на елинизма, съобщава Дарик. Тази година, обаче, тази традиция няма да бъде спазена заради трагедията , която сполетя селото. В Триград днес ще бъде погребан 16-годишният Кристиян Младенов , чието тяло бе намерено вчера в скалите в района на Триградското ждрело , съобщиха от кметството. Първоначалните данни от извършената аутопсия потвърждават версията, че момчето е починало още в нощта на катастрофата, при която Кристиян удари с кола четирима пешеходци, съгласно информация от прокуратурата. Триград е покрусен от смъртта на Кристиян и фаталния край на катастрофата. Съдебно-медицинската експертиза все още не е изготвена, но се натрупват все повече данни, че младежът се е самоубил, скачайки от скалата след преживения шок. Аутопсията е потвърдила, че смъртта е настъпила преди около 14 дни. Кристиян изчезна след полунощ на 9 юли, когато с колата на баща си блъсна туристи край Триград. По тялото са открити множество фрактури, получени при падането от скалата. Ученикът е паднал или скочил от около 120-метрова скала , в подножието на която се намира входът на пещерата „Дяволското гърло”.", "date": "2017.07.23", "title": "Отменят празника на Триград заради трагедията с Кристиян"}
{"url": "http://pik.bg/5-%D0%BF%D1%80%D0%B5%D0%B4%D0%B8%D0%BC%D1%81%D1%82%D0%B2%D0%B0-%D0%BD%D0%B0-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D1%81-%D0%BF%D0%BE-%D0%BC%D0%BB%D0%B0%D0%B4-%D0%BC%D1%8A%D0%B6-news677361.html", "text": "Какво мислите за връзките с по-млад? Почти няма жена, която да не е имала флирт или връзка с такъв мъж. Някои дами дори се решават да сключат брак и разликата във възрастта не ги спира по никакъв начин. Какви са предимствата на брак с по-млад мъж, вижте в следващите редове. Разбира се, че първото нещо, за което се сетихте са преживяванията ви в спалнята. Но енергичността на по-младия мъж не се свежда само до секса. Младите мъже са страхотни за татковци, защото имат енергията да си играят с децата, да ви помагат в нощните хранения и всичко останало. Някои дами биха се присмивали на идеята за брак с по-млад мъж, защото той може би няма да владее всички техники необходими за ухажване, може би ще му липсва джентълменството, похватите в секса. Но всичко това са неща, които биха могли да бъдат усвоени, а по-младите мъже определено са желаещи и заинтересовани. „Те са много по-малко склонни да имат традиционни очаквания за това, какво жените не трябва да правят.“, Дженифър на 37 години омъжена за по-млад мъж. Вярно е. Ако се запознаете с мъж, който е с 10 години по-млад от вас, той вероятно е израснал в свят, който е много различен от този, в който е израснал мъж на 40 и повече години. Вероятно е видял, че майка му работи на пълен работен ден, знае че съвременната жена отделя голямо значение на кариерата. Освен това бракът с по-млад мъж може да даде възможност и на двама ви да развивате кариера, подкрепяйки се един друг. „Младите мъже са игриви и забавни.“, казва Линдзи. За да бъде един брак щастлив, партньорите в него освен за всичко останало, трябва да намират време за забавление, смях, шеги. Разбира се, че по-възрастните мъже също се смеят, забавни са, но за един по-млад мъж е по-важно да е забавен, да е харесван. По-младите хора като цяло са по-оптимистично настроени и вярват, че нещата могат да претърпят промени, да се подобрят, да постигнат целите си. С възрастта губим по малко от тази надежда. И представете си какво би се получило, ако съпругът ви е по-млад от вас и съберете вашия прагматизъм с неговите парчета оптимизъм. Нещо като рецепта за перфектната торта. Младите мъже не мислят за живота си в далечното бъдеще. Това не означава, че нямат планове, идеи, че не са амбициозни. Но за тях е по-важно да се възползват максимално от настоящето. Освен това връзката с по-млад мъж може да ви напомни да забавите малко темпото, да се наслаждавате на миговете, да ги оценявате, да събирате спомени.", "date": "2017.07.23", "title": "5 предимства на връзката с по-млад мъж"}
{"url": "http://pik.bg/%D0%B0%D0%BB%D0%BB%D0%B0-%D0%BF%D1%83%D0%B3%D0%B0%D1%87%D0%BE%D0%B2%D0%B0-%D0%B6%D0%B8%D0%B2%D0%B5%D0%B5-%D0%B2-%D0%B7%D0%B0%D0%BC%D1%8A%D0%BA-%D1%81-20-%D1%81%D0%BB%D1%83%D0%B3%D0%B8%D0%BD%D0%B8---%D0%BC%D1%8A%D0%B6%D1%8A%D1%82-%D0%B9-%D0%BC%D0%B0%D0%BA%D1%81%D0%B8%D0%BC-%D0%BD%D0%B0%D0%B5%D0%BB-%D1%87%D0%B8%D1%81%D1%82%D0%B0%D1%87%D0%BA%D0%B8-%D0%BE%D1%82-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-%D0%B7%D0%B0-%D0%B4-news677205.html", "text": "Алла Пугачова и Максим Галкин опитват по всякакъв начин да опазят личния си живот. Отдавна двамата се крият в истински замък, в който са имали честта да влизат единици. Наскоро любимката на Русия се реши да отвори вратите на дома си и да покаже лукса, в който се е потопила. Всъщност партньорът й Максим Галкин от дете мечтаел да живее в замък. Дори признава, че е сънувал как трябва да изглежда домът му. Затова, когато видял незабележим хълм в селцето Гряз, решил, че именно на това място трябва да бъде построен замъкът му. Днес имотът на Пугачова и Галкин се разполага на участък от 1 хектар. Замъкът е с площ 3000 кв. метра и е с шест етажа, 20 стаи, от тях - само 5 гостни. Има още асансьор, подземен гараж за четири коли, оранжерия и зимна градина. На територията на имота са издигнати и още две допълнителни къщички за прислугата. Интериорът на замъка е оформен в класически викториански стил, затова и всяка мебел в дома е умишлено състарена. На първия етаж е разположена огромна зала с голяма дъбова маса, камина и полилеи от муранско стъкло. Подобни полилеи са красили резиденцията на Николай II. В близост до помещението е разположена също така и кухнята, снабдена с най-модерно оборудване. Според специалисти само нейната цена е около 700 хиляди евро. Спалнята на Максим и Алла е на последния етаж. Тя е решена в италиански стил. Да се стигне до нея, може както с асансьор, така и по стълбище, направено по поръчка за 100 хиляди евро. За Алла, като за истинска примадона, е направена и отделна стая към спалнята, боядисана в червен цвят, където е нейният будоар. По думите на специалистите, за да се поддържа такъв огромен дом чист, е необходим голям обслужващ персонал – икономки, готвач, градинари, чистач на басейна, охрана. Решението за избора на персонал се паднало на Максим, който предпочел да наеме филипинки, които не говорят руски език, за да не издават тайни от личния живот на звездното семейство. За комфорта на певицата и мъжа й се грижели повече от 30 души, като 20 от тях били ангажирани само с готвенето и почистването на огромния дворец.", "date": "2017.07.23", "title": "Алла Пугачова живее в замък с 20 слугини  - мъжът й Максим наел чистачки от Филипините, за да не подслушват тайните им на руски (СНИМКИ)"}
{"url": "http://pik.bg/%D0%B2%D0%BB%D0%B0%D0%BA%D1%8A%D1%82-%D1%80%D1%83%D1%81%D0%B5-%D1%81%D0%BE%D1%84%D0%B8%D1%8F-%D0%B5-%D0%B7%D0%B0%D0%BA%D1%8A%D1%81%D0%BD%D1%8F%D0%BB-70-%D0%BC%D0%B8%D0%BD%D1%83%D1%82%D0%B8-%D0%BB%D0%BE%D0%BA%D0%BE%D0%BC%D0%BE%D1%82%D0%B8%D0%B2%D1%8A%D1%82-%D1%81%D0%B5-%D1%81%D1%87%D1%83%D0%BF%D0%B8%D0%BB-news677459.html", "text": "Влакът Русе-София се е движил със 70 минути закъснение, заради повреда в локомотива. Това съобщиха за Фокус от пресцентъра на БДЖ. Локомотивът се е повредил около 11.20 часа. Влакът е изчакал при гара Зверино, след което е пристигнал локомотив от Мездра и е потеглил по направлението си в 12.29 часа.", "date": "2017.07.23", "title": "Влакът Русе-София е закъснял 70 минути, локомотивът се счупил"}
{"url": "http://pik.bg/%D0%BC%D0%B5%D0%B6%D0%B4%D1%83-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%82%D0%B5-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D1%87%D1%83%D0%B6%D0%B4%D0%B5%D0%BD%D1%86%D0%B8-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%BD%D1%8F%D0%BC%D0%B0-%D0%B4%D0%B5%D0%B9%D1%81%D1%82%D0%B2%D0%B0%D1%89-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%BD%D0%B0-%D0%BC%D0%B2%D1%80-news677460.html", "text": "Между задържаните за трафик на чужденци няма действащ служител на МВР. Това съобщи директорът на ОДМВР - Пловдив старши комисар Атанас Илков на брифинг по повод задържаните 6-ма българи за незаконен трафик на чужденци и 5-ма мигранти от арабски произход на магистрала \"Тракия\", съобщава Фокус. Единият от задържаните е бивш служител на МВР Николай Д., на 51 години от София, който е напуснал системата още през 1988 година. Той е бил служител в специализирана дирекция към МВР. Задържани са и петима чужденци, от арабски произход, които са били превозвани от турската граница през България. По първоначални данни те са заплатили само за този трансфер между 500 и 1000 евро. Акцията се е провела вчера около 19.45 на АМ „Тракия”, в посока София, при 132 км. Задържани са били четири автомобила, с 9 български граждани в тях и 5 чужденци, които е трябвало да бъдат транспортирани до София. Полицейската операция е проведена изцяло от МВР - Пловдив. Старши комисар Атанас Илков наблегна изрично, че между задържаните няма действащ служител на МВР. Той обаче изтъкна, че водачът на единия автомобил със софийска регистрация е бил оборудван със светлинен и звуков сигнал, са каквито се оборудват автомобилите със специален режим. Именно този автомобил е бил управляван от бившия служител на МВР, който дори е включил сигналите при спирането им от полицията, като се е надявал да бъде пропуснат и да не бъде спрян. При него, в автомобила са били и двама от арабските граждани - сирийци. Бившият полицай няма регистрирани други криминални прояви досега и каквито и да са данни да се е занимавал с противозаконна дейност. Лицата не са оказали никаква съпротива и до момента съдействат на разследващите. За трима от българските граждани е доказано, че нямат съпричастност към престъпната схема и затова са освободени. Автомобилите са се движили заедно, като единият от тях е бил на 10 минути път преди другите. За едно от лицата Калина И., на 37 години от Хасково има първоначални данни ,че е играело основна роля в схемата.", "date": "2017.07.23", "title": "Между задържаните за трафик на чужденци на \"Тракия\" няма действащ служител на МВР"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BA%D0%BE%D0%BB%D0%B0-%D1%81%D0%B5-%D0%B7%D0%B0%D0%BF%D0%B0%D0%BB%D0%B8-%D0%BD%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B5-%D0%B7%D0%B0%D1%82%D1%80%D1%83%D0%B4%D0%BD%D0%B5%D0%BD%D0%BE-news677467.html", "text": "Временно е затруднено движението на автомагистрала „Тракия“, в района на тунела “Траянови врата\". Това съобщиха от пресцентъра на МВР. Причината е техническа неизправност в лек автомобил, който се е запалил. Няма пострадали, но движението към София временно е спряно. Към 17.20 часа в полицията е получен сигнал за горящ автомобил на автомагистрала „Тракия“, в района на тунела „Траянови врата“, на територията на ОДМВР - Пазарджик, в посока София. При инцидента, възникнал най-вероятно поради техническа неизправност няма пострадали, но движението временно е спряно в посока София до погасяването на пожара и обезопасяването на пътя. Минути по-късно, в района на 255-ти километър на АМ „Тракия, на територията на ОДМВР - Сливен, лек автомобил е аварирал, в него леко се е ударил друг автомобил. Няма пострадали, двата автомобила са в аварийната лента и не затрудняват движението. По-рано , в друг участък от АМ „Тракия“, при 297-мия километър, на територията на ОДМВР - Ямбол, водачът на лек автомобил е катастрофирал без да засегне друг автомобил. Шофьорът е жена, която е откарана за оказване на медицинска помощ, но пострадалият автомобил е създал затруднение в придвижването посока София.", "date": "2017.07.23", "title": "ТЕЖЪК ИНЦИДЕНТ! Кола се запали на „Тракия“! Движението е затруднено"}
{"url": "http://pik.bg/%D1%80%D0%BE%D0%BC%D1%81%D0%BA%D0%B8-%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B7%D0%B0%D1%80%D0%B0%D0%B4%D0%B8-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B3%D1%80%D0%BE%D0%B1%D0%B0%D1%80%D1%8F-%D0%BA%D0%BE%D0%BB%D1%8C%D0%BE-%D0%BC%D0%B8%D1%88%D0%BA%D0%B0%D1%80%D1%8F-news677445.html", "text": "Ромите в Благоевград излизат на мирен протест днес с искане да бъде спазен законът. Поводът за митинга е смъртта на 47-годишния Николай Евтимов-Кольо Мишкаря, който почина вчера в „Пирогов“. Той е приет в столичната клиника по спешност, след като на 11 юли вечерта е ударен с тротоарна плочка от 75-годишния Радой Тодоров. Инцидентът станал, след като бившият военен не успял да прогони Кольо Мишкаря да не седи на стълбите пред жилищната му кооперация на ул. „Свобода” №6, съобщава струмабг. „Видях как се събра народ, а Кольо се държеше за главата, целият беше в кръв. Той беше много кротък човек, на никого лошо не е направил. Работеше честно, за единия хляб, като гробар. Този човек, който го уби, е агресивен и това не му е за първи път. Посягал е и на деца. Ние живеем в мир с българите от много години и искаме законът да важи за всички”, заяви Миглена, която живее в отсрещната къща. „Ето тук стана всичко, на тези стъпала. Той първо се опита мен да удари, но не успя”, разказа друга ромка. Миналото лято наби внука ми, че е откраднал грозде“, добавя Мария. Пред къщата на Радой Тодоров бързо се събират роми, сред тях са братът и сестрата на починалия Кольо Мишкаря. „Брат ни беше добър човек, пиеше, но не беше скандалджия. Има 5 деца, които чакаме да дойдат от чужбина за погребението. Не искаме конфликт с българите, живеем си добре с тях”, казаха Силвия и Юли Евтимови. „Всеки трябва да си носи последствията. Без значение дали е ром или българин. Във всяко стадо си има мърша. Благоевград е единственият град, в който няма разправии между българи и роми“, казва и известният ромски музикант Ивайло Романов-Пелето. „Няма етническа престъпност и затова нашият протест ще бъде мирен. Искаме да се спази закона и виновникът да си понесе наказанието. Той е задържан за 4 часа, след което е пуснат от полицията и сега го издирват“, твърди организаторът на протеста Калин Асенов. Докато ромите обясняват за ситуацията, отдолу се задава жената на издирвания бивш военен и те я засипват с въпроси. „Къде е мъжа ти, ма, Лиле? Защо уби невинен човек?” Лиляна Тодорова намира сили да каже: „Той не искаше това, но се случи. Какво да направя?”. Ромският протест е обявен за 17.00 часа на пиацата, която се намира на метри от мястото на инцидента.", "date": "2017.07.23", "title": "Ромски протест в Благоевград заради смъртта на гробаря Кольо Мишкаря!"}
{"url": "http://pik.bg/%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BA%D1%82%D0%B1-%D0%BA%D0%B0%D0%BA-%D1%82%D0%B0%D0%BA%D0%B0-%D1%82%D0%B0%D0%B7%D0%B8-%D0%B1%D0%B0%D0%BD%D0%BA%D0%B0-%D1%81%D0%B5-%D0%BF%D1%80%D0%B5%D0%B2%D1%8A%D1%80%D0%BD%D0%B0-%D0%B2-%D0%B1%D0%B0%D0%BD%D0%BA%D0%B0%D1%82%D0%B0-%D0%BD%D0%B0-%D0%B2%D0%BB%D0%B0%D1%81%D1%82%D1%82%D0%B0-news677469.html", "text": "С президента Радев сме под прицел, защото сме различни. Опитват се да ни сложат в калъп. Това каза пред Нова тв вицепрезидентът Илияна Йотова. „Хората харесват президента, харесват това, което правим. За шестте месеца, откакто сме в президентството, показваме постоянство, почтеност и последователност. Показваме онова, което обещахме по време на предизборната кампания - че за нас е важно външната политика на България да се прави в България“, заяви Йотова. „С президента работим много добре в екип. Накрая на мандата ще има нов модел на поведение в президентската институция. Дори да сбърка президентът Радев, ще го подкрепя, ще намеря аргументите, с които да го защитя пред обществото. Нашите отношения са като в живия живот - обсъждаме проблемите заедно и излизаме с нашата позиция. Но всеки си има мястото, аз не мога да прескоча президента“, посочи вицепрезидентът. Йотова каза, че се надява да има сериозен съдебен процес за фалита на КТБ. „Трябва да видим как така тази банка се превърна в банката на властта – с чий подпис или решение. КТБ ще бъде ключов момент за цялото ни общество. Ако тук няма справедливост, това ще бъде знаково за всички български граждани“, заяви още Илияна Йотова.", "date": "2017.07.23", "title": "Илияна Йотова проговори за КТБ: Как така тази банка се превърна в банката на властта..."}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D0%B0%D0%BC%D0%B1%D0%BE-%D1%81%D0%BF%D0%B0%D1%81%D0%B8-%D0%BE%D1%82-%D0%B3%D0%BB%D0%B0%D0%B4-%D0%B5%D0%BD%D0%B4%D0%B6%D0%B8-%D0%BA%D0%B0%D1%81%D0%B0%D0%B1%D0%B8%D0%B5-news677399.html", "text": "Родената в Бейрут Енджи стана популярна у нас с хранителните си режими, а сред първите ВИП персони, които свалиха ударно килограми, бяха Стефан Данаилов и Азис. Д-р Касабие се грижи и за талията на холивудските звезди Силвестър Сталоун, Джейсън Стейтъм, Жан-Клод ван Дам, Роберт де Ниро, Джон Траволта, дори и на царски семейства от арабските емирства. Преди обаче да започне да вади пари от диети, Енджи преминава през труден период и в продължение на две години била на ръба на мизерията. \"Аз съм глезено дете, слабостта на баща ми съм, винаги съм имала това, което искам. Но преживях огромна загуба... Татко много искаше да ми помогне да пробия с диетологията. Даде ми пари. Взех едни хора, които уж ми бяха приятели, студенти, за да ми помагат. Стана обаче точно обратното - измамиха ме\", признава Касабие. По това време Енджи преподавала на студенти в \"Катедра по хигиена, медицинска екология и хранене\" в Медицинския университет, който е завършила. \"След като татко разбра, че парите му са \"потънали\", повече нищо не ми даде. Това беше най-големият урок в живота ми! В продължение на две години живях с по 2 лв. на ден. Денем преподавах в университета, а нощем давах дежурства в една аптека. Така успях да спестя някакви пари, за да взема под наем за 250 лв. една стаичка, за да започна да работя като диетолог\", продължава Енджи. След измамата съдбата се усмихнала на ливанката и предизвикала няколко събития, така че да я срещне с иконата на българския театър и кино Стефан Данаилов, който страдал от наднормено тегло. „Г-н Данаилов, когото и до ден-днешен много уважавам и ценя, дойде при мен. Отслабна с над 30 килограма, а името ми бе по първите страници на всички вестници. Така, благодарение на него, късметът заработи за мен\", признава д-р Касабие.", "date": "2017.07.23", "title": "САМО В ПИК И \"РЕТРО\"! Ламбо спаси от глад Енджи Касабие"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%BF%D0%BE%D0%B6%D0%B0%D1%80-%D0%B2-%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%B2%D0%B7%D1%80%D0%B8%D0%B2%D0%B8-34-%D0%BC%D0%B8%D0%BD%D0%B8-%D0%BE%D1%81%D1%82%D0%B0%D0%BD%D0%B0%D0%BB%D0%B8-%D0%BE%D1%82-%D0%B2%D0%BE%D0%B9%D0%BD%D0%B0%D1%82%D0%B0-news677423.html", "text": "Пожар в Хърватия предизвика 34 експлозии на мини, останали от войната, предаде агенция Хина, цитирана от БТА. Огънят, който се прехвърли в средата на седмицата от Черна гора на хърватска територия и продължава да гори. „Опитваме се да се приближим колкото можем, но от полунощ до 08:00 часа тази сутрин се чуха 34 експлозии в район, който уж е разминиран“, заяви  Миро Магуд, командир на противопожарната служба в град Конавле, близо до границата с Черна гора. Той добави, че огънят сега е стигнал на около 500 метра от местно село. Според него обаче къщите не са застрашени, тъй като между тях и пожара има път, на който са разположени пожарникарите.", "date": "2017.07.23", "title": "Огнен ад! Пожар в Хърватия взриви 34 мини, останали от войната"}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D1%84%D0%B5%D0%B4%D0%B5%D1%80%D0%B8%D0%BA%D0%B0-%D0%BC%D0%BE%D0%B3%D0%B5%D1%80%D0%B8%D0%BD%D0%B0-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D0%B4%D0%BD%D0%B5%D1%81-%D0%BA%D1%83%D0%B2%D0%B5%D0%B9%D1%82-news677392.html", "text": "Върховният представител на Европейския съвет по въпросите на външните работи и политиката на сигурност Федерика Могерини ще посети днес Кувейт, съобщава Bahrain News Agency, цитирана от Фокус. Според информацията Могерини ще изрази подкрепата на Европейския съвет към усилията на кувейтския емир Шейх Сабах ал Ахмад ал Джабер ал Сабах за разрешаване на кризата в Персийския залив. Федерика Могерини ще се срещне с високопоставени кувейтски политици. „Кувейт е посредник, който ние подкрепяме и придружаваме и с който поддържаме постоянна връзка“, заяви тя на пресконференция. Кувейт служи като посредник в конфликта в Персийския залив избухнал между Египет, Саудитска Арабия, ОАЕ и Бахрейн от една страна и Катар от друга.", "date": "2017.07.23", "title": "Визита! Федерика Могерина ще посети днес Кувейт"}
{"url": "http://pik.bg/%D0%B8%D0%BD%D1%84%D0%B0%D1%80%D0%BA%D1%82-%D0%BF%D0%BE%D0%B3%D1%83%D0%B1%D0%B8-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D1%88%D0%BA%D0%B8-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-news677393.html", "text": "Погребението ще бъде в понеделник. Пазарджик загуби добър човек и успешен бизнесмен. Ненавършил 52 години от този свят завинаги си отиде предриемачът Борислав Митраков, известен още като Бон Марше – името на първата му фирма, създадена през 90-те години на миналия век. Вероятната причина за внезапната му и неочаквана смърт е масивен инфаркт, съобщава „Пазарджишка Марица”. Борислав Митраков беше коректен партньор и честен човек. Не беше от хората, които парадират с коли, пари или имущество. Помагал е на много хора, но предпочиташе да не го афишира. Суетата му беше неприсъща и затова странеше от прожекторите, коментираха с покруса новината за кончината на Митраков негови колеги от бизнеса. В последните 25 години той се занимаваше с разнороден бизнес – от търговия на едро до строителство и хотелиерски услуги по черноморието. Има участия в 8 дружества. През последните години беше носител на множество награди свързани с инвестиционната му дейност.", "date": "2017.07.23", "title": "Инфаркт погуби известен пазарджишки бизнесмен"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B0%D1%83%D1%82%D0%BE%D0%BF%D1%81%D0%B8%D1%8F%D1%82%D0%B0-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%BA%D1%80%D0%B8%D1%81%D1%82%D0%B8%D1%8F%D0%BD-%D0%B5-%D0%BF%D0%BE%D1%87%D0%B8%D0%BD%D0%B0%D0%BB-%D0%BF%D1%80%D0%B5%D0%B4%D0%B8-14-%D0%B4%D0%BD%D0%B8-news677405.html", "text": "В Триград днес ще бъде погребан 16-годишният Кристиян Младенов, чието тяло бе намерено вчера в скалите в района на Триградското ждрело, съобщиха от кметството, цитирано от БТА. Първоначалните данни от извършената аутопсия потвърждават версията, че момчето е починало още в нощта на катастрофата, при която Кристиян удари с кола четирима пешеходци. Триград е покрусен от смъртта на Кристиян. Съдебно- медицинската експертиза все още не е изготвена, но се натрупват все повече данни, че младежът се е самоубил, скачайки от скалата след преживения шок. Аутопсията е потвърдила, че смъртта е настъпила преди около 14 дни. Кристиян изчезна след полунощ на 9 юли, когато с колата на баща си блъсна туристи край Триград. По тялото са открити множество фрактури, получени при падането от скалата. Ученикът е паднал или скочил от около 120-метрова скала, в подножието на която се намира входът на пещерата \"Дяволското гърло\".", "date": "2017.07.23", "title": "От ПОСЛЕДНИТЕ МИНУТИ! Аутопсията потвърди: Кристиян е починал преди 14 дни"}
{"url": "http://pik.bg/%D0%BC%D0%B8%D1%80%D0%B5%D0%BB%D0%B0-%D0%B4%D0%B5%D0%BC%D0%B8%D1%80%D0%B5%D0%B2%D0%B0-%D0%BD%D0%B5-%D1%83%D1%81%D0%BF%D1%8F-%D0%B4%D0%B0-%D0%BF%D0%BE%D0%BA%D1%80%D0%B8%D0%B5-%D0%BD%D0%BE%D1%80%D0%BC%D0%B0%D1%82%D0%B8%D0%B2-%D0%B7%D0%B0-%D1%83%D1%87%D0%B0%D1%81%D1%82%D0%B8%D0%B5-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%B2-%D0%BB%D0%BE%D0%BD%D0%B4%D0%BE%D0%BD-news677397.html", "text": "Олимпийската вицешампионка в скока на височина при жените Мирела Демирева ще пропусне Световното първенство по лека атлетика в Лондон. Спортист №1 на България за 2016 година не успя да покрие норматива за участие на шампионата на планетата. На турнира в Хойсден-Золден, Белгия, който бе последна възможност за това, Демирева остана трета с резултат от 184 сантиметра. Нормативът за участие на Световното първенство е 194 сантиметра. Най-доброто постижение на българката този сезон е 190 см. В Белгия победителка стана европейската шампионка до 23 години Юлия Левченко от Украйна със 191 см.", "date": "2017.07.23", "title": "Мирела Демирева не успя да покрие норматив за участие на Световното първенство в Лондон"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%BC%D0%BE%D0%B2-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D0%B4%D1%83%D0%BC%D0%B8-%D0%B7%D0%B0-%D0%B2%D0%B0%D0%BF%D1%86%D0%B0%D1%80%D0%BE%D0%B2-news677406.html", "text": "23 юли 1942 година. Един куршум отнема завинаги живота на Никола Вапцаров - поетът на вечната пролет, на неугасващата и в най-мрачните времена надежда за различен свят. Сърцето ми се сгря от факта, че по стотици стени във фейсбук видях неговите стихотворения днес. Това е голямата полза от социалните мрежи - те са нашата болка, но и нашата лавинообразна памет. Днес битката с паметта на Вапцаров продължава с неочаквана жестокост. Всяко безличие на прехода се опита да мери сили с него, да влезе в битка с неговите идеали. И, разбира се, провалите им бяха шумни, жестоки и трагикомични. Какъв ли не го изкарваха - комплексар, предател... Вапцаров не е нито лузър, нито предател. И това си личи по разтърсващото стихотворение \"Борбата е безмилостно жестока\", писано часове преди смъртта му. В него не срещаме уплашен човек, нито треперещ пред неизвестното литератор. Точно обратното е - то е израз на невероятна смелост. Вапцаров е приел смъртта си и не съжалява за себе си. Усещаме горчивината от идващия край (\"Разстрел, и след разстрела – червеи\"), но и онази велика надежда за светло бъдеще, която го превръща в поет отвъд времето: Но в бурята ще бъдем пак със тебе, народе мой, защото те обичахме! Това е позицията на несъкрушен човек. На човек, който знае, че бурята ще се появява отново и отново, когато този народ бъде смазан от бедност и потопен в море от несправедливост, и че винаги трябва да се намерят хора, които не бягат да търсят подслон, а са готови за съпротива. Вапцаров бърка само в едно. Не е прав за \"какво тук значи някаква си личност?\". Ако можеше днес да стане от гроба си щеше да види, че личността е от огромно значение, че тя задава размера на битката и и формира историческите обстоятелства. Заради това битката с един поет продължава и до днес, а на моменти става по-ожесточена отколкото преди. Защото идейната сърцевина на тази поезия и до днес е знак какво историческо насилие се извършва над българското общество - как демоните получиха документи за ангели, а чудовищата сертификат за невинност. Заради това гласът на Вапцаров трябваше да бъде смазан, омаловажен, натикан в коловоза на постмодерната пустота и куха словесност. Не се получи. Думите му са твърде истински. Идеите също. Но слушай как в студеното звънтят през тази нощ антените отчетливо. И аз не спя, и те не ще заспят, и ти не ще заспиш, човечество. Великолепно.", "date": "2017.07.23", "title": "ЕКСКЛУЗИВНО В ПИК! Александър Симов с разтърсващи думи за Вапцаров "}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D1%80%D0%BE%D0%BA%D0%B0%D0%B4%D0%B0-%D0%B7%D0%B4%D1%80%D0%B0%D0%B2%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81%D0%BC%D0%B5%D0%BD%D0%B8-%D0%B1%D0%BE%D1%80%D0%B4%D0%B0-%D0%BD%D0%B0-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B8%D1%82%D0%B5-%D0%BD%D0%B0-%D0%BF%D0%B8%D1%80%D0%BE%D0%B3%D0%BE%D0%B2-news677457.html", "text": "Министърът на здравеопазването Николай Петров е сменил борда на директорите на УМБАЛ-\"Пирогов\", съобщава БНР. Уволнени са част от членовете на борда, като ръководният орган на спешния институт ще остане само с трима членове – директорът, представител на министерството и един лекар от \"Пирогов\". От министертвото на здравеопазването и от болницата отказаха коментар.", "date": "2017.07.23", "title": "ГОЛЯМА РОКАДА! Здравният министър смени борда на директорите на \"Пирогов\"!"}
{"url": "http://pik.bg/%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F%D1%82%D0%B0-%D0%BD%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D1%80%D0%B0%D0%B7%D0%B1%D0%B8%D0%BB%D0%B0-%D0%B2%D0%B8%D0%BF-%D0%BA%D0%B0%D0%BD%D0%B0%D0%BB-%D0%B7%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B1%D0%B8%D0%B2%D1%88-%D0%BF%D0%BE%D0%BB%D0%B8%D1%86%D0%B0%D0%B9-%D0%B3%D0%B8-%D0%B2%D0%BE%D0%B7%D0%B5%D0%BB-%D1%81%D1%8A%D1%81-%D1%81%D0%B2%D0%B5%D1%82%D0%BB%D0%B8%D0%BD%D0%BD%D0%B0--news677408.html", "text": "", "date": "2017.07.23", "title": "Спецакцията на „Тракия“ разбила ВИП-канал за мигранти! Бивш полицай ги возел със светлинна сигнализация"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B1%D0%B8%D0%B2%D1%88%D0%B8%D1%8F%D1%82-%D0%BF%D1%80%D0%B5%D1%81%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D1%88%D0%BE%D0%BD-%D1%81%D0%BF%D0%B0%D0%B9%D1%81%D1%8A%D1%80-%D0%BE%D0%B1%D0%B2%D0%B8%D0%BD%D0%B5%D0%BD-%D0%B2-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D0%BC%D0%B8%D0%BD%D0%B8-%D1%85%D0%BB%D0%B0%D0%B4%D0%B8%D0%BB%D0%BD%D0%B8%D0%BA-news677403.html", "text": "Доскорошният прессекретар на американския президент Доналд Тръмп Шон Спайсър си тръгнал от Белия дом с мини-хладилник, съобщава The Wall Street Journal. Според информацията при напускането си Спайсър изпратил асистента си в  стаята на младшите сътрудниците в пресслужбата на Белия дом с нареждане да му донесе мини хладилника. Младшите асистенти обаче го отразяли. Това изобщо не притеснило Спайсър, който изчакал всички да си тръгнат и лично отишъл да вземе мини-хладилникът. Сътрудник на администрацията на Белия дом е видял как вече бившият прессекретар пренасял хладилникът по улицата вечерта.", "date": "2017.07.23", "title": "Скандално! Бившият прессекретар на Белия дом Шон Спайсър обвинен в кражба на мини-хладилник"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%8F%D0%B3%D0%B0%D0%BD%D0%B5-%D0%BD%D0%B0-%D0%BA%D1%83%D1%84%D0%B0%D1%80%D0%B8---%D1%81%D1%82%D1%80%D0%B0%D1%88%D0%BD%D0%B0-%D1%87%D0%B8%D1%81%D1%82%D0%BA%D0%B0-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D0%B8-%D0%B3%D0%B5%D1%80%D0%B5%D0%BD%D0%B0---%D1%81%D0%B2%D0%B5%D1%82%D0%BE%D0%B2%D0%B5%D0%BD-%D1%80%D0%B5%D0%BA%D0%BE%D1%80%D0%B4-%D0%BB%D0%B5%D0%B3%D0%B5%D0%BD%D0%B4-news677455.html", "text": "Лудогорец изигра 1 мач за 2 кръга (поради един отложен при странни обстоятелства) и вече смело гледа към седма поредна титла. Най-обичаните грандове в страната - ЦСКА и Левски пък са близо до поставяне на световен рекорд. Според мълви около \"червените\" и \"сините\" - и на двата стадиона се подготвят треньорски рокади. Стамен Белчев близо до изхода в съблекалнята на \"Армията\". Николай Митов на дузпата на \"Герена\". При изиграни 2 двубоя на \"армейците\" от шампионата и всъщност нула на \"сините\". Легендата Красимир Балъков се сочи като евентуален нов наставник на ЦСКА, в Левски може да заложат на чужденец. Бала междувременно изгледа дербито между \"червените\" и Лудогорец, при което успехът беше за \"орлите\". Ако промените се осъществят следващата седмица - световният рекорд ще е факт. След само общо 3 срещи от първенството, двата тима с най-голяма подкрепа от публиката - с нови треньори. За добро или за лошо, времето ще покаже?", "date": "2017.07.23", "title": "ИЗВЪНРЕДНО! Стягане на куфари - страшна чистка на \"Армията\" и \"Герена\" - световен рекорд!? Легендарен национал поглежда към \"червените\"... "}
{"url": "http://pik.bg/%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D0%BB%D0%BE%D1%80%D0%B0-%D0%BA%D1%80%D1%83%D0%BC%D0%BE%D0%B2%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F-%D1%81%D0%B8-%D0%BA%D0%BE%D1%88%D0%BC%D0%B0%D1%80-%D0%B5%D1%82%D0%BE-%D0%BA%D0%BE%D0%B5-%D0%B5-%D0%BF%D0%B0%D1%80%D0%B0%D0%BB%D0%B8%D0%B7%D0%B8%D1%80%D0%B0%D0%BB%D0%BE-%D0%BB%D0%B8%D1%86%D0%B5%D1%82%D0%BE--news677396.html", "text": "Искам да ви разкажа един момент. За пропагандата по време на процеса срещу нашите медици в Либия. За това, че някой дърпаше конците, а ние трябваше да се ориентираме по малкото информация, с която разполагахме. Имаше един момент, в който ни заведоха в болницата със заразените деца. Естествено, това блеше дирижирано и в момента, в който стъпихме там, ни чакаха едни озверели родители, които държаха болни деца. Това заяви пред Нова телевизия Лора Крумова, която коментира годишнината от освобождаването на българските медицински сестри от кошмара в Либия. \"Тълпата те поема и започва да те лашка в различни посоки. Няма въздух. Цялото това нещо е направено по начин, че да изглежда, че няма да излезеш жив от там. Соломон Паси, по това време външен министър, също беше с нас. И той не издържа. Насълзиха му се очите. Това по някакъв начин укроти хората, които са там. Всичко беше преднамерено направено\", спомни си Лора. \"Качиха ни в един автобус и аз бях толкова изплашена, че ми се парализира част от лицето\", допълни тя, спомняйки си за един от най-големите кошмари в живота си. Миролюба Бенатова допълни, че след кошмара в Либия медиците са били подложени на нов кошмар - тук, в България, от своите. \"Надявам се тази трагедия да не се повтаря и да не се налагаме ние като журналисти да я отразяваме. Тези хора са учебник по устойчивост\", заяви журналистката.", "date": "2017.07.23", "title": "ЗА ПРЪВ ПЪТ! Лора Крумова проговори за най-големия си кошмар! Ето кое е парализирало лицето й"}
{"url": "http://pik.bg/%D0%BF%D1%80%D0%B8%D1%8F%D1%82%D0%B5%D0%BB%D1%81%D0%BA%D0%BE-%D1%80%D0%B0%D0%BC%D0%BE-%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B0%D0%B2%D1%81%D1%82%D1%80%D0%B8%D1%8F-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%B9-%D0%BA%D1%8A%D0%BC-%D1%82%D1%83%D1%80%D1%86%D0%B8%D1%8F-news677404.html", "text": "Австрийският външен министър Себастиян Курц призова страните от Европейския съюз към единство в отношенията им с Турция, предаде Deutsche Welle, цитирана от Фокус. „Ще настоявам за прекратяването на преговорите с Турция за встъпване в Европейския съюз“, категоричен е Курц. Според него Съюзът трябва най-накрая да изгради ясна позиция по отношение на Анкара и вместо членство в общността, да определи условия за сътрудничеството с Турция като със съсед. Външнят министър на Австрия подкрепи новия курс на Германия по отношение на Турция. „Приветствам това, че външният министър на Германия Зигмар Габриел най-накрая даде нова оценка на положението и преразгледа отношенията с Турция“, заяви Курц. Според него последните арести на правозащитници от турските власти предизвикват „крайно безпокойство“ и са достойни за осъждане, както и „масовите арести и уволнения“ след опита за преврат отпреди година. „Все повече се убеждавам, че Турция се отдалечава от Европа“, обобщава  австрийският външен министър.", "date": "2017.07.23", "title": "Приятелско рамо! Външният министър на Австрия подкрепи Германия за политиката й към Турция"}
{"url": "http://pik.bg/%D1%81%D0%BF%D0%B5%D1%88%D0%BD%D0%BE-%D0%BF%D0%BE%D0%B7%D0%BD%D0%B0%D0%B2%D0%B0%D1%82%D0%B5-%D0%BB%D0%B8-%D1%82%D0%BE%D0%B7%D0%B8-%D0%BC%D1%8A%D0%B6-news677407.html", "text": "Полицаи от столичното Пето РУ са установили самоличността на мъж, намерен вчера неориентиран в столичния кв. \"Враждебна\". Това съобщиха от МВР. Възрастният човек не e комуникативен и не можел да съобщи нищо за себе си. Полицаите повикали лекар, който го е прегледал и установил, че е в добро общо състояние. След публикуването на снимката на открития мъж, той е бил разпознат. Установено е, че е на 71 години. Предприети са действия за издирване и уведомяване на близките му. Мъжът е настанен в болнично заведение.", "date": "2017.07.23", "title": "СПЕШНО! Познавате ли този мъж?!"}
{"url": "http://pik.bg/%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D0%BD%D0%BE%D0%B2%D0%B8%D1%8F%D1%82-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%B5%D0%BD-%D0%BF%D1%80%D0%BE%D0%B5%D0%BA%D1%82%D0%BE%D0%B7%D0%B0%D0%BA%D0%BE%D0%BD-%D1%89%D0%B5-%D0%B1%D1%8A%D0%B4%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B5%D0%BD-%D0%B7%D0%B0-%D0%BF%D1%83%D0%B1%D0%BB%D0%B8%D1%87%D0%BD%D0%BE-%D0%BE%D0%B1%D1%81%D1%8A%D0%B6%D0%B4%D0%B0%D0%BD%D0%B5--news677409.html", "text": "Правосъдният министър Цецка Цачева! Новият антикорупционен проектозакон ще бъде представен за публично обсъждане след седмица. До края на месеца проектът за нов антикорупционен закон трябва да бъде обявен за публично обсъждане. С това се ангажира правосъдният министър Цецка Цачева пред предаването „Неделя 150“ по „Хоризонт“ на БНР. Според нея, това ще позволи през септември законопроектът да бъде на вниманието на народните представители и депутатите от всички политически сили в парламента ще имат достатъчно време да се запознаят с него и да участват в дебатирането му до края на годината. Според Цачева в третия подобен законопроект до голяма степен ще са въплътени текстовете от предходните два. Тя отбеляза, че приемането на новия антикорупционен закон е ясно заявен ангажимент на правителството във връзка с изискванията на механизма за сътрудничество и проверка относно стъпките, предприети от България в сферата на съдебната реформа и борбата с корупцията и организираната престъпност. Цачева припомни, че при разработването на проектодокумента е имало гласове за запазване на възможността за разглеждане на анонимните сигнали за корупция и разработен вариант те да се проверяват и да се разглеждат, само ако се установи съответната степен на достоверност. Тези предложения, обаче, не са били приети, както и предложението да се възпроизведе нормативното изискване за т. нар. „обратна тежест на доказване“, тъй като по този начин се влиза в конфликт с основните принципи на правото. Бившият председател на Народното събрание определи като неверни твърденията, че законопроектът предвижда „механичен сбор“ от действащи институции и прехвърляне на цели дирекции от една служба към друга служба и подчерта, че в законодателните текстове се търсят връзките между компетентностите, между различните звена, за да заработи като цяло структурираният нов орган. Според Цачева е необходимо към новия единен антикорупционен орган да има аналитично звено, което да разработва политиките за предотвратяване на корупционни практики, но предложенията за добавяне на разследващи функции в компетентността му биха влезли в „много широко противоречие със сега действащата система“. Според правосъдния министър това не означава, че конкретни правомощия от ДАНС няма да преминат към този нов единен орган. Цачева очаква още между първо и второ четене на измененията в Закона за съдебната власт да бъдат направени промени, които ще позволят да се запази финансирането по европейски програми и фондове за организациите на съдии, прокурори и следователи, като законът ще даде възможност за финансиране, само ако е „в интерес на съответното професионално съсловие“. По отношение на прехвърлянето на делата за корупция от Софийския градски съд към Специализирания съд Цачева заяви: Преценихме, че е много важно да има висока степен на специализация на служители, на магистратите, които работят по тези дела и допълни, че Специализираният съд отговаря на това изискване. В коментар на аргументите, че делата се преместват в институция, където се постигат предимно споразумения за по-леки присъди, правосъдният министър подчерта, че според нея не по-малко важно от налаганите наказания е да бъдат отнемани от правонарушителите онези облаги, които са незаконно придобити. По повод на инициираната Европейска проверка на съдилищата в България Цачева подчерта, че нейната цел е новият Висш съдебен съвет да стъпи на обективен анализ за това как функционират различните части на съдебната власт. Според нея това не се прави по искане на Брюксел. Тя смята, че проверката ще даде възможност да се уточни „в кои области ще искаме да бъдем подпомогнати“, а Европейска служба за структурни реформи дава страничен външен поглед за процесите и естествено е да се възползваме от европейската солидарност в тази област. В коментар за данни, че 1,5 млрд. лева са раздадени  на политици „под масата“  от Цветан Василев, собственик на халиралата КТБ, Цачева определи този факт и тази сума като „стряскащи“. Според нея компетентните институции са предприели необходимите действия и е работено много активно от прокуратурата.", "date": "2017.07.23", "title": "Цецка Цачева: Новият антикорупционен проектозакон ще бъде представен за публично обсъждане след седмица"}
{"url": "http://pik.bg/%D1%83%D0%B6%D0%B0%D1%81-%D1%82%D0%B5%D0%BB%D0%B0%D1%82%D0%B0-%D0%BD%D0%B0-%D0%BE%D1%81%D0%B5%D0%BC-%D0%B4%D1%83%D1%88%D0%B8-%D1%81%D0%B0-%D0%BE%D1%82%D0%BA%D1%80%D0%B8%D1%82%D0%B8-%D0%B2-%D0%BA%D0%B0%D0%BC%D0%B8%D0%BE%D0%BD-%D0%BD%D0%B0-%D0%BF%D0%B0%D1%80%D0%BA%D0%B8%D0%BD%D0%B3-%D0%B2-%D1%82%D0%B5%D0%BA%D1%81%D0%B0%D1%81-news677402.html", "text": "Телата на осем души са били открити в камион, оставен на паркинг в американския град Сан Антонио в щата Тексас, съобщава AFP, цитирани от Фокус. Една от версиите, по които властите работят е, че става дума за трафик на хора. Началникът на полицията в Сан Антонио Уилям МакМанъс и началникът на противопожарната служба Чарлз Худ заявиха, че освен загиналите в камиона са открити 28 пострадали души, които са закарани в болница.", "date": "2017.07.23", "title": "Ужас! Телата на осем души са открити в камион на паркинг в Тексас"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-%D0%BB%D0%B8%D0%B3%D0%B0%D1%82%D0%B0-%D0%BD%D0%B0-%D0%B0%D1%80%D0%B0%D0%B1%D1%81%D0%BA%D0%B8%D1%82%D0%B5-%D0%B4%D1%8A%D1%80%D0%B6%D0%B0%D0%B2%D0%B8-%D0%B7%D0%B0%D1%80%D0%B0%D0%B4%D0%B8-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D0%B9%D0%B5%D1%80%D1%83%D1%81%D0%B0%D0%BB-news677410.html", "text": "Лигата на арабските държави ще проведе на 26 юли (сряда) извънредно заседание на министерско равнище за обсъждане на ситуацията в Йерусалим, предаде РИА Новости, цитирана от Фокус. „На фона на интензивните контакти през последните 24 часа и на предложенията на Йордания, които бяха подкрепени от някои страни-членки на ЛАД, бе взето решение да се проведе извънредно заседание на равнище външни министри на 26 юли за разглеждане на въпроса на агресията и последните мерки, предприети от Израел в град Йерусалим на териториите, прилежащи към джамията „Ал Акса“, заяви прессекретарят на панарабската организация Махмуд Афифи.", "date": "2017.07.23", "title": "Напрежение! Извънредно заседание на Лигата на арабските държави заради ситуацията в Йерусалим"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B8%D1%86%D0%B5%D0%B0%D0%B4%D0%BC%D0%B8%D1%80%D0%B0%D0%BB-%D0%BF%D0%BB%D0%B0%D0%BC%D0%B5%D0%BD-%D0%BC%D0%B0%D0%BD%D1%83%D1%88%D0%B5%D0%B2-%D0%BD%D0%B5-%D1%81%D1%8A%D0%BC-%D0%BE%D1%82-%D0%B3%D0%B5%D1%80%D0%B1-%D0%B0-%D0%BF%D1%80%D0%B8%D1%8F%D1%82%D0%B5%D0%BB%D0%B8-%D0%BC%D0%B5-%D0%BD%D0%B0%D1%80%D0%B8%D1%87%D0%B0%D1%82-%E2%80%9E%D0%BF%D1%80%D0%B5%D0%B4%D0%B0%D1%82-news677394.html", "text": "V Последователно е заместник-началник на Главния щаб на ВМС по операциите и заместник-командващ ВМС; аташе по отбраната в Лондон, командир на ВМС; заместник-началник на отбраната в Министерството на отбраната. Заместник-областен управител на Варна. V Роден е на 16 април 1954 г. в Генерал Тошево. Има две дъщери. - Много се изписа, особено в хода на президентската кампания, но много неща останаха неказани. И за самата служба, а и нападките срещу мен нямат нищо общо с живота ми. 35 години служих като офицер, 5 години съм бил в морско училище. 40 години и 51 дни съм бил в армията. И съм изкачил всички стъпала на командната йерархия. - Роден съм в Генерал Тошево. Майка ми и баща ми си отидоха. Бяха обикновени хора. Ако беше жив, сега татко щеше да е на 102 години. Бяхме шест деца – петима братя и една сестра. Не сме живели богато. Баща ми работеше в дърводелско предприятие и в Отечествения фронт. От средата на 60-те години беше пенсионер. Майка ми беше домакиня. Как се гледат шест деца?! - През всичко съм минал. Бил съм и доброволец на бригада, бил съм и по пионерски лагери, лагершколи. Бях сигналист – зиме и лете свирех с тръбата при вдигането на флага. Хубави бяха онези години. Наистина не беше богато, но детството ни беше щастливо, задружно. Непрекъснато сме били с братята, с приятели. В махалата през лятото в прахоляка играехме футбол, на партизани, чилик, дълго магаре. Излизахме голи сутрин, вечер се прибирахме, както и повечето деца от онова време. - Като дете гледах един филм „Влюбеният матрос“. И оттогава започнах да мечтая да стана моряк. Завърших 8-ми клас в Генерал Тошево и след това Математическата гимназия в Добрич. Оттогава, от 16-годишен, съм все на квартира.След като завърших, кандидатствах във Военноморското училище. Майка ми не искаше да ходя там, тъй като най-големият ми брат вече беше военен. Прати ме да кандидатствам машинно инжинерство, но аз и казах, че съм закъснял с пускането на документите. Така кандидатствах само в морското училище. И ме приеха. Такива бяха времената. Родителите нито знаеха какво учим, нито как учим, нито защо. Така завърших и след пет години се озовах във флота. - Да, може. Най-добре е, ако двата типа обучение са комбинирани. Във Военноморската академия в Ленинград ни учеха да воюваме. Два пъти например през 1984 година съм превземал Дания в хода на военно-обучителна игра. Правили сме десанти на Босфора. Това беше в системата на Варшавския договор. В САЩ учех не само да воювам в хода на обединени морски операции, там ни учеха да бъдем и политици. Изучавали сме как се взимат решения по националната сигурност, разпределение на ресурсите за отбрана. В щатите ни подготвяха на ниво да бъдем съветници на президента. Радвам се, че и в нашата генералщабна академия нещата са на такова стратегическо ниво. - Да, има принос, разбира се. По време на обучението ми в САЩ бях в един клас с 14 американци и един австралиец. Само аз бях студент, чийто майчин език не е английският, а и от бившия Източен блок. Отначало хич не ми беше лесно. Стоях до 2-3 часа всяка нощ да уча. Но пък ми беше интересно. Интересно им беше и на тях. Разказвал съм им. В САЩ нямаха наука оперативно изкуство. Тогава, през 1998 година, я въвеждаха. Те учеха само тактика и стратегия. - Имаше, разбира се. Главното, с което се гордея обаче, е, че не съм загубил нито един моряк. Слава богу, не съм съобщавал на майка, че е загубила сина си и не съм носил ковчези. Не го пожелавам на никого от колегите си, защото по-лошо от това няма. Но е имало какви ли не случаи. Палили са се корабите. Влизал съм да гася заради калпави моряци. Излезли да пушат, а в кухнята се пекат кюфтета и пламва. Взривявал съм и мини – поне 10 от Втората световна война. Военен миньор съм. - Плаках и за подводницата „Слава“, и за миночистача „Добротица“. По време на предизборната кампания с това ме атакуваха – че съм унищожил подводния ни флот. Нe е така. Подводницата беше останала последна. Беше в много тежко състояние и беше на вода с изключително много компромиси. Беше рисковано заради славата да имаме подводница да загробим 54-ма мъже от екипажа. Казах, че това не мога да го направя. Беше 2010-2011 година. Тогава участвах в първото българско учение по спасяване на аварирала подводница в Северния несебърсики залив. Спасителите изведоха мен и един матрос. За първи път го правеха. Беше сериозно. Но това учение показа, че повечето от системите на подводницата не работят даже в нормални условия. Изтичаше водород от батерията, който можеше да я взриви. Затова ми се случи злата участ да я отпишем. По-тежка раздяла с кораб не е имало, а аз съм във флота от 72-ра година. Бях на мостика. Дизелите се тресяха. Беше като живо. И си викам: „Аз сега ще я убия.“ И се разплаках. - Миночистачите като „Добротица“, на който бях командир, прослужиха по 40 години, а са направени за 10. Руските, които са на 2-3 години и са от по-висок клас, сега изглеждат по-зле. Минният ловец „Цибър“, който Белгия ни подари заедно с трите фрегати, страшно впечатли командващия техния флот. Влизаме при неговото посещение в базата и той пита: „Какво е това там?“ „Това е твоят кораб, Жан-Пол ван Рубенс“, му отвръщам. Той не повярва, защото неговият „Минесотис“ „вече не приличал на кораб“, преди да ни го подарят. Качи се на палубата – свети. Разплака се човекът. Така че наистина българският моряк се грижи повече за кораба, отколкото за къщата си. - Много добри. След изборите говорихме. Нито той ме е нападал, нито ние сме го нападали. Веднъж само се изказах по-остро, че е новобранец в политиката, но той е такъв, когато не знаеш как работи тази система. Тя не е опорочена, тя е нормално действаща демократична система. Затова мога да му кажа, че има изградени институции с парламентарен контрол и разделение на властите. И като военни сме били в изключително добри отношения. Уважавал съм го като пилот и командир. Той също ме е уважавал. - Случайно. Бях на ръба да стана началник на отбраната. Тогава удължиха с две години мандата на ген. Симеонов, който сега е от ДПС. А в този момент аз бях достигнал пределна възраст – 59 години, като вицеадмирал. Тогава не знам как се сетиха, във Варна имаха проблеми с областния управител. И ме поканиха да стана зам.-областен управител. Така без ден прекъсване продължих отново да се занимавам с бедствия, аварии и проблеми на хората. Влязох по-скоро в държавната администрация, а не в политиката. Не съм член на ГЕРБ, не са ме и канили. От гражданската квота съм. - В добри отношения сме. Продължавам да смятам, че тя е изключителен професионалист. Много уравновесен и улегнал човек е – честен, искрен. За нея е изключено да се каже, че е корумпирана или че участва в някакви схеми. Тя е абсолютно праволинеен български човек, издигнал се, учил, станал юрист. Аз например не знаех, че дядо и е разстрелян. Научих го по време на кампанията. Уважавам я. На мен ми казаха за номинацията ми само ден по-рано. Попитах имам ли избор, защото нямах намерение да ставам вицепрезидент. Така била решила партията. Тогава казах: „Слушам!“ И започнах кампанията. Беше като в казармата малко, където цял живот са ме вдигали по тревога в 4 сутринта. Ама аз затова съм свикнал да не спя. Направо ме пратиха в боя. Козирувах. Щом съм се хванал. Казах на нашия лидер – генерал Борисов, че съм с тях. И че офицерите последни напускат кораба. „Ако се давим, ще се удавим заедно.“ За съжаление, много от близките ми приятели, с които сме служили години наред, продължават да говорят, че съм предател. Аз не съм нито във фашистка партия, нито в чужда партия. ГЕРБ е българска партия. С нищо не съм предал България въпреки евроатлантическите си виждания и държа на принципите, на които цял живот съм държал – на честност, на откритост, на колегиалност. Затова не смятам, че съм предател. - Обичам да ходя за риба и на лов. Имам две големи дъщери и три внучета. Голямата – Весела, завърши в Англия, омъжи се там. Има две дечица – Алекс и Мила. Зорница пък си е във Варна, нейният син се казва Самуил. Много се гордея с него, защото е голям футболист. Играе в детския отбор на „Черно море“. Голяма слабост ми е. Много обичам да чета книги. Повечето неща са свързани с историята, с военното изкуство. Като се върнах от Щатите, повечето от книгите ги чета в оригинал. Много обичам Том Кланси – има много хубав и реалистичен английски. Много се задълбах в историята на Македония и Добруджа. Нищо почти не се знаеше за фронта с Русия и Румъния през 1916 година. Баща ми под сурдинка говореше за Тутракан. Криеше се какво точно е станало. Там се задълбах и се гордея с нашите дядовци. 120 000 души са оставили костите си. Това са били истински мъже, а за България войната не е била империалистическа. Тя е била освободителна, да се обедини Отечеството. - Обитавам апартамент от 68 кв. м, предоставен ми от армията. Доста години карах една „Шкода“ – 120 L, защото трябваше да чакам още 5-6 години за жигули. Така и не го дочаках. Шкодата я карах 17 години. След това карах едно рено и сега карам един „Нисан Терано“. Купих си го в Лондон като аташе по отбраната. Не мога да се разделя с него. С десен волан е. Това е единственият автомобил с десен волан на паркинга пред парламента. Казват, че не ми отивал. А аз отвръщам, че колата ми е вярна. В нея ми е всичко. В тая кола мога да оживея и в зима, и в наводнение. Вътре са ми всички въдици, въжета, кирки, лопати. И защото всяка седмица пътувам до Варна – отиване и връщане, животът ми минава в колата. На два месеца сменям маслото. На 10 000 км. - Радвам се, че ми се отдаде възможност да бъда в парламента. Народното събрание съвсем не е това, което се говори за него. Има и много свестни хора, много честни хора, не всички са бандити. Отрицателният рейтинг се създава изкуствено. Затова съм оптимист. Не трябва да се забравя, че сме парламентарна република. Президентската кампания ми донесе това, че останах свободен човек.", "date": "2017.07.23", "title": "САМО В ПИК И \"РЕТРО\"! Вицеадмирал Пламен Манушев: Не съм от ГЕРБ, а приятели ме наричат „предател”"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-%D0%BE%D1%82%D0%BD%D0%BE%D1%81%D0%BD%D0%BE-%D0%B8%D0%B7%D0%B0%D1%80%D0%B5%D0%BB-%D0%B8-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%81%D0%BA%D0%B0%D1%82%D0%B0-%D0%B0%D0%B2%D1%82%D0%BE%D0%BD%D0%BE%D0%BC%D0%B8%D1%8F-news677365.html", "text": "Съветът за сигурност на ООН ще проведе утре (б.р на 24 юли) извънредна среща, на която ще се обсъди скорошното насилие между израелците и палестинците, най-кървавото през последните години, съобщава Voice of America, цитирани от Фокус. Сблъсъци избухнаха в Стария град на Йерусалим, където стотици мюсюлмани проведоха вечерна молитва пред него, след като им бе отказан достъп. Избухнаха улични протести, при които десетки палестинци бяха ранени. По-късно в района на Хамиш палестинец нападна израелско семейство в дома му, убивайки двама негови членове. Израелският премиер Бенямин Нетаняху осъди нападението, определяйки го  като „терористичен акт, извършен от животно, подпален от неприкрита омраза“.", "date": "2017.07.23", "title": "Извънредна среща на Съвета за сигурност на ООН относно Изарел и Палестинската автономия"}
{"url": "http://pik.bg/%D0%BC%D0%B5%D1%87%D1%82%D0%B0%D0%BD-%D0%B4%D0%B5%D0%B1%D1%8E%D1%82-%D0%B0%D0%BD%D0%B4%D1%80%D0%B5%D0%B9-%D0%B3%D1%8A%D0%BB%D1%8A%D0%B1%D0%B8%D0%BD%D0%BE%D0%B2-%D1%82%D1%80%D1%8A%D0%B3%D0%BD%D0%B0-%D1%81-%D0%B3%D0%BE%D0%BB-%D0%B2-%D0%B4%D0%B6%D0%B5%D0%BD%D0%BE%D0%B0-%D0%B2%D0%B8%D0%B4%D0%B5%D0%BE-news677364.html", "text": "Българският нападател Андрей Гълъбинов направи мечтан дебют за новия си тим Дженоа. Българският национал вкара гол за победата на тима си над Хофенхайм с 3:2 в контрола. Гълъбинов започна двубоя като резерва и се появи на терена в 65-ата минута. В 84-ата минута българинът вкара красив гол, с който донесе успеха за тима си.", "date": "2017.07.23", "title": "Мечтан дебют! Андрей Гълъбинов тръгна с гол в Дженоа (ВИДЕО)"}
{"url": "http://pik.bg/%D0%B0%D0%BB%D0%BA%D0%BE%D1%85%D0%BE%D0%BB-%D0%BF%D1%80%D0%B0%D1%82%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%BF%D0%BE%D0%B2%D0%B5%D1%87%D0%B5-%D0%BE%D1%82-90-%D0%B4%D1%83%D1%88%D0%B8-%D1%81%D0%BB%D0%B5%D0%B4-%D1%85%D0%B8%D0%BF-%D1%85%D0%BE%D0%BF-%D0%BA%D0%BE%D0%BD%D1%86%D0%B5%D1%80%D1%82-%D0%B2-%D1%81%D0%B0%D1%89-news677367.html", "text": "Повече от 90 души са били приети по спешност в болница заради натравяне с алкохол по време на концерт с участието на американския хип-хоп изпълнител Chance the Rapper в щата Кънектикът, съобщава USA Today, като се позовава на информация от местната полиция. Повечето от пострадалите са били тийнейджъри и младежи на малко над 20-годишна възраст. Отбелязва се, че при пристигането на органите на реда на мястото на концерта почти всички присъстващи вече са били порядъчно пияни, като е имало и хора, които са били в безсъзнание, след като са прекалили с алкохола.", "date": "2017.07.23", "title": "Алкохол прати в болница повече от 90 души след хип-хоп концерт в САЩ"}
{"url": "http://pik.bg/%D1%82%D1%83%D1%80%D0%B8%D1%81%D1%82-%D0%BF%D0%B0%D0%B4%D0%BD%D0%B0-%D0%BE%D1%82-%D1%81%D0%BC%D0%BE%D0%BB%D1%8F%D0%BD%D1%81%D0%BA%D0%B8%D1%82%D0%B5-%D0%B2%D0%BE%D0%B4%D0%BE%D0%BF%D0%B0%D0%B4%D0%B8-%D1%81%D0%BF%D0%B5%D1%88%D0%BD%D0%BE-%D0%B3%D0%BE-%D0%BE%D1%82%D0%BA%D0%B0%D1%80%D0%B0%D1%85%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news677374.html", "text": "Планински спасители са транспортирали в болница турист, паднал от Смолянските водопади. Това съобщиха за „Фокус“ от Планинската спасителна служба (ПСС) към Българския червен кръст (БЧК). Човекът е паднал от горния водопад. Откаран е в болница. Акцията се е осъществила във вчерашния ден и в нея са се включили 4 спасители.", "date": "2017.07.23", "title": "Турист падна от Смолянските водопади! Спешно го откараха в болница"}
{"url": "http://pik.bg/%D0%BF%D0%BE%D0%BC%D0%BD%D0%B8%D1%82%D0%B5-%D0%BB%D0%B8-%D1%82%D0%B8%D1%80%D0%B0%D0%B4%D0%B6%D0%B8%D1%8F-%D0%B8-%D0%B1%D0%B0%D1%80%D0%BC%D0%B0%D0%BD---%D0%B5%D0%BB%D0%B8%D1%82%D0%BD%D0%B8%D1%82%D0%B5-%D0%BF%D1%80%D0%BE%D1%84%D0%B5%D1%81%D0%B8%D0%B8-%D0%BD%D0%B0-%D1%81%D0%BE%D1%86%D0%B0-news677366.html", "text": "Като бях ученик, имах приятел, чийто баща беше тираджия. Щом се върнеше от курс, задължително канеха и мен, за да ме почерпят с шоколад във вид на златен долар. А приятелят ми получаваше западни дънки и още куп други подаръци. Майка му – блузи, шалове, бижута. Да си кажа право, завиждах му. По времето на социализма да бъдеш тираджия беше доста престижно. Тогава хората упражняващи на пръв поглед обикновените професии като барман, занаятчия, таксиджия, бензинджия, склададжия, пилот или продавач в Кореком се смятаха за елита на соца. Това важеше и за международните шофьори или т. нар. тираджии, съобщава \"Флагман\". Популярността на „тираджиите“ заради нелегалната търговия със западни стоки и сравнително високия им за времето жизнен стандарт превърна професията им в една от най-желаните, за която е трябваха връзки и пари на ръка, за да се вредиш. Знаеш обаче, че добереш ли се веднъж до кормилото на ТИР-а, лесно ще ги избиеш. Най-важното бе, че обикаляш цяла Европа и отвъд нея във време, когато повечето хора у нас само мечтаеха за това. „Тираджиите“ са едни от най-типичните представители на „работническата класа“ и бяха на дъното на социалната йерархия – те са не особено образовани, без специална квалификация и не са много високо платени. От друга страна, като част от хората, които пътуват най-често в чужбина, имаха достъп до някои от най-желаните привилегии по времето на социализма – контакт със западния свят и притежаване на твърда валута. Индивидуалната търговия с легално или нелегално внесени стоки от чужбина също бе изключително доходна. Поради достъпа им до невъзможни за обикновения човек тогава стоки, беше от голямо битово значение да имаш познат „тираджия”. Те можеха да извършват нелегална търговия с  дефицитни стоки като  дънките, които вървяха по 50-70 лв. чифта, сума колкото половината от средната работна заплата за страната тогава. Тъкмо те бяха и едни от първооткривателите на чалгата чрез слушането на „сръбско” в окичената им с разголени жени шофьорска кабина.", "date": "2017.07.23", "title": "ПОМНИТЕ ЛИ? Тираджия и барман - елитните професии на соца"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B5%D1%86-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D1%81%D0%B1%D0%BB%D1%8A%D1%81%D1%8A%D1%86%D0%B8-%D1%81-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D0%B2-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-news677372.html", "text": "Палестинец е починал от раните си, получени след като участвал в сблъсъци с израелски военни в покрайнините на Йерусалим, съобщават от Министерството на здравеопазването на Палестина. „Младежът е получил тежки наранявания в гърдите, в района на Ал-Азария. Той е бил приет в държавната болница в Йерихон, след което е бил транспортиран в медицинския комплекс Рамала. Там обаче лекарите само констатирали смъртта му“, се посочва в официално изявление на здравното министерство на Палестина.", "date": "2017.07.23", "title": "Инцидент! Палестинец загина след сблъсъци с израелски военни в Йерусалим"}
{"url": "http://pik.bg/%D0%BF%D1%80%D0%BE%D0%B1%D0%BD%D0%BE-%D0%B2-%D0%BA%D0%B8%D1%82%D0%B0%D0%B9-%D1%81%D1%82%D0%B0%D1%80%D1%82%D0%B8%D1%80%D0%B0%D1%85%D0%B0-%D1%82%D0%B5%D1%81%D1%82%D0%BE%D0%B2%D0%B5%D1%82%D0%B5-%D0%BD%D0%B0-%D0%BD%D0%B0%D0%B9-%D0%B1%D1%8A%D1%80%D0%B7%D0%B8%D1%8F-%D0%B2%D1%8A%D0%B7%D0%B4%D1%83%D1%88%D0%B5%D0%BD-%D0%B2%D0%BB%D0%B0%D0%BA-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B2%D0%B8%D0%B4%D0%B5%D0%BE-news677376.html", "text": "В китайския град Циндао, провинция Шандун стартираха тестовете на най-бързия въздушен влак в Китай, който носи името „Небесният влак“, съобщава CGTN. Според инженерния екип, отговарящ за производството на влака, въпреки че става дума за тестове, които са в съвсем начален етап, влакът вече е регистрирал няколко рекорда. Като качества новият влак превъзхожда три пъти обичайното метро. „Небесният влак“ е създаден от китайската компания CRRC Qingdao Sifang.  Като общи характеристики е ултралек, със средни показатели като скорост и интензивност на движение. Очакванията са новият влак да бъде използван в планински райони и в големите градове. „Използвана е най-нова технология на електродвигателя с постоянни магнити, която дава на влака предимство пред други видове транспортни системи – по-голяма мощност, по-малък физически обем, максимално ниско ниво на шум, леко тегло. Всичко това дава възможност за повишаването на ефективността на експлоатация“, отбелязва техническият директор на проекта Лю Юйвен. Влакът се придвижва по монорелсов път, на височина между 5 и 10 метра над земята. Композицията може да е от три, четири или пет вагона. Максимално във влака може да се поберат до 510 пътници. Максималната скорост на влака е около 70 километра в час.", "date": "2017.07.23", "title": "Пробно! В Китай стартираха тестовете на най-бързия въздушен влак в страната (ВИДЕО)"}
{"url": "http://pik.bg/%D1%81%D0%BF%D0%B0%D1%81%D0%B5%D0%BD%D0%B8%D0%B5-%D0%B2%D1%8F%D1%80%D0%B0%D1%82%D0%B0-%D0%B2-%D0%B1%D0%BE%D0%B3%D0%B0-%D0%BF%D0%BE%D0%BC%D0%BE%D0%B3%D0%BD%D0%B0%D0%BB%D0%B0-%D0%BD%D0%B0-%D0%BC%D0%BB%D0%B0%D0%B4%D0%B5%D0%B6-%D0%B4%D0%B0-%D1%81%D0%B5-%D0%B8%D0%B7%D0%BC%D1%8A%D0%BA%D0%BD%D0%B5-%D0%BE%D1%82-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8%D1%82%D0%B5-news677373.html", "text": "Фотографът Иво разказа пред Би Ти Ви, как е успял да се измъкне от ависимостта си от наркотици чрез вярата в Бога. „Започнах на 17 години – спомня си Иво. - Кодеин, котерпин… Търсех бягство от реалността. Първите четири години живеех, за да се друсам. Вторите четири години се друсах, за да живея. Това е парадоксът – че в началото, когато можеш да спреш, не искаш, а после, когато искаш да спреш, вече не можеш. Горе-долу в средата на този период осъзнах, че вече съм в сериозен капан. И започнах да си мисля за някакво измъкване, но вече беше късно”. Иво добавя, че един наркоман не бил могъл да си представи живота извън рамките на наркотиците. Заради това и всеки ден започва да употребява всякакви вещества, за да остане жив. „Много е трудно, понеже спирането на наркотиците е само началото на изцелението – заявява Иво. - След това да се приобщиш към живота, да свикнеш със социалния живот, който е извън рамката на дрогата, е много трудно. Да се ресоциализираш, да се научиш да живееш и да функционираш като нормален човек. Ако не промениш средата, ако не скъсаш със старата среда и не я промениш изцяло с нови хора, ново обкръжение, което няма общо с проблема „зависимост”, е почти невъзможно за мен един човек да си промени живота. Аз се обърнах към вярата. И това беше тотална трансформация на живота ми”. „Тези хора са изхвърлени на улицата – обяснява психиатърът доктор Иван Добринов. - Колкото и добър ефект да постигнем в болницата, в деня на изписването човекът се връща при старите приятели. Един наш пациент казваше: „В блока, където живея, имаме двама дилъри, трима наркомани и гаджето ми се друса”. Колко време може да изкара той в тази среда?”. Преди 12 години Иван Генов отдава живота си на Бог. Проблемът „зависимости” застава на пътя му веднага. „За първи път се сблъсках още първата година, когато станах свещеник – разказва отец Иван. - И то за човек, който е завършил богословие. Човек, който е от нашите среди. Богослов, който продължава за съжаление да е зависим – от алкохола. Човек, когато е под зависимост, слуша друго аз. Не слуша своето собствено аз. Т.е. не взема решения. И от тази гледна точка може да се каже наистина, че някой път под въздействието на наркотика, дяволът може да влезе в човека и да разговаря от негово име”. Макар че не успява да помогне на приятеля си в борбата с алкохола, отец Иван приема за своя мисия да връща жаждата за живот на зависимите. „Виждам, че всеки един от тези зависими има нужда първо от любовта, второ от вярата, защото те трябва да намерят пътя в своя живот, смисъла на живота. Да го осмислят. Смисълът на живота е човек да остави след себе си нещо добро”, казва отец Иван. А доброто, което самият той иска да остави, е център, в който излекувалите тялото си наркомани да могат да излекуват и духа си.", "date": "2017.07.23", "title": "Спасение! Вярата в Бога помогнала на младеж да се измъкне от наркотиците"}
{"url": "http://pik.bg/%D0%BE%D0%BF%D0%B5%D1%80%D0%B0%D1%86%D0%B8%D1%8F-%D1%81%D0%BF%D0%B5%D1%86%D1%81%D0%BB%D1%83%D0%B6%D0%B1%D0%B8%D1%82%D0%B5-%D0%B2-%D0%B8%D0%B7%D1%80%D0%B0%D0%B5%D0%BB-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BB%D0%B8-25-%D0%BF%D0%BE%D0%B4%D0%B4%D1%80%D1%8A%D0%B6%D0%BD%D0%B8%D1%86%D0%B8-%D0%BD%D0%B0-%D1%85%D0%B0%D0%BC%D0%B0%D1%81-news677375.html", "text": "Спецслужбите в Израел са задържали 25 поддръжници на ХАМАС, сред които и високопоставени представители на палестинските ислямисти, съобщава РИА Новости, като се позовава на официално съобщение на антитерористичната спецслужба ШАБАК. „В рамкте на съвместна операция на ШАБАК и на армията на Израел 25 активисти на ХАМАС бяха задържани през изминалата нощ“, се посочва в съобщението.", "date": "2017.07.23", "title": "Операция! Спецслужбите в Израел са задържали 25 поддръжници на ХАМАС"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B0-%D0%BC%D0%BE%D1%89-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B3%D0%B5%D0%BD%D0%B5%D1%80%D0%B0%D0%BB-%D0%BF%D1%80%D0%B8%D0%B7%D0%BD%D0%B0-%D1%80%D1%83%D1%81%D0%B8%D1%8F-%D0%B5-%D0%BD%D0%B0%D0%B9-%D1%81%D0%B5%D1%80%D0%B8%D0%BE%D0%B7%D0%BD%D0%B0%D1%82%D0%B0-%D0%B7%D0%B0%D0%BF%D0%BB%D0%B0%D1%85%D0%B0-news677350.html", "text": "Председателят на Комитета на началниците на щабове на Въоръжените сили на САЩ, генерал Джозеф Данфорд, смята че Русия има най-голям потенциал във военната сфера от държавите, представляващи заплаха за Вашингтон. Генералът направи изявлението си по време на конференция по сигурността проведена в Аспен, щата Колорадо, съобщаваТАСС. Данфорд, подчерта че „Русия – това е най-сериозната заплаха“ от всички, с които се сблъсква САЩ. Сред противниците на Вашингтон той посочи още Северна Корея, Иран и Китай. Генералът, смята че от изброените държави „Русия притежава най-голям потенциал във военно отношение“ и че \"САЩ не трябва да допускат конфронтация с Русия, тъй като става дума за ядрена държава\". \"Нашата задача е да не допускаме конфронтация с Русия като с ядрена държава, но в този контекст не бива да забравяме, че тя е и ядрена огромна заплаха\", заявява генералът. Във връзка с признатия факт, че Русия притежава \"най-големия военен потенциал\" Джозеф Данфорд предлага да нарасне партньорството й с НАТО. По-рано във военното ведомство на САЩ заявяваха, че всички въпроси спрямо Русия трябва да бъдат решавани от позицията на силата.", "date": "2017.07.23", "title": "ВОЕННА МОЩ! Американски генерал призна: Русия е най-сериозната заплаха!"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B5%D1%82%D0%BE-%D0%BA%D0%BE%D0%B3%D0%BE-%D0%BF%D1%80%D0%B5%D0%B1%D0%B8%D1%85%D0%B0-%D1%80%D0%BE%D1%87%D0%B0%D1%82%D0%B0-%D0%B8-%D1%85%D0%BE%D1%80%D0%B0%D1%82%D0%B0-%D0%BC%D1%83-%D0%B2-%D0%B1%D0%B0%D1%80-%D0%B1%D0%B8%D0%BA%D0%B8%D0%BD%D0%B8-news677419.html", "text": "Някогашното острие на „Господари на ефира“ Христо Бардуков е един от пострадалите при боя в созополския бар „Бикини“, научи \"Флагман\" от отлично информирани източници. Бардуков, който само до преди месец беше общински съветник, е управител на заведението. Припомняме, че група от 13 души, начелото с Георги Джендов, Димитър Харалампиев-Рочата започва да троши и да троши наред и пребива охраната и управителя. Според очевидци бандата е била въоръжена с мачетета и тейзъри. Собствениците на „Бикини“ недоумяват как въобще се е стигнало до подобно нещо. Те не са местни и нямали конфликт с никого от крими средите. Според тях обаче цялата ситуация приличала на показно нахлуване. „Това се случваше през 90-те години. Потресен съм! Нямам думи!“, каза за \"Флагман.\" един от собствениците на „Бикини“. Христо Бардуков и трима мъже от охраната на заведението са най-сериозно пострадали след мелето. Около час след случката Бардуков използва личния си профил във Фейсбук, за да благодари на полицията.", "date": "2017.07.23", "title": "ШОКИРАЩИ ПОДРОБНОСТИ! Ето кого пребиха Рочата и хората му в бар \"Бикини\""}
{"url": "http://pik.bg/%D0%BF%D0%BE%D0%BA%D1%8A%D1%80%D1%82%D0%B8%D1%82%D0%B5%D0%BB%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%87%D0%B8%D1%8F%D1%82%D0%BE-%D0%B4%D1%8A%D1%89%D0%B5%D1%80%D1%8F-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%B8%D0%BD-%D0%BA%D0%B8%D1%82-%D1%80%D0%B0%D0%B7%D0%BA%D0%B0%D0%B7%D0%B2%D0%B0-%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89-news677369.html", "text": "Опасната игра \"Син кит\", която увлича и погубва десетки млади хора по света, е почернила и семейството на български емигранти в САЩ. 16-годишно момиче (да я наречем Мария) слага край на живота си заради смъртоносната игра. Пред Нова телевизия се осмелява да говори бащата. Майката все още няма сили. Бащата от 8 години е разведен със съпругата си. Но това не е повлияло на отношенията с децата му. \"Винаги е имало любов. Казвал съм й - обичам те толкова много и за теб съм готов да умра. А тя ми казва: \"Знам, тате\", разказва мъжът. \"През последно време беше трудно да се комуникира с нея. Отговаряше с \"да\" или \"не\". Опитвах се да говоря с нея - да я питам какво мисли за живота. \"Ами какво е животът - раждаш се и умираш\", ми отговаряше тя\", споделя през сълзи бащата. Покрусеният мъж призовава всички хора да бъдат бдителни за своите деца. \"Червената лампичка за родителите - ако видят промяна в държанието на децата си. Ако изчезне усмивката им, ако се затворят\", съветва почерненият баща. \"Всяко лято последните няколко години се занимавах с нея да учим български. Три дена преди да се случи това, разбрах, че тя може и да чете на руски\", казва още мъжът. По-късно близките й откриват писма, написани на руски и портрет на 17-годишната Рина Паленкова от Русия. Нейното сбогом-селфи, преди да се самоубие, стана най-споделяната снимка в руската социална мрежа през ноември 2015 г. Това е първият случай, който отключи спекулациите около опасната онлайн игра и оттогава се заговори за „Син кит”. Допуска се, че момичето се е свързало с руски последователи на фаталната игра. Смъртоносната рулетка е с корени от Русия. Тамошните гурута дават наставления за самонараняване. А последното е \"Срещни се със Синия кит\", което означава \"Самоубий се\". Филип Будейкин, създателят на смъртоносната игра в Русия, в момента е в ареста. Той нарича своите жертви \"биологичен отпадък\" и се смята за месия, твърдейки, че така \"ще прочисти обществото\". На 1 юни, Деня на детето, властите в Джорджия разбират, че Мария се е самоубила. Това е първият случай на самоубийство на дете в щата, свързан с играта \"Син кит\". Описва дъщеря си като талантлив артист, чиято дарба да рисува е успяла умело да прикрие дълбоко пазени тайни в картините й.", "date": "2017.07.23", "title": "ПОКЪРТИТЕЛНА ИЗПОВЕД! Българин, чиято дъщеря се самоубива заради \"Син кит\", разказва потресаващи неща..."}
{"url": "http://pik.bg/%D1%87%D0%B5%D1%80%D0%BD%D0%B0-%D0%BA%D0%BB%D0%B0%D1%81%D0%B0%D1%86%D0%B8%D1%8F-%D0%B8%D0%BD%D0%B4%D0%B8%D1%8F-%D0%BD%D0%B0-%D1%82%D1%80%D0%B5%D1%82%D0%BE-%D0%BC%D1%8F%D1%81%D1%82%D0%BE-%D0%B2-%D1%81%D0%B2%D0%B5%D1%82%D0%B0-%D0%BF%D0%BE-%D0%B1%D1%80%D0%BE%D0%B9-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8-%D0%B0%D0%BA%D1%82%D0%BE%D0%B2%D0%B5-%D0%B7%D0%B0-%D0%BC%D0%B8%D0%BD%D0%B0%D0%BB%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-news677377.html", "text": "Индия заема трето място в списъка с държавите с най-голям брой терористични атаки с жертви по миналата година, отстъпвайки единствено на Ирак и Афганистан и задминавайки Пакистан, предава ТАСС, позовавайки се на местни медии. „Индия настигна Пакистан и зае трета позиция в списъка с държавите, сблъскали се с терористични атаки през 2016 година по брой смъртни случаи и ранени“, се посочва в доклад, изготвен по заповед на Държавния департамент на САЩ. От 11 072 терористични атаки през 2016 година по света, в Индия са извършени 927.  В Пакистан те са били 734. В доклада се отбелязва, че две трети от атаките в Индия са организирани от леви екстремисти – наксалити. Според доклада движението на наксалитите-маоисти е третата по брой жертви терористична групировка в света след „Ислямска държава“ и талибаните, задминавайки дори и нигерийската „Боко Харам“. Фокус", "date": "2017.07.23", "title": "Черна класация! Индия на трето място в света по брой терористични актове за миналата година"}
{"url": "http://pik.bg/%D0%BD%D0%B5%D0%B2%D1%8F%D0%BD%D0%B0-%D0%B2%D0%BB%D0%B0%D0%B4%D0%B8%D0%BD%D0%BE%D0%B2%D0%B0-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D0%BC%D0%B5%D0%B4%D0%B0%D0%BB-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D0%B8%D0%B3%D1%80%D0%B8-%D0%B2-%D0%BF%D0%BE%D0%BB%D1%88%D0%B0-news677379.html", "text": "Най-добрата ни състезателка по художествена гимнастика в момента Невяна Владинова остана без медал от състезанието от Световните игри във Вроцлав. Владинова завърши четвърта на лента с резултат 15.900 точки, като това бе и най-предното й класиране на турнира. На бухалки българката допусна грешки и остана седма. В първия ден от турнира състезателката ни завърши на пето място на топка и на осмо на обръч.", "date": "2017.07.23", "title": "Невяна Владинова остана без медал на Световните игри в Полша"}
{"url": "http://pik.bg/%D0%BE%D0%B1%D0%BB%D0%B0%D1%81%D1%82%D0%B5%D0%BD-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%B7%D0%B0%D0%B4%D1%8A%D1%80%D0%B6%D0%B0-%D1%88%D0%BE%D1%84%D1%8C%D0%BE%D1%80-%D1%81-35-%D0%BF%D1%80%D0%BE%D0%BC%D0%B8%D0%BB%D0%B0-news677380.html", "text": "Областният управител на Кърджали Никола Чанев задържа мъртво пиян шофьор зад волана. След като вика полиция, дрегерът отчита рекордните 3,55 промила алкохол, съобщава Нова телевизия. Така е предотвратена възможна катастрофа на пътя Ардино – Кърджали в района на село Кьосево.", "date": "2017.07.23", "title": "Областен управител задържа шофьор с 3,5 промила"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%B8%D0%B7%D0%B3%D0%BE%D1%80%D1%8F-%D1%82%D0%B0%D0%B7%D0%B8-%D0%BD%D0%BE%D1%89-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news677388.html", "text": "Лек автомобил е изгорял тази нощ в Благоевград, съобщи Радио „Фокус“ – Пирин. Според информацията колата е била паркирана на ул. „Николай Петрини“. Пристигналите на мястото на инцидента пожарникари успели да загасят бързо пламъците, но напълно е изгоряла задната част и купето на автомобила. Причините за палежа не са ясни.", "date": "2017.07.23", "title": "Екшън! Автомобил изгоря тази нощ в Благоевград"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BA%D0%BE%D0%BD%D0%B3%D1%80%D0%B5%D1%81-%D0%BE%D0%B1%D0%B5%D0%B4%D0%B8%D0%BD%D0%B5%D0%BD-%D0%B7%D0%B0-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D0%BF%D1%80%D1%8F%D0%BC%D0%BE-%D0%B8%D1%80%D0%B0%D0%BD-%D0%B8-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news677331.html", "text": "Конгресмените републиканци и демократи от американският конгрес са достигнали до съгласие относно закона, който да позволи допълнителни санкции Иран и Северна Корея, предаде Ройтерс, цитиран от Фокус. Законът за „Противопоставяне на иранската дестабилизираща дейност“ бе приет от Сената преди месец, но бе задържан от долната камара, след като републиканците предложиха в него да се включат и санкциите срещу Северна Корея. И двете камари на Конгреса ще трябва да гласуват отново ревизирания закон. „Важно е допълнението със Северна Корея да не попречи на Конгреса веднага да приложи и законодателство за руските санкции и да изпратим пред президента този закон преди лятната ваканция“, посочи конгресменът – демократ Нанси Пелоси. Според редица конгресмени проектозаконът би изпратил на президента Доналд Тръмп послание да запази твърда линия срещу Русия.", "date": "2017.07.23", "title": "Американският конгрес обединен за нови санкциите спрямо Иран и Северна Корея"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B8%D1%81%D0%BA%D0%B0-%D1%81%D0%B2%D0%BE%D0%B1%D0%BE%D0%B4%D0%B5%D0%BD-%D0%B4%D0%BE%D1%81%D1%82%D1%8A%D0%BF-%D0%B4%D0%BE-%D1%81%D0%B2%D0%B5%D1%89%D0%B5%D0%BD%D0%B0-%D0%B4%D0%B6%D0%B0%D0%BC%D0%B8%D1%8F-%D0%B0-%D0%BD%D0%B5-%D0%BF%D1%80%D0%BE%D0%B2%D0%B5%D1%80%D0%BA%D0%B8-news677332.html", "text": "Президентът на Турция Реджеп Таийп Ердоган призова международната общественост да предприеме незабавни мерки срещу наложените от Израел ограничения на достъпа до свещената за мюсюлманите джамия Ал-Акса в Ерусалим, съобщава хюриет, цитиран от Фокус. „Детекторите за метал и другите ограничения трябва да бъдат незабавно премахнати и да се върнем към обичайното статукво. Всички трябва да са нащрек за провокации в тези опасни времена“, написа Ердоган в съобщението си до пресата. „Като председател на заседанието на форума „Организация за ислямско сътрудничество“, призовавам международната общност да предприеме незабавни действия срещу възпрепятстването на свободата на поклонничеството“. Ердоган заяви, че затварянето на достъпа до храма за три дни и последвалото въвеждане на ограничения в достъпа до храма Ал-Акса е „неприемливо“.", "date": "2017.07.23", "title": "Ердоган иска свободен достъп до свещена джамия, а не проверки"}
{"url": "http://pik.bg/%D0%B4%D0%BE%D0%B1%D1%80%D0%BE-%D1%81%D1%8A%D1%80%D1%86%D0%B5-%D0%B0%D0%BD%D0%B3%D0%BB%D0%B8%D1%87%D0%B0%D0%BD%D0%BA%D0%B0%D1%82%D0%B0-%D0%B5%D0%BC%D0%B8%D0%BB%D0%B8-%D0%BA%D0%B8%D1%80%D0%BE%D0%B2-%D0%B8%D0%B7%D0%B1%D1%80%D0%B0-%D0%B4%D0%B0-%D1%80%D0%B0%D0%B1%D0%BE%D1%82%D0%B8-%D0%BA%D0%B0%D1%82%D0%BE-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D0%B5%D1%86-%D0%B2-%D0%B1%D0%B5%D0%B6%D0%B0%D0%BD%D1%81%D0%BA%D0%B8%D1%8F-%D0%BB%D0%B0%D0%B3%D0%B5%D1%80-%D0%B2%D1%8A%D0%B2-news677370.html", "text": "26-годишната англичанка Емили Киров решава да промени живота си, като в началото на годината пристига в София за да работи като доброволец в бежанския лагер във „Враждебна“. Киров разказва историята си пред Би Ти Ви. „Никога досега не съм живяла по-дълго в България – споделя Емили. - Много исках да дойда тук, да уча български по-добре и да бъде по-близо до тази част на моето сърце. Баща ми е българин. И знам, че има много хора в България, които имат нужда от помощ. Исках да дойда тук и да дам моя опит, моето време, моята енергия, моята любов за хората, които имат нужда. И затова мисля, че вече беше време да дойда в България”. Бащата на Емили е българин, а майка й - англичанка. Въпреки че е родена и израснала във Великобритания, в дома й се говорило на български, а ваканциите прекарвала в София. 20 години по-късно Емили превръща опустелия апартамент на баба си в свой нов дом. „Беше трудно, януари месец беше доста студено. Аз не съм свикнала с такова време! Беше трудно с езика. Аз още уча български, правя много грешки, не разбирам всичко. Но все пак, като се преместиш някъде, като промениш някаква част от своя живот, който ти си решил сам – тогава се усещаш много доволен”, допълва тя. В началото, когато обявила, че заминава за България, баща й си мислел, че се шегува. „Той знае, че аз имах стабилна работа в Англия, хубава организация там, нямаше лоши неща. И той като всички българи и бащи се притеснява. Но все пак много се радва за мен”, разказва Емили. В Англия тя завършва история, но работата й тук няма нищо общо със специалността й. Сега работи с деца бежанци и с ромски деца. „Виждам, че децата имат нужда хората да вярват, че те имат бъдеще, че един ден те ще могат да отидат да работят като другите хора. И това е най-тъжното – че цели такива групи искат да учат, още са малки, още не знаят за трудните неща в нашия свят”, посочва Емили. В бежанския център тя е учител. За първи път отделя от времето си за доброволчество още в университета. „Отидох до Уганда, в Африка Работих там със зъболекари. Преподавахме с различни доброволци от Уганда – как да ходят в различни градове и да говорят за тяхната организация - спомня си Емили Киров. - Харесвам да работя с хора, които са от други места. Не искам да ходя цял живот така и да говоря само с хора, които изглеждат като мен, които говорят като мен. Аз много обичам моя живот, защото имам приятели от целия свят”. Емили не знае дали ще остане в България още дълго, но е категорична, че много обича страната и с всеки месец се чувства по-близо до това да е българка. А следващият еднопосочен билет ще бъде за там, където има нужда от енергията, времето и доброто сърце на едно 26-годишно момиче от Англия. „Не може само един човек да промени света. Аз не опитвам да правя това, но се вижда, че има толкова много чудесни организации, които отиват там с желание, с енергия. Аз знам, че заедно ние можем да променим техния живот. И знам, че ако не вярвам, че ще го променя – това няма да става. Всеки ден отивам с това желание. Вярвам, че днес ще научат нещо. Един ден техният живот ще бъде различен”, категорична е Емили.", "date": "2017.07.23", "title": "Добро сърце! Англичанката Емили Киров  избра да работи като доброволец в бежанския лагер във „Враждебна“"}
{"url": "http://pik.bg/%D1%82%D0%B5%D0%B6%D1%8A%D0%BA-%D1%81%D0%BF%D0%BE%D0%BC%D0%B5%D0%BD-%D0%BD%D0%B0%D0%B2%D1%8A%D1%80%D1%88%D0%B8%D1%85%D0%B0-%D1%81%D0%B5-%D1%88%D0%B5%D1%81%D1%82-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%BA%D0%BB%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D1%80%D0%B0%D0%B9%D0%B2%D0%B8%D0%BA-%D0%B2-%D1%8E%D1%82%D1%8C%D0%BE%D1%8F-news677333.html", "text": "Навършиха се шест години от най-кървавия акт на насилие в Норвегия след Втората световна война. Две нападения на 22 юли 2011 г. потресоха Норвегия, като взеха 77 жертви. В Осло до сградата на правителството избухна мощна бомба, която уби 8 души и рани 15, а малко по-късно 69 души бяха убити след стрелба на остров Ютьоя близо до столицата. Жертвите на остров Ютьоя бяха предимно младежи - привърженици на управляващата партия, отишли на лагер. 32-годишният норвежец екстремист Андерш Брайвик, който беше задържан в деня след нападенията, призна, че е извършил и двете атаки. Брайвик заяви, че целта му била да накаже управляващите заради неспособността им да овладее притока от мюсюлмански имигранти. Масовият убиец излежава присъда от 21 години затвор. Присъдата обаче може да се удължава неограничен брой пъти, ако властите преценят, че той продължава да представлява опасност за обществото, и на практика се явява доживотна. Брайвик иска да осъди Норвегия за нечовешко отношение заради изолацията си в затвора. Освен това наскоро той смени името си и вече се казва Фьотолф Хансен.", "date": "2017.07.23", "title": "ТЕЖЪК СПОМЕН! Навършиха се шест години от клането на Брайвик в Ютьоя"}
{"url": "http://pik.bg/%D1%80%D0%B0%D0%B7%D0%B2%D0%B8%D1%82%D0%B8%D0%B5-%D0%B3%D0%B5%D1%80%D0%BC%D0%B0%D0%BD%D0%BA%D0%B8%D1%82%D0%B5-%D0%B2-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%B1%D0%B8%D0%BB%D0%B8-%D1%87%D0%B5%D1%82%D0%B8%D1%80%D0%B8-%D0%BD%D0%B5-%D1%81%D0%B0%D0%BC%D0%BE-%D0%B5%D0%B4%D0%BD%D0%B0-news677301.html", "text": "Четири германки, включително и 16-годишно момиче, които са се присъединили към „Ислямска държава“ през последните години, са задържани в иракски затвор, предаде Ройтерс, цитиран от Фокус. Дипломати са посетили четирите жени в затвора тази седмица. Те могат да бъдат осъдени на смърт в Ирак заради присъединяването им към терористична организация. На германските власти е предоставен списък с имената на жените, като най-младата е 16-годишна, родом от град Пулсниц край Дрезден. Германското външно министерство е отказало коментар по случая. Преди време германското разузнаване съобщи, че 930 души са напуснали страната през последните години, за да се присъединят към „Ислямска държава“ в Ирак и в Сирия. Около 20% от тях са жени. Непълнолетните съставят 5% от общото число заминали, от които половината са момичета.", "date": "2017.07.23", "title": "РАЗВИТИЕ! Германките в „Ислямска държава“ били четири, не само една"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D0%BF%D0%BE%D1%81%D0%B5%D1%87%D0%B5-%D0%BD%D0%B0%D0%B3%D0%BB%D0%B5%D1%86%D0%B0-%D0%BF%D0%B5%D1%88%D0%BA%D0%BE-%D0%BE%D1%82-%D0%B0%D0%B5%D1%86-%D0%BA%D0%BE%D0%B7%D0%BB%D0%BE%D0%B4%D1%83%D0%B9-%D0%BA%D0%BE%D0%BC%D0%B0%D0%BD%D0%B4%D0%B2%D0%B0%D0%BB-%D1%81-%D0%BF%D0%B0%D0%B4%D0%BD%D0%B8-news677371.html", "text": "Казусът \"Пешко Караджов\", който разбуни духовете и коства главата на пияния служител на АЕЦ \"Козлодуй\", продължава да е една от горещите теми на деня. Пред Нова телевизия случаят бе коментиран от журналисти, а по телефона - от енергийния министър Теменужка Петкова. Весела Ванева заяви, че по казусът е разгледан още по времето на служебния министър Николай Василев: \"Министър Николай Павлов разпорежда информацията да бъде проверена и ако данните се потвърдят за това недопустимо поведение, този служител да бъде освободен. Веднага изпълнителният директор на АЕЦ \"Козлодуй\" издава писмена заповед този служител да даде обяснения - те се искат по нареждане на министъра на енергетиката Николай Павлов. Веднага след това - в началото на март въпросният служител Пешко Караджов излиза в болнични. От болнични той се връща на 1 юни - далеч след приключването на служебния мандат на правителството\". \"Поведението, което показва Пешко Караджов, за мен лично говори, че той има зад гърба си някаква подкрепа. Искам да задам въпрос дали този човек не се ползва от някакви политически протекции, дали има депутат, който стои зад гърба му. Постановлението, с което се прекратява проверката, позволява то да бъде отменено от главния прокурор. Прокуратурата трябва да се задейства по случая, макар и с половин година закъснение\". Това коментира на свой ред журналистът Юлиян Христов. Цветан Благоев, който е шеф на РПУ в Козлодуй през февруари, когато става инцидентът с пияния Караджов, свършва чинно задачата си. И праща преписката в прокуратурата. \"Натискът в цялата Областна дирекция се осъществява от шефа господин Газибарски\", заявява той в \"Часът на Милен Цветков\". От своя страна министър Теменужка Петкова коментира по телефона: \"Това, което ние направихме, след като в края на миналата седмица в социалните мрежи бе разпространен този видеоклип, премиерът разпореди проверка и да се предприемат незабавни действия. Беше установено, че на 15 февруари в 2 часа посред нощ въпросният човек е участвал действително във въпросния случай. Установен е, изискано му е обяснение. Той действително излиза в отпуск по болест и се връща на работа на 1 юни. В обясненията си той потвърждава, че на 15 февруари е имало такъв случай. И след като миналата седмица бе публикуван този видеоклип, това са нови обстоятелства, които вероятно не са били известни и на министър Павлов. Това показва едно безпардонно, скандално поведение, към което нашето правителство и лично премиерът Борисов не проявяват абсолютно никаква търпимост! Този човек се държи непристойно и ние няма да проявяваме никакъв толеранс!\". Тя допълни, че Караджов е дългогодишен служител в АЕЦ и вероятно има достойнства като професионалист: \"Но нещата трябва  да се разделят на две - от една страна професионалните му достойнства и от друга - непристойното му поведение. Пак ще подчертая - няма да има толериране по отношение на нито един служител, който се държи по този начин и се опитва да урони престижа на държавното дружество!\".", "date": "2017.07.23", "title": "ЕКСКЛУЗИВНО В ПИК! Теменужка Петкова посече наглеца Пешко от АЕЦ \"Козлодуй\", командвал с \"падни-стани\" ченгета "}
{"url": "http://pik.bg/%D0%BE%D0%B0%D0%B5-%D0%BE%D1%82%D0%BA%D0%B0%D0%B7%D0%B2%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81-%D0%BA%D0%B0%D1%82%D0%B0%D1%80-%D0%B4%D0%BE%D0%BA%D0%B0%D1%82%D0%BE-%D0%BD%D0%B5-%D1%81%D0%B5-%D0%BF%D1%80%D0%BE%D0%BC%D0%B5%D0%BD%D0%B8-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news677335.html", "text": "Министърът на външните работи на Обединените Арабски Емирства (ОАЕ), една от четирите държави наложили санкции на Катар, заяви че Доха трябва да промени политиката си, преди да иска диалог, предаде Ройтерс, цитиран от Фокус. Анвар Гаргаш (на снимката) заяви, че искането на Емира на Катар за диалог е добре дошло, но това няма да се случи преди Катар да направи промени в политиката си. Той не поясни какви точно промени има предвид, но сред исканията на монархиите от Персийския залив са: спирането на катарската държавна телевизия Ал Джазира, прекъсването на връзките с Иран, както и затварянето на новооткритата турска военна база на територията на Емирата. Освен това той изрази неудовлетворение от речта, която даде шейх Тамим в петък. „Надявах се речта на шейх Тамим да включва инициатива за ревизия на политиката на Катар“, каза Гаргаш.", "date": "2017.07.23", "title": "ОАЕ отказва преговори с Катар, докато не се промени политиката на страната"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D1%82%D1%83%D1%80%D0%B8%D0%B7%D0%BC%D0%B0-%D1%81%D0%B5-%D1%85%D0%B2%D0%B0%D0%BB%D0%B8-%E2%84%961-%D1%81%D0%BC%D0%B5-%D0%B7%D0%B0-%D0%BD%D0%B5%D0%BC%D1%81%D0%BA%D0%B8%D1%82%D0%B5-%D1%82%D1%83%D1%80%D0%B8%D1%81%D1%82%D0%B8-news677337.html", "text": "България е поставена на първо място от големите туроператори като предпочитано място за почивка от немските туристи. Това съобщи министърът на туризма на изнесено заседание на Националния съвет по туризъм (НСТ) в к.к. Златни пясъци, което разгледа Годишната програма за национална реклама на България за 2018 г. и актуализирането на Националната стратегия за устойчиво развитие на туризма в България 2014 - 2030 г. По думите ѝ към момента германският пазар се движи с ръст около 15-20% спрямо същия етап на миналото лято. Министър Ангелкова коментира, че сме предпочитана дестинация не само за немските туристи, според предоставените данни от водещите туроператори, но сме на второ място при избора на гостите с цел почивка от Холандия и на четвърто място от Франция и от Русия.", "date": "2017.07.23", "title": "Министърът на туризма се хвали: №1 сме за немските туристи"}
{"url": "http://pik.bg/%D1%81%D0%BF%D0%B5%D1%88%D0%BD%D0%BE-%D0%BE%D0%BE%D0%BD-%D1%81%D0%B2%D0%B8%D0%BA%D0%B2%D0%B0-%D1%81%D0%B1%D0%B8%D1%80%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%B1%D0%BB%D1%8A%D1%81%D1%8A%D1%86%D0%B8%D1%82%D0%B5-%D0%B2-%D0%B9%D0%B5%D1%80%D1%83%D1%81%D0%B0%D0%BB%D0%B8%D0%BC-news677339.html", "text": "Швеция, Франция и Египет поискаха спешно заседание на Съвета за Сигурност на Организацията на Обединените Нации заради сблъсъците между евреи и палестинци в Ерусалим, предаде AFP. Заседанието ще има за цел „да обсъди как да бъдат подпомогнати усилията за деескалация в Ерусалим“, заяви служител от шведското Министерство на външните работи.", "date": "2017.07.23", "title": "СПЕШНО! ООН свиква сбирка заради сблъсъците в Йерусалим"}
{"url": "http://pik.bg/%D0%B8%D1%80%D0%B0%D0%BD-%D1%81%D0%BA%D0%BE%D1%87%D0%B8-%D0%BD%D0%B0-%D1%82%D1%80%D1%8A%D0%BC%D0%BF-%D0%BE%D1%81%D0%B2%D0%BE%D0%B1%D0%BE%D0%B4%D0%B5%D1%82%D0%B5-%D1%81%D1%8A%D0%BD%D0%B0%D1%80%D0%BE%D0%B4%D0%BD%D0%B8%D1%86%D0%B8%D1%82%D0%B5-%D0%BD%D0%B8-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B8%D1%82%D0%B5-news677330.html", "text": "Иран призова САЩ да освободят всички задържани ирански граждани, информира Ройтерс. Само преди ден американският президент Доналд Тръмп призова Ислямската република да освободи трима граждани на САЩ. \"Америка трябва бързо да освободи иранските затворници в страната\", каза говорител на външното министерство, цитиран от исна. В петък Тръмп призова Техеран да върне Робърт Левинсън, бивш американски служител в правораздавателните органи, който изчезна в Ислямската република преди десетилетие, а също така и бизнесменът Сиамак Намази, и баща му Бакир, които са в затвора за шпионаж. Тръмп предупреди Ислямската република, че ще бъде изправена пред \"нови и сериозни последици\", ако тримата не бъдат освободени. Във вторник Вашингтон наложи нови санкции на Иран заради ракетната програма на страната.", "date": "2017.07.23", "title": "Иран скочи на Тръмп: Освободете сънародниците ни от затворите "}
{"url": "http://pik.bg/%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D1%81%D0%B0%D0%BD%D0%B8-%D0%B0%D0%BB%D0%B5%D0%BA%D1%81%D0%B0-%D1%88%D0%B2%D0%B5%D0%B4%D1%8A%D1%82-%D0%BC%D0%B5-%D0%BD%D0%B0%D1%80%D0%B8%D1%87%D0%B0%D1%88%D0%B5-%D0%BA%D1%83*%D0%B2%D0%B0-%D0%B0-%D0%BE%D1%82-%D0%BF%D0%BE%D0%B1%D0%BE%D1%8F-%D0%BF%D1%8F%D0%BD%D0%B0-%D0%BC%D0%B8-%D0%B8%D0%B7%D0%BB%D0%B5%D0%B7%D0%B5-%D0%BD%D0%B0-%D1%83%D1%81%D1%82%D0%B0-news677378.html", "text": "Музикалният бизнес в България произвежда леки жени. Така е и всички го знаят. Не ми беше трудно да напусна България. Исках да срещна любовта си, да имам свой живот. Но това, което ми се случи, доста ме разтърси. Това сподели пред Мариян Станков - Мон Дьо Сани Алекса. Певицата за пореден път говори за тормоза от половинката си - швед. \"След като първия път бях в болница на 31 март, не исках да кажа на баща ми какво се е случило. Той (мъжът ми) не спираше да ми пише колко ме обича. Като че ли трябваше да си дам шанс, защото го обичах. сподели Сани. \"Този, на когото си дал душата и тялото си и ръцете, с които те е прегръщал, да се държи така...\", не скри сълзите си Сани. \"Срам ме беше. Защото аз съм си го избрала, да не го избрал някой друг. Ако не го бях постнала това във Фейсбук, може би пак щях да се върна при него. Срам, не срам, но това ми помогна да не се върна при него. Сега ме е сам, че съм се връщала при него и съм му прощавала\", заяви певицата. Тя призна, че най-силната обида, която е чувала от вече бившия си, е \"ку*во\": \"Когато се запознах с него, беше джентълмен, подаряваше ми цветя. Алкохолът е много лошо нещо!\". Тогава бях много уплашена, защото той ме хвана за гушата и ме блъсна в стената. Просто е най-болезненото на някой, на който си дал душата и тялото си, да се държи така. Толкова силно ме беше удрял, че ми излезе пяна от устата, а той просто загаси лампата и си излезе\",", "date": "2017.07.23", "title": "РАЗТЪРСВАЩА ИЗПОВЕД! Сани Алекса: Шведът ме наричаше \"ку*ва\", а от побоя пяна ми излезе на устата "}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BC%D0%B0%D1%80%D0%B8%D1%82%D0%B8%D0%BC%D0%BE-%D0%BE%D1%82%D1%81%D0%B5%D1%87%D0%B5-%D0%BE%D1%82-%D0%B1%D0%BE%D1%82%D0%B5%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%B0-news677293.html", "text": "Президентът на Маритимо Карлош Перейра засипа със суперлативи Ботев Пловдив. Двата отбора се срещат един срещу друг в третия предварителен кръг на Лига Европа, а босът на португалския тим казва ласкави думи за \"канарите\". \"Българите показаха, че са отбор, с който трябва да се внимава. Ние обаче вярваме в нашия състав. Ще отидем да играем в България срещу труден съперник. Уважаваме противник си, но не се страхуваме от него. Ще опитаме да спечелим и двете срещи - и като гост, и в Маритимо\", коментира Перейра пред \"Сапо де Спорто\". Първият мач между Ботев и португалците ще е на \"Лазур\". Ответният двубой ще се проведе в Португалия.", "date": "2017.07.23", "title": "Шефът на Маритимо отсече: От Ботев Пловдив са..."}
{"url": "http://pik.bg/%D0%BD%D1%8F%D0%BC%D0%B0-%D0%BF%D1%80%D0%BE%D1%88%D0%BA%D0%B0-%D0%B5%D0%B3%D0%B8%D0%BF%D0%B5%D1%82%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B5-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BB%D0%B0-30-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%B2-%D1%81%D0%B5%D0%B2%D0%B5%D1%80%D0%B5%D0%BD-%D1%81%D0%B8%D0%BD%D0%B0%D0%B9-news677307.html", "text": "Според официално заявление на египетската армия 30 „силно опасни“ терористи са били ликвидирани, а други петима са били арестувани по време на мисии в Северен Синай, предаде ахлибаят, цитиран ОТ Фокус. Името на терористичната групировка, към която са се числели обезвредените терористи, не се съобщава в заявлението, но през последните години Египет се сблъсква с терористичната дейност на „Ислямска държава“ в Синайския полуостров.", "date": "2017.07.23", "title": "НЯМА ПРОШКА! Египетската армия е ликвидирала 30 терористи в Северен Синай"}
{"url": "http://pik.bg/%D1%80%D0%B5%D0%B6%D0%B8%D0%BC-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-%D0%B2-%D1%80%D0%B8%D0%BC-%D0%B7%D0%B0%D1%80%D0%B0%D0%B4%D0%B8-%D0%B6%D0%B5%D0%B3%D0%B8%D1%82%D0%B5-news677344.html", "text": "Италианските власти наредиха да бъде спряно изпомпването на вода от езеро край Рим на фона на продължителната суша в страната, което може да наложи да бъде въведен режим на водата в италианската столица, предаде Ройтерс. Забраната за изпомпване на вода от езерото Брачано ще влезе в сила на 28 юли, съобщи днес Никола Дзингарети, управител на областта Лацио, която е разположена около столицата. За съжаление това е трагедия. Истината е, че водите на езеро Брачано спаднаха твърде много и сме изправени пред риск от екологична катастрофа, заяви Дзингарети. Компанията за комунални услуги Ачеа, която управлява водоснабдителната система на Рим, съобщи, че след две години на валежи под средното равнище нивото на водата в резервоарите на Вечния град силно е намаляло, а продължаващата гореща вълна още повече влошава положението. Ачеа обаче оспори нареждането да спре да черпи вода от Брачано, което е разположено на около 30 км северно от Рим, заявявайки, че областните власти са взели едностранно и незаконно решение. Силното намаляване на притока на вода във водоснабдителната система на столицата ще ни принуди да въведем строг режим, което ще засегне 1,5 милиона римляни, каза говорител на компанията. Според Дзингарети обаче едва 8 процента от водата на Рим идва от Брачано, а Ачеа е имала достатъчно време да намери решение. По-рано този месец Ачеа започна да спира обществените чешми в столицата. Задържането на високите температури заплашва да направи 2017-а една от най-горещите години, отчитани в Италия.", "date": "2017.07.23", "title": "Режим на водата в Рим заради жегите"}
{"url": "http://pik.bg/%D0%B3%D1%80%D1%83%D0%BF%D0%B0-%D0%B5%D0%BD%D1%82%D1%83%D1%81%D0%B8%D0%B0%D1%81%D1%82%D0%B8-%D0%B8%D0%B7%D0%BD%D0%B5%D1%81%D0%BE%D1%85%D0%B0-%D0%BA%D0%BB%D0%B0%D0%B2%D0%B8%D1%80%D0%B5%D0%BD-%D0%BA%D0%BE%D0%BD%D1%86%D0%B5%D1%80%D1%82-%D0%BD%D0%B0-%D1%87%D0%B5%D1%80%D0%BD%D0%B8-%D0%B2%D1%80%D1%8A%D1%85-news677345.html", "text": "Група ентусиасти изнесоха клавирен концерт на Черни връх. Освен пиано, на почти 3000 метра надморска височина звучеше и оперно пеене. С тази нестандартна идея организаторите решават да отдадат почит на всички загинали войници и офицери по време на Първата световна война. Освен там, концерт на открито ще има и на връх Мусала през август и на връх Руен през септември. „Това е част от отбелязването на 100-годишнината на Първата световна война. Идеята е да популяризираме военната история и геройството на нашите предци и те да не бъдат забравени”, каза Калин Крумов, съорганизатор на събитието.", "date": "2017.07.23", "title": "Група ентусиасти изнесоха клавирен концерт на Черни връх"}
{"url": "http://pik.bg/%D1%80%D0%BE%D0%BD%D0%B8-%D0%BE%D1%81%D1%8A%D0%BB%D0%B8%D0%B2%D0%B0%D0%BD-%D1%81-%D0%B4%D1%80%D0%B0%D0%BC%D0%B0%D1%82%D0%B8%D1%87%D0%B5%D0%BD-%D1%83%D1%81%D0%BF%D0%B5%D1%85---%D1%80%D0%B0%D0%BA%D0%B5%D1%82%D0%B0%D1%82%D0%B0-%D0%BD%D0%B0-%D1%84%D0%B8%D0%BD%D0%B0%D0%BB-news677312.html", "text": "Рони О'Съливан зарадва хилядите фенове в зала \"Кралица Елизабет\" с победа 6:5 над Джъд Тръмп в звезден полуфинален сблъсък на супертурнира по снукър Хонконг Мастърс. Ракетата ще се изправи срещу Нийл Робъртсън в спор за титлата и най-голямото парче от 315-те хиляди паунда награден фонд, отреден за събитието, което се провежда по случай 20-годишнината от независимостта на Хонконг от Великобритания, пише \"Спортал\". Гения от Чигуел пое рано контрола върху мача и след успех в завързан и биткаджийски първи фрейм, направи брилянтен сенчъри брейк от 128 точки за 2:0. Третата партия също отиде на негова сметка след серия от 85, преди обаче Асото в колодата да започне впечатляващ обрат. 136 точки за 3:1 помогнаха на Тръмп да \"се отпуши\" и в следващите части на мача именно той контролираше събитията на масата. Дори в биткаджийските партии той успя да надделее, за да поведе първо с 4:3, а после и с 5:4 чрез брейк от 54 точки. О'Съливан обаче направи 126 и вкара мача в решителен фрейм, в който показа железни нерви и разчисти на стойност 39, за да \"открадне\" победата по последната черна топка. Финалът на Хонконг Мастърс е в неделя, а по-рано днес Нийл Робъртсън елиминира фаворита на домакините Марко Фу с 6:4.", "date": "2017.07.23", "title": "Рони О'Съливан с драматичен успех - Ракетата на финал"}
{"url": "http://pik.bg/%D0%B7%D0%B0-%D0%BF%D1%80%D0%B8%D0%BC%D0%B5%D1%80-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D0%BA%D0%BC%D0%B5%D1%82-%D0%BA%D1%80%D1%8A%D1%81%D1%82%D0%B8-%D0%BC%D0%BB%D0%B0%D0%B4%D0%B8-%D1%85%D0%BE%D1%80%D0%B0-news677304.html", "text": "Петима млади хора – две жени и трима мъже, от село Устрем приеха Христовата вяра на християнския празник св. Мария Магдалена. Това съобщиха от пресцентъра на Община Тополовград. Техен кръстник стана кметът на Общината Божин Божинов. Светото тайнство се извърши в православния храм “Св. Георги Победоносец”, лично от Н. Пр. Агатополски епископ Йеротей. Той посъветва новите християни да бъдат добри хора, истински членове на църквата и предани граждани на Република България. Н. Пр. епископ Йеротей им припомни, че техният земен ангел отсега нататък е кръстникът им, който е уважаван и добър кмет и човек. Много миряни изпълниха храма на празника, дошли да запалят свещ и да се помолят за здраве. Високият гост и група свещеници от Ямболската и Бургаската духовни околии отслужиха тържествена литургия за празника. Извърши се и петохлебие. Според духовните служители инициативата за кръщенето на млади хора от ромски произход е много добра сега, когато се търсят начини за интегрирането на ромското население в българското общество. Привличането им в православните храмове е много важно, тъй като част от тях посещават протестантски църкви.", "date": "2017.07.23", "title": "ЗА ПРИМЕР! Общински кмет кръсти млади хора"}
{"url": "http://pik.bg/%D0%BF%D0%BE%D0%B3%D0%B1%D0%B0-%D1%81-%D0%BD%D0%BE%D0%B2%D0%B0-%D0%BC%D0%B8%D1%81%D0%B8%D1%8F-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D1%8E%D0%BD%D0%B0%D0%B9%D1%82%D0%B5%D0%B4-%D0%B7%D0%B0-news677300.html", "text": "Звездата на Манчестър Юнайтед Пол Погба полага усилия да убеди играча на ПСЖ Серж Орие да парафира с \"червените дяволи\". Орие остана извън състава на парижани в техния двубой с Тотнъм в Щатите, а треньорът на ПСЖ Унай Емери заяви пред \"Екип\", че 24-годишният котдивоарец иска да напусне отбора. Припомняме, че Пари Сен Жермен привлече Дани Алвеш това лято и се очертава Орие да е резерва, ако остане в клуба. Орие е вариант за Юнайтед, след като англичаните явно няма да успеят да си осигурят привличането на \"Олд Трафорд\" на Фабиньо от тима на Монако.", "date": "2017.07.23", "title": "Погба с нова мисия! Помага на Юнайтед за..."}
{"url": "http://pik.bg/%D0%B8%D1%80%D0%B0%D0%BA-%D0%B8-%D0%B8%D1%80%D0%B0%D0%BD-%D0%BF%D0%BE%D0%B4%D0%BF%D0%B8%D1%81%D0%B2%D0%B0%D1%82-%D0%BC%D0%B5%D0%BC%D0%BE%D1%80%D0%B0%D0%BD%D0%B4%D1%83%D0%BC-%D0%B7%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D0%B2-%D1%81%D1%84%D0%B5%D1%80%D0%B0%D1%82%D0%B0-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-news677267.html", "text": "Министърът на отбраната на Ирак Ирфан ал-Хаяли пристигна на посещение в Техеран, съобщава РИА Новости, като се позовава на информация от пресслужбата на Министерството на отбраната на Иран. Ал-Хаяли ще проведе преговори с иранския си колега Хосейн Дахган. „Смята се, че сред приоритетните цели на посещението на министъра на отбраната на Ирак в Техеран е подписването на меморандум за сътрудничество в сферата на отбраната между Ирак и Иран“, се посочва в инфромация на Министерството на отбраната на Иран. Визитата на Ал-Хаял в Иран е по официална покана на военния министър на Иран.", "date": "2017.07.23", "title": "Ирак и Иран подписват меморандум за сътрудничество в сферата на отбраната"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%B0%D0%BA%D1%82%D1%8C%D0%BE%D1%80-%D0%B4%D0%B6%D0%BE%D0%BD-%D1%85%D1%8A%D1%80%D0%B4-news677318.html", "text": "Холивудският актьор Джон Хърд, известен най-вече с ролите си в „Сам вкъщи\" и „Гладиатор”,почина на 72-годишна възраст, предаде „Индипендънт”, цитиран от Дарик. Причината за смъртта му не се съобщава. Според изданието тялото на актьора е открито в калифорнийски хотел. В информацията се посочва, че той се настанил там след операция на гърба тази седмица. Полицията разследва случая.Хърд се е появявал и в телевизионните сериали \"Семейство Сопрано\" и \"Маями вайс\", както и във филма \"Версия Пеликан\".", "date": "2017.07.23", "title": "Почина американският актьор Джон Хърд    "}
{"url": "http://pik.bg/%D0%BA%D0%B0%D1%82%D0%B0%D1%80-%D0%BD%D0%B5-%D1%81%D0%B5-%D0%BF%D1%80%D0%B5%D0%B4%D0%B0%D0%B2%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B8%D0%BC%D0%B0%D0%BB%D0%B0-%D1%80%D0%B5%D1%81%D1%83%D1%80%D1%81-%D0%B4%D0%B0-%D0%B8%D0%B7%D0%B4%D1%8A%D1%80%D0%B6%D0%B8-%D0%BD%D0%B0-%D0%B1%D0%BB%D0%BE%D0%BA%D0%B0%D0%B4%D0%B0%D1%82%D0%B0-news677299.html", "text": "Посланикът на Катар в Русия Мохамед ал Атия заяви по време на интервю пред РИА Новости, че страната му има достатъчно ресурси, за да издържи настоящата блокада, но и че Доха има интерес кризата да се разреши в скоро време, съобщава Фокус. „Катар има ресурси, за да продължи да живее и в настоящите обстоятелства, докато държавите, стартирали блокадата, не се върнат към съблюдаването на международните норми. За нас е съвършено ясно, че посредникът Кувейт има международна поддръжка за усилията си и ни е разчитаме на разрешаване на кризата – колкото се може по-скоро, толкова по-добре“, заяви посланикът. Той добави, че Катар „в скоро време ще премине към легални процедури“, ако от страна на организаторите на блокадата „не бъдат предприети никакви конструктивни действия и ако посредничеството не доведе до нищо“.", "date": "2017.07.23", "title": "Катар не се предава, страната имала ресурс да издържи на блокадата"}
{"url": "http://pik.bg/%D0%BC%D0%B5%D0%B3%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80-%D0%B0%D0%BB%D0%B5%D0%BA%D1%81%D0%B8%D1%81-%D1%81%D0%B0%D0%BD%D1%87%D0%B5%D1%81-%D0%BD%D0%B0-%D0%BA%D1%80%D0%B0%D1%87%D0%BA%D0%B0-%D0%BE%D1%82-%D0%BF%D1%80%D0%B5%D0%BC%D0%B8%D0%BD%D0%B0%D0%B2%D0%B0%D0%BD%D0%B5-%D0%B2-news677285.html", "text": "Медиите във Франция съобщават, че асът на Арсенал Алексис Санчес е бил в Париж, където в компанията на свои представители е провел разговор със спортния директор на Пари Сен Жермен Антеро Енрике. Срещата се е състояла в луксозен хотел и е продължила няколко часа. \"Принцовете\" вече са провели предварителни преговори с Арсенал и са уверени, че сделката ще бъде осъществена. Споменава се трансферна сума от 50 млн. евро. Договорът на Санчес с \"топчиите\" е до 2018 година, а той няма желание да го поднови.", "date": "2017.07.23", "title": "Мега трансфер! Алексис Санчес на крачка от преминаване в..."}
{"url": "http://pik.bg/%D0%BF%D0%BE%D0%BC%D0%BE%D1%89-%D1%8F%D0%BF%D0%BE%D0%BD%D0%B8%D1%8F-%D0%BF%D1%80%D0%B5%D0%B4%D0%BE%D1%81%D1%82%D0%B0%D0%B2%D1%8F-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%BF%D0%B5%D1%86%D0%BE%D0%B2%D0%B5-%D0%B2%D1%8A%D0%B2-%D0%B2%D0%BE%D0%B4%D0%B5%D0%BD%D0%B5%D1%82%D0%BE-%D0%BD%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-news677265.html", "text": "Япония предложи на Великобритания свои специалисти във воденето на преговори в сферата на търговията, които да помогнат за сключването на споразумение с Европейския съюз относно Брекзит, съобщава The Times, цитиран от Фокус. Японският посланик във Великобритания е отправил офертата, след като Токио и Брюксел след години преговори успяха да постигнат едно от най-големите в света споразумения за свободна търговия. Очаква се поддръжниците за оставане в блока да използват ситуацията като доказателство, че Лондон не е подготвен за практическите предизвикателства за излизането от Европейския съюз.", "date": "2017.07.23", "title": "Помощ! Япония предоставя на Великобритания спецове във воденето на търговски преговори"}
{"url": "http://pik.bg/%D0%B4%D0%BE%D0%BA%D0%BE%D0%B3%D0%B0-%D0%BA%D0%B0%D0%BC%D0%B8%D0%BA%D0%B0%D0%B4%D0%B7%D0%B5-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D1%88%D0%BF%D0%BE%D1%80%D0%B8-%D0%B2-%D0%B0%D0%B2%D0%B0%D1%80%D0%B8%D0%B9%D0%BD%D0%B0%D1%82%D0%B0-%D0%BB%D0%B5%D0%BD%D1%82%D0%B0-%D0%B8-%D0%B3%D0%BE%D0%B2%D0%BE%D1%80%D0%B8-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-news677269.html", "text": "Шофьор отнесе фиш заради прекомерна наглост - бил засечен да се движи в аварийната лента на автомагистрала \"Тракия\", докато говори по телефона. Именно важният, изглежда, разговор е станал причина водачът да отбие без причина. Още двама шофьори са били санкционирани от органите на „Пътна полиция“ за същото нарушение - шофиране в лентата за аварийно спиране. Всичките нарушения са извършени в участъка край Пловдив, съобщава \"Трафик Нюз\". По данни на Главна дирекция „Национална полиция“ от началото на годината до края на месец юни, случаите на шофиране в аварийната лента са общо 142.  Шофьорите или не знаят за какво се използва аварийната лента, или не ги интересува. От „Пътна полиция“ напомнят, че аварийната лента на аутобаните се използва за движение единствено от автомобилите със специален режим на движение – линейки, пожарни и колите на полицията, за да могат по-бързо да си проправят път в случай на инцидент. Ползването й от други коли, както и спирането без основателна причина, е абсолютно недопустимо.", "date": "2017.07.23", "title": " ДОКОГА?! Камикадзе на \"Тракия\" шпори в аварийната лента и говори по телефона!"}
{"url": "http://pik.bg/%D0%BF%D1%80%D0%B8%D1%82%D0%B8%D1%81%D0%BD%D0%B0%D1%82%D0%B8-%D1%86%D0%B5%D0%BB%D0%B8-%D0%BE%D1%82%D1%80%D1%8F%D0%B4%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%BE%D1%82-%E2%80%9E%D0%B4%D0%B6%D0%B5%D0%B1%D1%85%D0%B0%D1%82-%D0%B0%D0%BD-%D0%BD%D1%83%D1%81%D1%80%D0%B0%E2%80%9C-%D1%81%D0%B5-%D0%BF%D1%80%D0%B5%D0%B4%D0%B0%D0%B2%D0%B0%D1%82-news677317.html", "text": "Терористите от „Джебхат ан Нусра“ са започнали да се предават по цели отряди наведнъж в планинския район Ерсал, разположен на ливанско-сирийската граница, предаде РИА Новости, цитирани от Фокус. „Големи отряди бойци от „Джебхат ан Нусра“ са издигнали шест бели знамена в района Икаб ат Деб край долината Ал Хейлъ в планинския район Ерсал, по този начин демонстрирайки, че се предават“, заяви източник от ливанското шиитско движение „Хизбулла“. По-рано той посочи, че бойците от „Хизбулла“ са започнали ракетен обстрел по местата на концентриране и пътищата за снабдяване на терористите, унищожавайки голямо количество техника и терористи. Сирийската армия на свой ред продължава да нанася удари по позициите на „Джебхат ан Нусра“ в планинския район Флит на границата на Сирия, граничещ с Ерсал. „Хизбулла“ обяви в петък сутринта началото на военна операция срещу „Джебхат ан Нусра“, чиито бойци присъстват в района Ерсал на границата със Сирия.", "date": "2017.07.23", "title": "ПРИТИСНАТИ! Цели отряди терористи от „Джебхат ан Нусра“ се предават"}
{"url": "http://pik.bg/%D1%82%D1%80%D1%8A%D0%BC%D0%BF-%D1%89%D0%B5-%D0%B2%D1%8A%D0%B7%D1%80%D0%B0%D0%B6%D0%B4%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D0%BE%D0%B1%D1%8F%D0%B2%D0%B8-%D0%BA%D1%80%D0%B0%D0%B9-%D0%BD%D0%B0-%E2%80%9E%D0%BB%D0%BE%D1%88%D0%B8%D1%82%D0%B5-%D0%B2%D1%80%D0%B5%D0%BC%D0%B5%D0%BD%D0%B0%E2%80%9C-news677325.html", "text": "Президентът на САЩ Доналд Тръмп обеща да подобри положението на американските въоръжени сили, посочвайки, че те са преминали през „много, много лоши времена“, пише Хил, цитиран от Фокус. „Това бе много, много лош период за нашата армия“, заяви Тръмп по време на церемонията по пускане на вода на новия самолетоносач на флота на САЩ „Джералд Форд“ . След като се представи като противоотрова за годините на бившия президент Барак Обама Тръмп заяви, че Конгресът трябва да гласува бюджет, който да увеличи средствата за отбраната. „Трябва да добавим още 20 млн. долара за отбрана тази година. И поисках от Конгреса допълнителни 54 милиарда за следващата година“, посочи Тръмп. „Сега Конгресът трябва да си свърши работата и да гласува бюджет, който да ни даде по-високи, стабилни и предсказуеми нива за нашите военни нужди, каквито нашите биещи се мъже и жени заслужават“, добави той. „Няма друга като американската мощ. Ще станем по-големи, по-добри и по-силни при моята администрация“, добави президентът. „Когато наш съд премине през хоризонта, нашите съюзници ще бъдат спокойни, а нашите врагове ще треперят, защото Америка идва“, заяви Тръмп. „При влизане в битка, ние не искаме честен бой – тъкмо обратното. Ние искаме победа и ще имаме пълна победа, вярвайте ми“, добави той.", "date": "2017.07.23", "title": "Тръмп ще възражда армията, обяви край на „лошите времена“"}
{"url": "http://pik.bg/%D0%B3%D1%80%D1%8A%D1%86%D0%BA%D0%B8%D1%8F%D1%82-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%BE%D0%BE%D0%BD-%D0%B7%D0%B0-%D0%BF%D1%80%D0%BE%D0%B2%D0%B0%D0%BB%D0%B0-%D0%BD%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B2-%D0%BA%D0%B8%D0%BF%D1%8A%D1%80-news677326.html", "text": "Външният министър на Гърция Никос Кодзиас обвини специалният пратеник на ООН за Кипър Еспен Барт Ейде, че се опитва да подкопае процеса на обединяване на острова, предава Екатимерини, цитирани от Фокус. Кодзиас заяви, че Барт Ейде се опитва да раздели Атина и Никозия и го обвини, че се е срещал тайно с бизнесмени в Гърция „свързани с определени международни играчи и избори за Кипър“. Кодзиас също така обвини Ейде, че не е бил добре подготвен за последната конференция, посветена на Кипър в Кранс-Монтана в Швейцария и го обвини в „редица лъжи“.", "date": "2017.07.23", "title": "Гръцкият външен министър критикува ООН за провала на преговорите в Кипър"}
{"url": "http://pik.bg/%D0%BF%D0%B0%D0%BB%D0%B8%D0%B9%D1%81%D0%BA%D0%B8-%D1%81-%D1%83%D1%81%D0%BB%D0%BE%D0%B2%D0%B8%D0%B5---%D0%BA%D0%BE%D1%81%D0%BE%D0%BA%D0%BE-%D1%81%D1%80%D0%B5%D1%89%D1%83-%D0%BC%D0%B0%D1%80%D0%B8%D1%82%D0%B8%D0%BC%D0%BE-news677306.html", "text": "Босът на Ботев Ангел Палийски е поставил условие в преговорите за продажба на Омар Косоко в Арабските емирства. То е нападателят да е на разположение на Ботев Пловдив за мачовете от Лига Европа с Маритимо. При това положение \"канарите\" ще се съгласят да продадат Косоко, чийто договор с отбора изтича на 31 декември. \"Към момента Омар Косоко все още не е преминал в друг клуб. Изчистваме детайли по евентуален негов трансфер в емирствата, ОАЕ”, заявява пред \"Марица\" агентът на играча Болеслав Козакевич. На въпрос дали Косоко ще остане при канарчетата и за предстоящите мачове срещу Маритимо от третия предварителен кръг на Лига Европа, той отговоря: \"Още не може да се каже със сигурност\".", "date": "2017.07.23", "title": "Палийски с условие - Косоко срещу Маритимо"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D1%80%D0%B5%D0%B9%D0%BA-%D1%82%D0%B0%D0%BD%D1%86%D1%8C%D0%BE%D1%80-%D0%B8%D0%B7%D0%B4%D1%8A%D1%85%D0%BD%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D1%81%D0%BD%D0%B8%D0%BC%D0%BA%D0%B0-news677123.html", "text": "\"Какъвто и да беше, колкото и да сме се карали, ще запазя най-доброто от теб и ще те запазя завинаги в сърцето си\" Иван Иванов, по прякор Руснака почина в центъра на Бургас, съобщи Флагман.бг, позовавайки се на изключително достоверни източници. 27-годишният мъж издъхна на тротоар в жк \"Възраждане\" миналата неделя. Иван се свлякъл на земята пред очите на случайни минувачи заради здравословни проблеми. Близки го описват като изключително лъчезарно и усмихнато момче. Занимавал се с брейк танци и бил един от най-добрите в града. Преди около 2 години обаче нещо коренно се променя в поведението му, разказват близките му. Той започва драстично да губи тегло. Всичко, което прави, започва да му се струва безсмислено. Негови близки, притеснени от поведението му, се опитват да го измъкнат от депресията, но безуспешно. Тогава той напълно изчезва от радара им. Иван започва да страни от приятелите и родителите си. Спира да посещава тренировките по брейк и се отдава на различни други забавления. За да нямат никаква връзка с него, дори си е изтрил профила във фейсбук. Според запознати той често употребявал легалните чайове за пушене, които в последните години буквално заразиха младежта на Бургас и региона. Резултатите от аутопсията показват, че младият мъж издъхнал заради сърдечна недостатъчност. Това обаче може да е причинено от употребата на т.нар. чайове, споделиха специалисти. Младежът, който получил прякора си още като малък, тъй като външно приличал на руски гражданин, бил един от обещаващите танцьори в Бургас, взимал участия в състезания, както и в улични перформънси. Той бе погребан ден след кончината си, а много от приятелите му така и не разбраха какво се е случило с него, докато не беше твърде късно. Семейството и близките му са потънали в траур след кончината на младия бургазлия. Те не спират да споделят мъката си в социалните мрежи. , пише брат му във фейсбук. ​", "date": "2017.07.23", "title": "ТРАГЕДИЯ! Брейк танцьор издъхна в центъра на Бургас (СНИМКА)"}
{"url": "http://pik.bg/%D0%B2%D0%B8%D0%BA%D1%82%D0%BE%D1%80-%D0%BE%D1%80%D0%B1%D0%B0%D0%BD-%D0%B7%D0%BE%D0%B2%D0%B5-%D0%B5%D0%B2%D1%80%D0%BE%D0%BF%D0%B0-%D0%B4%D0%B0-%D0%BE%D1%81%D1%82%D0%B0%D0%BD%D0%B5-%D0%B7%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%86%D0%B8%D1%82%D0%B5%E2%80%A6-news677327.html", "text": "Унгарският министър-председател Виктор Орбан заяви, че бъдещето на Европа ще бъде основният въпрос за континента през следващите десетилетия. „Дали Европа ще остане за европейците, дали Германия ще остане за германците и дали Унгария ще остане за унгарците?“, попита Орбан, цитиран от вестник Маджар хирлап, цитиран от Фокус. Орбан сравни решаването на икономическите проблеми в Европа чрез внос на мигранти с корабокрушенец, който се опитва да утоли жаждата си с морска вода. „Да, това също е вода, но от нея проблемите само ще се увеличат“, посочи той. Министър-председателят подчерта, че културата на мигрантите контрастира рязко с тази на европейците. Той даде пример, че докато европейската култура счита, че жените и мъжете са равни, в ислямската култура жените са подчинени. Орбан също така посочи, че при разговор с представители на мюсюлманската общност е открил, че те смятат собствената си култура за по-силна от християнската. „Повторното образование и интеграцията на мигрантите няма да бъдат успешни именно по тази причина“, каза унгарският министър-председател. \"Не можем да сме солидарни с идеи, хора и групи, които просто са си поставили за цел да променят европейската култура. Това влиза в противоречие с европейското съществуване и култура. Не може да има солидарност, защото крайният резултат от нея би бил катастрофа\", заяви Орбан Виктор. Премиерът повтори, че солидарността не е цел, а такава е европейците да живеят безопасно в свобода и мир.", "date": "2017.07.23", "title": "Виктор Орбан зове Европа да остане за европейците…"}
{"url": "http://pik.bg/%D0%B1%D0%BB%D0%B8%D0%B7%D0%BE-20-%D1%80%D1%8A%D1%81%D1%82-%D0%BD%D0%B0-%D1%81%D0%B5%D0%BB%D1%81%D0%BA%D0%B8%D1%8F-%D1%82%D1%83%D1%80%D0%B8%D0%B7%D1%8A%D0%BC-news677328.html", "text": "Близо 20% е ръстът на почиващите в селския туризъм от началото на лятото, съобщиха от Асоциация на българските села (АБС). В силните за селски туризъм региони се отчита сериозен ръст на заетостта от началото на лятото. Прогнозираният от асоциацията ръст в селския туризъм за лято 2017 се реализира още в първите месеци, сочат предварителни данни от обектите за настаняване в селата. На база аналитична информация, посочената през март 2017 прогноза за ръст на туристите от 15%, спрямо същия период на 2016, се случва, а в някои региони дори се надминава този ръст, отчитат към момента собственици на обекти за настаняване, в проучване на Асоциация на българските села. Същевременно резервациите за месец август запълват средно на 85% капацитета за настаняване през делничните дати, а за почивните дни - всички обекти за селски туризъм са запазени на 100%. Най-силните в селския туризъм региони са селата в областите Велико Търново, Ловеч, Пловдив, Пазарджик, Благоевград, Смолян и Бургас. С недостатъчно използван потенциал остават регионите на Сливен, Шумен и Русе. Средно около 80% от туристите в селата са българи, като от началото на сезона се отчита увеличение на гостите от Румъния, Русия, Германия и Франция. Ръстът в селския туризъм се запазва устойчив главно заради богатството на природни, архитектурни и исторически забележителности, а също допълнително предлаганите услуги в сферата на активния отдих. Гражданите избират да почиват на село заради чистата природа и храна, а също и подтикнати от търсенето на близост с автентичните български традиции и дух, запазени в селските региони. В проучването не са включени обекти за настаняване в села на самото Черноморско крайбрежие.", "date": "2017.07.23", "title": "Близо 20% ръст на селския туризъм"}
{"url": "http://pik.bg/%D0%BC%D1%8A%D0%B6-%D0%B5-%D0%B1%D0%B8%D0%BB-%D0%BF%D1%80%D0%B5%D0%B1%D0%B8%D1%82-%D0%B2-%D0%BE%D0%B1%D0%BE%D1%80-%D0%BD%D0%B0-%D0%BC%D0%B0%D0%BD%D0%B4%D1%80%D0%B0-%D0%B2-%D0%BF%D0%BE%D0%BF%D0%BE%D0%B2%D0%B8%D1%86%D0%B0-news677346.html", "text": "Мъж е бил пребит в обор на мандра в Поповица, съобщава трафикнюз. Инцидентът е стаал преди дни в стопанската постройка, собственост на известна марка. Двама непознати са повалили жертвата на земята и са започнали да го налагат по тялото и главата. След боя избягали в неизвестна посока. Хора в района са се притекли на помощ и са повикали Бърза помощ. Пострадалият Валентин К., на 38 години от село Болярци, е прегледан в болница. Състоянието му било стабилно и е бил изписан за домашно лечение. Мъжът се разминал само с охлузни рани. По случаят е образувано производство, уведомена е прокуратурата в Асеновград.", "date": "2017.07.23", "title": "Мъж е бил пребит в обор на мандра в Поповица"}
{"url": "http://pik.bg/%D0%BA%D1%8A%D1%82-%D0%BB%D0%BE%D1%88%D0%B0-%D1%80%D0%B5%D0%BA%D0%BE%D0%BB%D1%82%D0%B0-%D0%B7%D0%B0-%D1%84%D1%80%D0%B5%D0%BD%D1%81%D0%BA%D0%BE%D1%82%D0%BE-%D0%B2%D0%B8%D0%BD%D0%BE-news677276.html", "text": "Поради пролетното застудяване производството на вино във Франция тази година ще спадне до рекордни равнища, спадайки със 17% в сравнение с производството през 2016 г., предаде AFP, цитирана от Фокус. „При 37 ,6 млн. хектолитра от реколтата тази година, тя ще бъде със 17% по-ниска от миналогодишната и с 16% по-ниска в сравнение със средното за последните пет години“, пише в прогнозата на статистическото бюро към френското министерство на земеделието. Така традиционното събиране на реколтата, което ще се проведе от август до октомври във втория по размер глобален производител на вино, ще бъде с най-ниския урожай в историята. Студът е увредил лозята най-вече в провинцията Бордо, но и в Елзас и Бургундия. Дори и южната провинция Лангедок и пострадала.", "date": "2017.07.23", "title": "КЪТ! Лоша реколта за френското вино"}
{"url": "http://pik.bg/%D0%B3%D0%B0%D0%BC%D0%B5%D0%BD%D0%B8-%D0%BE%D1%81%D0%BA%D0%B2%D0%B5%D1%80%D0%BD%D0%B8%D0%BB%D0%B8-%D0%BD%D0%B0%D0%B4%D0%B3%D1%80%D0%BE%D0%B1%D0%BD%D0%B0%D1%82%D0%B0-%D0%BC%D0%BE%D0%B3%D0%B8%D0%BB%D0%B0-%D0%BD%D0%B0-%D0%B3%D0%BE%D0%BB%D1%8F%D0%BC-%D1%84%D1%80%D0%B5%D0%BD%D1%81%D0%BA%D0%B8-%D0%BC%D0%B0%D1%80%D1%88%D0%B0%D0%BB-news677347.html", "text": "Неизвестни извършители оскверниха могилата на маршал Анри Филип Петен, който е ръководил колаборационисткото правителство на Франция на Виши, по време на Втората Световна Война, съобщи френското издане Le Parisien, позовавайки се на собствени източници. Инцидентът е станал в нощта срещу събота. В късните часове на нощта охраната на гробището, където се намира гроба на Петен, е получил сигнал за пожар на територията на парка. Пристигналите на мястото полицаи са намерили, до могилата на маршала, бутилки със запалителна течност. Освен това злосторниците са откъртили поставения на могилата кръст и са издраскали с надписи самата надгробна плоча. Това не е първият случай на оскверняване на могилата на маршал Петен. Това вече се случи през 2007 г.", "date": "2017.07.23", "title": "Гамени осквернили надгробната могила на голям френски маршал"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D1%85%D0%BE%D1%80%D0%B0-%D1%82%D0%B0%D0%BD%D1%86%D1%83%D0%B2%D0%B0%D1%85%D0%B0-%D0%BF%D0%BE-%D1%83%D0%BB%D0%B8%D1%86%D0%B8%D1%82%D0%B5-%D0%BD%D0%B0-%D0%B1%D0%B5%D1%80%D0%BB%D0%B8%D0%BD-%D0%B2-%D0%B7%D0%B0%D1%89%D0%B8%D1%82%D0%B0-%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D0%B3%D0%B5%D0%B9%D0%BE%D0%B2%D0%B5%D1%82%D0%B5-news677329.html", "text": "Хиляди хора танцуваха по улиците на Берлин в защита правата на лесбийките, гейовете, бисексуалните и транссексуалните на \"Кристофър стрийт дей\", информира Ройтерс. Много от участниците развяваха знамена с цветовете на дъгата. На фона на шумната музика от камиони хората бяха накичени с различни цветя и носеха цветни дрехи, включително за сватба, а някои бяха и с маски с лицето на президента на САЩ Доналд Тръмп. Ежегодният парад идва няколко седмици, след като германският парламентузакони еднополовите бракове, с което Германия се нареди до Франция, Великобритания и Испания.", "date": "2017.07.23", "title": "Хиляди хора танцуваха по улиците на Берлин в защита правата на гейовете"}
{"url": "http://pik.bg/%D0%B1%D0%B5%D0%BD%D1%8F%D0%BC%D0%B8%D0%BD-%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%B7%D0%B0%D0%BA%D0%BB%D0%B5%D0%B9%D0%BC%D0%B8-%D1%83%D0%B1%D0%B8%D0%B9%D1%81%D1%82%D0%B2%D0%B0%D1%82%D0%B0-%D0%B2-%D1%85%D0%B0%D0%BB%D0%B0%D0%BC%D0%B8%D1%88-news677348.html", "text": "Министър председателят на Израел изрази „дълбока скръб“, за убийството на трима членове на семейство в дома им в Халамиш, цитиран от Таймс от Израел, цитиран от Фокус. “Този терористичен акт е извършен от човек-животно, който е изпълнен с отблъскваща омраза“, заяви Нетаняху в обръщение по случай убийствата, минути след края на еврейския празник Шабат. Въоръжените сили на Израел правят „всичко по силите си за да осигурят безопасността на хората и са готови на всички мерки, за да го направят“, се казва още в съобщението. Виктор Вахин и Офир Щенбаум, говорители на селището Халамиш, заявиха че то „ще продължи да расте“ и да благоденства, въпреки смъртоносната атака. Министърът на отбраната на Израел Авигдор Либерман посети мястото на терористичната атака и направи изявление, в което поиска от лидера на Палестинската Автономия Махмуд Аббас, да „осъди искрено“ терористичната атака „срещу невинно семейство, което не е заплаха за никой“. В посещението на лобното място Либерман беше придружен от началника на Генералния щаб на Въоръжените сили на Израел, Гади Айзенкот, който проведе съвещание с военните командири отговарящи за територията. След съвещанието беше съобщено, че домът на извършителят на терористичния акт ще бъде моментално разрушен.", "date": "2017.07.23", "title": "Бенямин Нетаняху заклейми убийствата в Халамиш"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%B5%D0%B4%D0%B5%D0%BB%D1%8F-%D1%81%D0%BB%D1%8A%D0%BD%D1%86%D0%B5-%D0%B8-%D0%B6%D0%B5%D0%B3%D0%B0-%D0%B6%D0%B8%D0%B2%D0%B0%D0%BA%D1%8A%D1%82-%D1%81%D0%BA%D0%B0%D1%87%D0%B0-%D0%B4%D0%BE-38-%D0%B3%D1%80%D0%B0%D0%B4%D1%83%D1%81%D0%B0-news677351.html", "text": "Слънчево и горещо време ни очаква днес. След обяд ще се развива купеста облачност и главно в планинските и североизточните райони ще превали и прегърми, съобщават от Националния институт по метеорология и хидрология (НИМХ) при Българската академия на науките (БАН). Максимални температури между 33° и 38°, в София около 33°. Атмосферното налягане в сутрешните часове е около средното за месеца. През деня ще се понижи. Над Черноморието ще бъде слънчево с бризов вятър. Максимални температури на въздуха: 27°-30°. Температурата на морската вода е 23°-25°. Вълнението на морето ще бъде 1-2 бала. Над планините ще бъде предимно слънчево, след обяд с купеста облачност. На отделни места ще превали и прегърми. Ще духа слаб, по най-високите части на Рила и Пирин умерен северозападен вятър. Максимална температура на височина 1 200 метра около 27°, на 2 000 метра – около 19°.", "date": "2017.07.23", "title": "ГОРЕЩА НЕДЕЛЯ! Слънце и жега! Живакът скача до 38 градуса "}
{"url": "http://pik.bg/%D0%B0%D1%80%D1%85%D0%B5%D0%BE%D0%BB%D0%BE%D0%B7%D0%B8-%D0%BE%D1%82-%D0%BF%D0%B5%D1%89%D0%B5%D1%80%D0%B0%D1%82%D0%B0-%D0%BA%D0%BE%D0%B7%D0%B0%D1%80%D0%BD%D0%B8%D0%BA%D0%B0-%D0%B7%D0%B0%D1%81%D0%B5%D0%BB%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D1%82%D1%80%D1%8A%D0%B3%D0%B2%D0%B0-%D0%BE%D1%82-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news677338.html", "text": "Археологическите проучвания привличат първо иманярите. Това каза за Фокус доц. Николай Сираков, ръководител на експедицията, проучваща пещера Козарника край Белоградчик, съдържаща едни от най-ранните човешки следи на континента ни. Според него това е и причината много от археолозите в екипа да се въздържат от изявления за откритията, които правят. Проучванията на Козарника са организирани от Българската академия на науките в София и Института за геология и праистория на квартернера в Бордо, Франция. Екипът на доц. Николай Сираков вече е в село Гара Орешец, което е най-близкото населено място до пещерата. „Все още подготвяме терена за проучванията. Очакваме учени от цяла Европа, които ще вземат проби за изследванията си. До 15 август продължават проучванията в Козарника. Пещерата се изследва без прекъсване от 1998 г. до днес от българо-френска експедиция, ръководена от българския археолог Николай Сираков и французина Жан-Люк Гуадели. Находките в Козарника са най-ранните следи от човешко присъствие в Европа и показват, че заселването на европейския континент започва вероятно на Балканите.", "date": "2017.07.23", "title": "Археолози от пещерата Козарника: Заселването на Европа тръгва от Балканите"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81-%D1%82%D1%8F%D0%BB%D0%BE%D1%82%D0%BE-%D0%BD%D0%B8-%D0%BA%D0%BE%D0%B3%D0%B0%D1%82%D0%BE-%D1%81%D1%82%D0%BE%D0%B8%D0%BC-%D0%BF%D1%80%D0%B5%D0%B4-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D0%BF%D0%BE-%D1%86%D1%8F%D0%BB-%D0%B4%D0%B5%D0%BD-news677206.html", "text": "Това напрежение се появява, защото нашите устройства излъчват ниски нива на вредна синя светлина, което променя начина, по който зениците на очите реагират на светлината. Това води специфична чувствителност към светлината и напрежение около и зад очите Ако искате да се концентрирате върху определен екран за дълго време, д-р Пърсел предлага да се опитате да изпълните правилото 20/20/20. \"Целта е да се направи почивка на всеки 20 минути, за 20 секунди, и да се види нещо, което е на 20 см разстояние. \"Изследванията показват, че за всеки насочен сантиметър от главата ви напред, вие удвоявате натоварването върху тези мускули\", обяснява д-р Робърт Боулс . \"Не забравяйте, че ако правите това девет часа на ден средно, 365 дни в годината умът ви ще блокира. Нуждаете се от малко почивка, а не от постоянно бомбардиране с негативни новини. Депресия Това, което много хора не осъзнават е, че се опитват да задоволят самоуважението си с постоянни харесвания под формата на лайкове. Пристрастяването към телефона може да има отрицателно въздействие върху самочувствието. Това ни позволява да се крием зад екрани и да представим живота, който искаме другите да мислят, че имате. Често виждате снимки от различни почивки на приятели и непознати в социалните мрежи, които се забавляват. Това неименуемо води до сравнения „ Защо другите се забавляват и ходят на почивки, а аз нямам пари и работя. Преди да си помислите нещо подобно, запомнете, че в действителност вие наистина не знаете какво се случва с живота на хората. Ако някога може да се закълнете, че чувате вибрация от задния джоб на телефона, само за да проверите и намерите 0 пропуснати повиквания и 0 известия, не се притеснявайте, не сте луди. Просто това е знак, че сте напълно пристрастени към телефона си. Скорошни проучвания със студенти установяват, че смартфоните допринасят за това голяма част от техните собственици да халюцинират. Да сте пристрастени към вашите мобилни телефони означава да станете масово разсеяни. \"Тъй като средният човек прекарва девет часа на ден, седем дни в седмицата, като се фокусира в силно стимулиращи устройства, мозъкът му се обърква\", обяснява д-р Кестис. \"Например тийнейджърите са диагностицирани с т.нар. синдром на дефицит на вниманието и хиперактивност , въпреки че голяма част от тях дори нямат неврологично заболяване. Това се получава, защото мозъкът им е прекалено увреден от непрекъснатото щракане в социалните мрежи, че той губи способността си да се концентрира. Решавате да проверите фейсбука си и инстаграм профила си преди сън, докато не поглеждате часовника и установявате, че е станало супер късно, а вие още си разглеждате. Опитвате се да заспите, но неуспешно. Защо се получава така? \"Непрекъснато гледане на телефона ви не само поддържа мозъка ви, но всъщност засяга и потиска нивата на мелатонина\", споделя д-р Ерика Хорнхал. \"Светлината от осветяването на телефона поддържа мозъка активен, без да ви позволява да се унесете и да успокоите тялото си преди сън. Ако наскоро сте се оказали твърде зависими от вашия смартфон, това може да е знак, че е време да си дадете почивка. \"Трябва да се обучите да контролирате вашия телефон, вместо той да ви контролира,\" каза Кестис. За да направите това, той предлага да оставите телефона си в колата, когато ходите на вечеря или на разходка в мола. \"Отначало ще ви бъде странно, защото ще почувствате, че сте изгубили част от себе си, но в крайна сметка ще свикнете с положението. Ако напълно прекъснете връзката с технологията, звучи като твърде голямо предизвикателство и не е наложително да го правите. Ако поискате от някой в наши дни да назове едно нещо, без което не може да живее , ние се обзалагаме, че в челната тройка ще попадне любимият ни смартфон. Толкова много хора са пристрастени към устройствата си, защото те предоставят незабавна обратна връзка и удовлетворение. Искате да разберете каква е прогнозата за времето или не се сещате как се казва актьорът от филма, който гледате в момента? Няма проблеми! Смартфонът веднага ще ви даде най-изчерпателната информация по тези въпроси. Но освен, че ни правят по-силно зависими, мисълта да се разделим дори и за минути с устройството ни прави раздразнителни. Замисляли ли сте се, какво наистина се случва, ако цял ден се взирате във вашето любими неща? Ето девет неща, които се случват с тялото ви, докато гледате цял ден в телефона си. Напрежение в окото Голяма част от хората прекарват работния си ден, гледайки екрана на някое устройство. \"Прекомерната употреба на цифрови устройства и взирането в екраните могат да причинят напрежение в окото\", твърди офталмологът, д-р Хауърд Пърсел. Симптомите могат да включват замъглено виждане, червени, уморени или сухи очи, както и системно главоболие\". Болки в областта на шията и рамената Независимо дали си пишете с приятели във Фейбук или се смеете на очарователен видеоклип на котка в Ютюб, използването на мобилни телефони обикновено води до това, че сте прегърбени, което може да предизвика болка около врата, раменете или шията. \"Отклонявайки се напред вие държите главата си в неудобни позиции за продължителни периоди от време\", казва тя. По - ниски нива на кислород Освен болката в областта на врата и рамото, непрекъснатото взиране в телефона може да доведе до други рискове за здравето, включително намаляване на кислорода в мозъка ви. Според лекари, седенето в позиция „гледам си смартфона“ затруднява способността на белите ви дробове да се разширяват.Вдишването на по-малко кислород означава, че сърцето ви трябва да работи по-усилено, за да изпрати повече кръв, съдържаща кислород, в тялото ви, включително и в мозъка ви. Травми на китката Ако текстовото съобщение е любимото ви средство за комуникация, то внимавайте следващия път, когато получите известие за натиска, който оказвате върху китката си. Д-р Стаг обяснява, че травмите на китката и дланите при пациентите й често са резултат от прекомерна употреба на мобилни телефони. \"Болка, дискомфорт или изтръпване в палеца са само част от болките, които възникват, в резултат на прекомерната употреба поради непрекъснато писане. Безпокойство В допълнение към отрицателното въздействие върху нашите тела, непрекъснато гледане на нашите телефони може да повлияе и на нашето психично здраве, също. Отделяте много време в дигиталния свят и не разполагате с достатъчно време в реалния свят. Тъй като непрекъснато натоварвате ума си със страховити новини и вредно съдържание това задълбочава и изкарва на преден план вашата несигурност. Халюцинации Синдром на дефицит на вниманието и хиперактивност Липса на сън Дайте си временна почивка от социалните мрежи", "date": "2017.07.23", "title": "ОПАСНО! Ето какво се случва с тялото ни, когато стоим пред телефона по цял ден"}
{"url": "http://pik.bg/%D1%84%D0%B0%D0%B2%D0%BE%D1%80%D0%B8%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BF%D0%BE-%D0%B2%D1%8A%D0%BF%D1%80%D0%BE%D1%81%D0%B8%D1%82%D0%B5-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%B4%D0%B5%D0%B9%D0%B2%D0%B8%D0%B4-%D0%B4%D0%B5%D0%B9%D0%B2%D0%B8%D1%81-%D0%B5-%D0%BF%D1%80%D0%B5%D0%B4%D0%BF%D0%BE%D1%87%D0%B8%D1%82%D0%B0%D0%BD%D0%B8%D1%8F%D1%82-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA-%D0%BD%D0%B0-%D1%82%D0%B5%D1%80-news677352.html", "text": "Министърът по въпросите за Брекзит Дейвид Дейвис се ползва с най-голяма подкрепа от страна на редовите членове на управляващата партия във Великобритания – Консервативната, съобщава Observer, цитиран от Фокус. Именно Дейвис е сочен от редовите консерватори като най-подходящ кандидат за приемник на Тереза Мей на поста министър председател и лидер на партията, според анкета проведена сред повече от хиляда избиратели и финансирано от „Съвета по икономически и социални изследвания“. Дейвис зае първото място в анкетата с 21% от гласовете, с 4% повече от заелия второто място Борис Джонсън. Именно Джонсън предварително се смяташе за фаворит. На третото място е Джейкъб Рис-Мог с 6%. Той не е член на правителството и е считан за политически традиционалист, който поддържа развода между Великобритания и Европейския съюз. И тримата лидери в анкетата са привърженици на Брекзит.", "date": "2017.07.23", "title": "Фаворит! Министърът по въпросите за Брекзит Дейвид Дейвис е предпочитаният наследник на Тереза Мей сред консерваторите"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D0%B5%D0%B4%D0%B5%D0%BC-%D1%83%D0%B1%D0%B8%D1%82%D0%B8-%D0%B8-%D0%B4%D0%B2%D0%B0%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D0%B5%D0%BD-%D0%BA%D1%80%D0%B0%D0%BD-%D0%B2-%D0%BA%D0%B8%D1%82%D0%B0%D0%B9-news677353.html", "text": "Седем души загинаха, а други двама са ранени, след като строителен кран падна в южния китайски мегаполис Гуанджоу, съобщиха от администрацията на район Хайчжу в Weibo. Според информацията инцидентът е станал в късните съботни часове. Кранът първоначално внезапно се наклонил, а малко след това паднал. Собственик на строителната площадка е китайската държавна корпорация China Communications Construction, която се занимава с развитието на градската инфраструктура. Стартирало е разследване на причините за инцидента.", "date": "2017.07.23", "title": "Трагедия! Седем убити и двама ранени след падането на строителен кран в Китай"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BE%D1%82-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F-%D0%BD%D0%B0-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-%D0%B1%D0%B5-%D0%B8%D0%B7%D1%81%D1%82%D1%80%D0%B5%D0%BB%D1%8F%D0%BD%D0%B0-%D1%80%D0%B0%D0%BA%D0%B5%D1%82%D0%B0-%D0%BF%D0%BE-%D0%BF%D0%BE%D1%81%D0%BE%D0%BA%D0%B0-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-news677354.html", "text": "От територията на ивицата Газа е била изстреляна ракета към Израел, съобщиха от ръководството на израелската армия в профила на Армията в „Туитър“, съобщава РИА Новости. „Преди минути от северната част на ивицата Газа бе изстреляна ракета. Тя се е взривила във въздуха. Няма данни за пострадали“, се посочва в съобщението. В края на юни палестински бойци от ивицата Газа изстреляха ракета, която се взриви в южната част на Израел бз да нанесе поражения. В отговор самолети на Израел атакуваха позиции на палестинските бойци. Ударите тогава бяха нанесени по цели в северната и южната части на ивицата Газа.", "date": "2017.07.23", "title": "Напрежение! От територия на ивицата Газа бе изстреляна ракета по посока на Израел"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%87%D0%B5%D1%82%D0%B8%D1%80%D0%B8-%D0%B4%D0%B5%D1%86%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D1%87%D0%B5%D0%BB%D1%8F%D0%B1%D0%B8%D0%BD%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-news677356.html", "text": "Четири деца загинаха при пожар в жилищен дом в Челябинска област, съобщават от Главното управление на Министерството на извънредните ситуации в областта. Трагедията се разиграла в село Верхная Кабанка. „При пристигането на екипа на противопожарната охрана е горял жилищен дом на площ около 30 квадратни метра .В резултат на произшествието са загинали четири деца, а един възрастен е с наранявания“, се посочва в официалното съобщение. Уточнява се, че три от загиналите деца са дъщери на спасения възрастен. Четвъртото загинало момиченце е племенница на пострадалия. „Разглеждат се няколко версии за случилото се. Единственото, което към момента може да се каже е, че за съжаление, пожарът е бил открит твърде късно“, съобщават още от Главното управление на Министерството на извънредните ситуации в областта.", "date": "2017.07.23", "title": "Трагедия! Четири деца загинаха при пожар в Челябинска област"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D1%82%D1%80%D0%B8%D0%B3%D1%80%D0%B0%D0%B4-%D1%81%D0%B0%D0%BC%D0%BE%D1%83%D0%B1%D0%B8%D0%BB-%D0%BB%D0%B8-%D1%81%D0%B5-%D0%B5-%D0%BA%D1%80%D0%B8%D1%81%D1%82%D0%B8%D1%8F%D0%BD-%D0%B8%D0%BB%D0%B8-news677363.html", "text": "Едно младо момче, на което разчитахме всички, си отиде за една малка грешка. Искам да кажа на младите хора - не правете това! Това заяви пред Нова телевизия кметът на Триград Цветан Славков. Той допълни, че тялото на Кристиян е било открито от баща му и че целият Триград е потънал в скръб. \"Каква е причината за смъртта, следствието ще каже. Но той е много отговорно момче и според мен се е самоубил. И за жалост вече не е сред нас. Помислил е, че ги е убил тези хора и не е могъл да го понесе това. Днес ще е погребението му. Но за жалост всички сме потресени, защото едно младо момче си отиде, без да е разбрало нищо от живота\", коментира кметът. Мъж от селото смята, че момчето е паднало случайно от скалата. \"Беше пълнолуние. Качил се е горе, за да види какво става. Без да иска е паднал. Не вярвам да се самоубил. Познавам го. Минаваше покрай мен с колелото. Много беше жизнен. Ако искаше да се самоубие, щеше да го направи в Дяволското гърло\", предполага човекът. Припомняме, че тялото на 16-годишния Кристиян, който предизвика инцидент с автомобила на баща си и рани хора край Триград, беше открито в събота в района на селото под пропаст. Дни наред спасители, доброволци и неговите близки издирваха момчето с надеждата, че е живо и се крие в гората заради преживения стрес. Затова и разлепяха по дърветата специални съобщения за него, за да разбере, че никого не е убил на пътя, че няма жертви, че пострадалите хора се възстановяват. Издирването му се превърна в спасителна акция, спасителната акция 14 дни по-късно завърши с трагедия.", "date": "2017.07.23", "title": "ТРАГЕДИЯТА В ТРИГРАД! Самоубил ли се е Кристиян или..."}
{"url": "http://pik.bg/%E2%80%9E%D0%B4%D0%B5%D0%B9%D0%BB%D0%B8-%D0%B5%D0%BA%D1%81%D0%BF%D1%80%D0%B5%D1%81%E2%80%9C-%D0%B2%D0%B0%D1%80%D0%BD%D0%B0-%D0%B5-%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%8F%D1%82-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D0%BA%D1%80%D0%B0%D0%B9%D0%B1%D1%80%D0%B5%D0%B6%D0%B5%D0%BD-%D0%B3%D1%80%D0%B0%D0%B4-%D0%B7%D0%B0-%D0%BA%D0%BE%D0%B9%D1%82%D0%BE-%D0%BD%D0%B8%D0%BA%D0%BE%D0%B9-%D0%BD%D0%B5--news677358.html", "text": "Български осемдесетарски поп звучи от колоните на широко и високо пространство, приютяващо десетки блестящи, дошли от съветски времена Лади, Трабанти и Дачии, всичките като дошли направо от заводския цех, завършени със стратегически поставени огледала гордо представящи техните работещи двигатели, пише The Daily Express в очерк за Варна. Това обаче не е декор на филм, намирам се на горния етаж на блестящ нов търговски център във Варна на Българското Черноморие, докато преминавам през червената кадифена завеса към Ретро музея. До всеки експонат има разоръжаваща восъчна статуя на различен комунистически лидер, изглеждащ като хитър продавач на коли. Има витрини с цигарени пакети, играчки и други артефакти от епохата. Въпреки че България прегръща съветския комунизъм, тя е и първата страна, която продава „Кока Кола“, внесена след държавна визита в САЩ през 1956 година. Най-добрият плаж от трите във Варна, Рапонги е на пешеходно разстояние от центъра. Може би това е най-добрият европейски крайбрежен град, за който никой не е чувал. Три десетилетия след падането на комунизма, присъства лека носталгия за по-простите, макар и по-груби времена. Навсякъде във Варна се усеща, че това е „Българската морска столица“, която иска на навакса изгубеното време и да капитализира даденостите си. Като начало градът има сериозна култура в себе си. Четвъртата най-голяма римска баня в Империята може да се намери в сърцето на старата част на града, докато Археологическият музей приютява най-старото съкровище на света, открито през 1972 г. от некропол на 7 000 години. В историческия център прекрасни сгради от началото на 20 век са в различни степени на бледнеещ блясък и често се търкат рамо до рамо с бруталистични сгради. Изпълнени с живот саксии като че ли никнат от всеки ъгъл на булевардите, двойки носят бутилки със силна ракия на площадите и мършави бездомни котки се шляят оптимистично по терасите на ресторантите, докато масите са натоварени с избор със сочно месо и купчини салати, богати с домати и щедри резени сирене. Английският е широко разпространен в града. Шезлонг, чадър и коктейл струват 16 лева тук, по малко от десет лири. Дори и варненският нощен живот успява да е хем шик, хем повлиян от културата. Плажната улица е 16 километрова отсечка с плажни клубове, нощни заведения и басейни, които не биха изглеждали странно на Ибиза или на Миконос. Фокус", "date": "2017.07.23", "title": "„Дейли Експрес“: Варна е вероятно най-добрият европейски крайбрежен град, за който никой не е чувал"}
{"url": "http://pik.bg/14-%D0%B3%D0%BE%D0%B4%D0%B8%D1%88%D0%BD%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%BA%D1%80%D0%B0%D0%B4%D0%BB%D0%B0-%D1%81%D0%B5-%D0%BF%D1%80%D0%BE%D0%BC%D1%8A%D0%BA%D0%BD%D0%B0-%D0%B2-%D0%BA%D1%8A%D1%89%D0%B0-%D0%B7%D0%B0%D0%B4%D0%B8%D0%B3%D0%BD%D0%B0-120-%D0%BB%D0%B5%D0%B2%D0%B0-%D0%B7%D0%B0-%D0%B4%D0%B0-%D1%81%D0%B8-%D0%BA%D1%83%D0%BF%D0%B8-%D1%82%D0%BE%D0%BD%D0%BA%D0%BE%D0%BB%D0%BE%D0%BD%D0%B0-%D0%B8-%D1%84-news677357.html", "text": "14-годишна бременна крадла се промъкна в дом в Средец, за да отмъкне портфейла на мъж със 120 лева в него, докато собственикът е в банята. Момичето е неграмотно, не учи и не работи, в ранното си детство било отглеждано в различни институции, но понеже забременяла, напуснала. Крадлата познавала потърпевшия, тъй като се било случвало да ходи да чисти в дома му срещу заплащане. Минавайки по улицата, на която се намирала къщата му, тя решила да влезе вътре. По това време той бил в банята. Момичето влязло в дневната и видяло връхната дреха на мъжа на дивана. Взела намиращия се в нея портфейл, съдържащ 120 лева и документи, и бързо избягала. Пострадалият чул похлопването на входната врата, излязъл от банята и отишъл на терасата. Видял, че крадлата бяга, след което установил, че портфейлът му липсва. Съобщил за случилото се на полицията, съобщава \"Бургас Инфо\". След кражбата мургавата девойка посетила два магазина в центъра на гр. Средец, от където си купила обувки, чорапи, тонколона и флаш-памет. Същият ден по-късно органите на реда я установили. Наказанието й е обществено порицание.", "date": "2017.07.23", "title": "14-годишна бременна крадла се промъкна в къща, задигна 120 лева, за да си купи... тонколона и флашка"}
{"url": "http://pik.bg/%D1%81%D0%BB%D0%B5%D0%B4-%D1%82%D1%80%D1%83%D1%81%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BE%D0%B1%D1%8F%D0%B2%D0%B8-%D0%B7%D0%B0-%D1%82%D1%80%D0%B8-%D1%81%D1%80%D1%83%D1%82%D0%B5%D0%BD%D0%B8-%D0%B8-32-%D1%82%D0%B5%D0%B6%D0%BA%D0%BE-%D0%BF%D0%BE%D0%B2%D1%80%D0%B5%D0%B4%D0%B5%D0%BD%D0%B8-%D1%81%D0%B3%D1%80%D0%B0%D0%B4%D0%B8-%D0%B2-%D0%B1%D0%BE%D0%B4%D1%80%D1%83%D0%BC-%D0%BF-news677360.html", "text": "Турският премиер Бинали Йълдъръм обяви, че три изоставени сгради са се срутили в град Бодрум при земетресението от петък в Егейско море с магнитут 6,6 по скалата на Рихтер, предаде Anadolu Agency, цитирана от Фокус. „Ето какви са загубите в Бодрум след земетресението: три изоставени сгради са се срутили, а 32 сгради са тежко повредени“, отчете Йълдъръм на пресконференция. Той добави, че Турция споделя своята мъка и щастие с гръцките си съседи и добави, че „предаваме своите най-учтиви съболезнования с гръцкото правителство“.", "date": "2017.07.23", "title": "След труса! Премиерът на Турция обяви за три срутени и 32 тежко повредени сгради в Бодрум при земетресението"}
{"url": "http://pik.bg/%D0%BD%D0%B0-%D1%81%D1%83%D1%85%D0%BE-%D0%BD%D1%8F%D0%BA%D0%BE%D0%B8-%D1%87%D0%B0%D1%81%D1%82%D0%B8-%D0%BD%D0%B0-%D1%81%D0%BE%D1%84%D0%B8%D1%8F-%D0%BE%D1%81%D1%82%D0%B0%D0%B2%D0%B0%D1%82-%D1%83%D1%82%D1%80%D0%B5-%D0%B1%D0%B5%D0%B7-%D0%B2%D0%BE%D0%B4%D0%B0-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82%D0%BD%D0%B8-%D0%B4%D0%B5%D0%B9%D0%BD%D0%BE%D1%81%D1%82%D0%B8-news677381.html", "text": "„Софийска вода” временно ще прекъсне водоснабдяването в някои части на столицата на 24 юли (понеделник), съобщиха от дружеството. Във връзка с ремонт на уличен водопровод на ул. „Княз Борис I“ Център се налага спиране на водоподаването от 09:00 до 21:00 часа на клиентите на „Софийска вода”, живеещи в района на: бул. „Витоша“, бул. „Александър Стамболийски“, бул. „Христо Ботев“, бул. „Македония“, бул. „Ген. Тотлебен“, бул. „Пенчо Славейков“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: бул. „Христо Ботев“ ъгъла с ул. „Солунска“ и бул. „Ген. М. Скобелев“ ъгъла с ул. „Лойош Кошут“. В понеделник във връзка с изпълнение на инвестиционен проект за реконструкция на уличен водопровод на ул. „Шандор Петьофи“ Център, се налага спиране на водоподаването от 09:00 до 21:00 часа на клиентите на „Софийска вода”, живеещи в района на: по ул. „Шандор Петьофи“ от бул. „Витоша“ до ул. „Цар Асен“; по ул. „Удово“ от ул. „Шандор Петьофи“ до ул. „Доспат“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Удово“ ъгъла с ул. „Шандор Петьофи“. След възстановяване на водоснабдяването е възможно временно повишаване мътността на водата. Фокус", "date": "2017.07.23", "title": "На сухо! Някои части на София остават утре без вода заради ремонтни дейности"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D0%B8%D0%BB%D1%8F%D0%BD%D0%B0-%D0%BF%D0%BE%D0%BF%D0%BE%D0%B2%D0%B0-%D0%B8-%D0%B0%D1%81%D0%B5%D0%BD-%D0%B1%D0%BB%D0%B0%D1%82%D0%B5%D1%87%D0%BA%D0%B8-%D0%BE%D1%82%D0%BD%D0%BE%D0%B2%D0%BE-%D0%B7%D0%B0%D0%B5%D0%B4%D0%BD%D0%BE-news677196.html", "text": "Моделката и актьорът са в търсене на ново жилище. Блатечки е решил да купи ново жилище за красивата брюнетка, която го дари със син на име Борил. Асен държи Диляна и наследникът им да са устроени добре и на тихо и спокойно място. Ето защо двойката избира апартамент близо до центъра на столицата, но на не толкова оживено място. Диляна и Асен тръгват заедно от жилището на моделката и се отправят към един от най-скъпите квартали в столицата. Там двамата прекарват повече от час в оглед на избран апартамент и дълъг разговор с посредник. По всичко личи, че двамата държат да изпипат всички детайли преди окончателното сключване на сделката. Жилищата, които гледат Асен и Диляна, са сред най-скъпите в София. По всичко личи, че парите не са проблем за Асен, който наскоро пусна филма си \"Бензин\". Попова е решила, че иска нов дом, и Блатечки е готов да изпълни желанието й. По-нисък от земята, след като би шута на бременната си любовница, сега лошото момче на българското кино с подвита опашка е готов на всичко да спечели отново доверието й. Диляна така и не намери друг след аферата с Асен и изглежда, че и не търси. След като остави Попова с бебе на ръце, за да се върне при жена си Катерина, дълго време срещите между моделката и актьора бяха единствено и само заради общия им наследник. Дълго време Диляна не искаше и да чуе за Асен и дори беше ограничила срещите на малкия Борил с татко му. Лошите чувства вече са в миналото и Диляна завинаги е простила на Блатечки. Двамата прекарват често заедно, което буди слуховете, че между тях връзката е подновена. Столични клюкари раздухват, че Асен и красавицата отново си лягат заедно. Не е ясно дали любовта отново е пламнала, но със сигурност Диляна и Асен отново са си много близки. Ексдвойката и малкият Борил дори прекарват всеки уикенд заедно като истинско и здраво семейство. От фотосите ясно личи, че няма напрежение между Попова и бащата на сина й. Двамата дори си делят домакинските задължения като изхвърлянето на боклука. Въпреки горещините Диляна е с модерни и много затворени обувки, което искрено учудва минувачите. Ултракъсите панталонки подчертават перфектните крака и дупе на моделката. Дали новото жилище, с което Попова ще се сдобие, е само мил жест от таткото на първородния й син, след като разби сърцето й, или двамата отново са интимни, все още не е ясно, пише всекидневник. Сигурното е само, че малкият Борил винаги ще ги свързва по един или друг начин и Блатечки е категоричен, че с която и жена да дели един покрив, винаги ще се грижи за сина си.", "date": "2017.07.23", "title": "ЕКСКЛУЗИВНО В ПИК И \"РЕТРО\"! Диляна Попова и Асен Блатечки отново заедно"}
{"url": "http://pik.bg/%D0%BE%D0%B1%D1%8F%D0%B4-%D0%BA%D1%80%D0%B0%D0%B9-%D0%BF%D0%BB%D0%B0%D0%B6%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D1%81%D0%B0-%D1%80%D0%B8%D1%81%D0%BA%D0%BE%D0%B2%D0%B5%D1%82%D0%B5-news677382.html", "text": "Морето. Ресторантите на брега. Крайбрежни капанчета. Павилионите за дюнери. За палачинки. Пиците на парче. Царевицата на плажа. В разгара на лятото, когато един обяд с неизмити ръце може да ни коства цялата ваканция, каква е хигиената в крайбрежните заведения? Те обикновено разполагат с химически тоалетни, а понякога това може да се окаже двойно притеснително - както за клиентите, така и за персонала. Ако и в кухните им няма течаща вода, тогава следват истински кошмари и глоби, съобщава Нова телевизия. От началото на сезона бургаските инспектори по безопасност на храните са направили над 2000 проверки. От тях 78 са по сигнали на граждани. Съставени са 43 акта. Останалото са предписания.", "date": "2017.07.23", "title": "Обяд край плажа? Ето какви са рисковете"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B5%D0%B4%D0%BD%D0%B0-%D0%BE%D1%82-%D0%B1%D0%BB%D1%8A%D1%81%D0%BD%D0%B0%D1%82%D0%B8%D1%82%D0%B5-%D0%B2-%D1%82%D1%80%D0%B8%D0%B3%D1%80%D0%B0%D0%B4-%D0%BE%D1%82-%D0%BA%D1%80%D0%B8%D1%81%D1%82%D0%B8%D1%8F%D0%BD-%D1%82%D1%83%D1%80%D0%B8%D1%81%D1%82%D0%BA%D0%B8-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%BF-news677383.html", "text": "Една от пострадалите туристки, блъснати преди две седмици от 16-годишния Кристиян в Триград, Екатерина Христова заяви пред Би Ти Ви, че е простила на момчето. Както е известно Кристиян, който бе издирван в последните две седмици, бе открит вчера мъртъв. Христова е със счупен таз и е настанена в „Пирогов”. При инцидента пострада и нейната 6-годишна дъщеричка, която е била с комоцио. „Нека Господ да му прости за това, което се е случило – заяви Христова пред Би Ти Ви.- Важното е, че сме живи, и това няма да тежи на съвестта на тези хора. Много време ще ни трябва да се възстановим – психически и физически, но ние сме силни и ще се справим. През цялото време се молех нищо да не му се случи. Майка му се обади да изкаже съпричастност към нашата трагедия, каза, че би могла да помогне с каквото й е по силите, помоли ме да разбера като майка тя как се чувства“. Според Екатерина няма виновен за случилото се, като всичко е „някакво идиотско нещастно съвпадение на обстоятелства“. „На нито едно дете не трябва да му се дават ключове, на нито едно дете не трябва да му се позволява да поставя живота си в опасност“,  коментира Екатерина Христова. След катастрофата тя е изпаднала в безсъзнание. „Видяхме как колата лети от завоя, който е съвсем малък, има видимост – спомня се Екатерина Христова. - Видях фара, който летеше към мен, и после се събудих на земята. Не можах да си поема въздух и изпаднах в безсъзнание. После чух детенцето ми да вика: „Мамо, мамо”, и това ме върна и ме накара да си отворя очите и да си поема въздух. Когато си отворих очите, вратата на шофьорското място беше отворена и нямаше никой. Едната ми приятелка викаше Бърза помощ, а другата тичаше към хижата”. Екатерина Христова каза още, че сега и предстои дълго възстановяване -  поне 2 месеца няма да може да си натоварва таза, ще се учи тепърва да прохожда отново с патерици. Екатерина призна, че дъщеря й също е много разстроена, след като по новините е чула за смъртта на Кристиян. „Каза ми: Мамо, защо трябваше така да се случва. Не можаха ли да го намерят, не можа ли да каже баткото, че съжалява. Това щеше да е достатъчно”, разказва  Екатерина.", "date": "2017.07.23", "title": "ЕКСКЛУЗИВНО В ПИК! Проговори една от блъснатите в Триград от Кристиян туристки! Ето какво сподели..."}
{"url": "http://pik.bg/%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%B1%D0%B8%D1%82%D0%B8%D1%8F-%D0%B2-%D1%81%D0%BC%D0%BE%D0%BB%D1%8F%D0%BD-%D0%B3%D0%B5%D0%BE%D1%80%D0%B3%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-%D0%BA%D0%BE%D1%8F%D1%82%D0%BE-%D0%BF%D0%BE%D0%BB%D1%83%D1%87%D0%B8%D1%85%D0%BC%D0%B5-%D0%BE%D1%82-%D0%BD%D0%B0%D0%BF%D1%8A%D0%BB%D0%BD%D0%BE-%D0%BD%D0%B5%D0%BF%D0%BE%D0%B7%D0%BD%D0%B0%D1%82%D0%B8-%D1%85%D0%BE%D1%80%D0%B0-%D0%BD-news677384.html", "text": "Получихме подкрепа от напълно непознати хора, които идваха в болницата при Георги. Това ми даде сили в тежкия момент. Това заяви пред Би Ти Ви майката на пребития с дървени пръти от роми Георги от Смолян. „Обадиха ми се от полицията и ми казаха, че Георги е в болница с опасност за живота, че не е добре, че му е много тежко положението и може да не успее да стигне до Пловдив”, каза майка му. „Състоянието на Георги е стабилизирано, но трябва много да се пази. Престоят му още две тежки операции, които трябва да се направят след 6 месеца. Самият той няма спомени за лучката. Загубил си е паметта от онзи ден”, разказа брат му Филип. Той добави, че очаква справедлива присъда за двамата младежи от ромски произход, които пребиха брат му. „Очакваме и ще настояваме за най-голямото възможно наказание. Това е опит за убийство, особено жестокостта е нечовешка”, коментира Филип.", "date": "2017.07.23", "title": "Майката на пребития в Смолян Георги: Подкрепата, която получихме от напълно непознати хора, ни даде сили в тежкия момент"}
{"url": "http://pik.bg/70-%D0%B3%D0%BE%D0%B4%D0%B8%D1%88%D0%BD%D0%B8-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8-%D0%BE%D0%B1%D0%B8%D0%BA%D0%B0%D0%BB%D1%8F%D1%82-%D0%BF%D0%BB%D0%B0%D0%B6%D0%B0-%D0%BD%D0%BE-%D0%B1%D0%B8%D0%BB%D0%B8-%D0%B2%D1%8A%D0%B2-%D1%84%D0%BE%D1%80%D0%BC%D0%B0-news677359.html", "text": "Макар че заплатите на спасителите са повишени с около 12 процента, все още сред тях преобладава броят на възрастните. Когато те са в добра физическа форма обаче това не е проблем, коментира пред Дарик Илия Раев – областен председател на БЧК – организацията, която сертифицира и обучава спасители. Той призна, че по плажната ивица има дори 70-годишни мъже, които се грижат за безопасността на туристите. Броят на спасителите по морето е напълно достатъчен, стига да не им се вменяват несвойствени задължения, добави Раев и припомни, че по закон постовете са на всеки 100 метра на ивицата. Плажуващите, които не се съобразяват със сигнализацията и указанията на спасителите, не се санкционират. При агресия или инциденти се вика полиция и се съставят контативни протоколи, но процедурата е тромава, обясни областният председател на БЧК. Чуждестранните туристи са по-дисциплинирани от нашите и спазват правилата, изрази мнение той.", "date": "2017.07.23", "title": "70-годишни спасители обикалят плажа, но били във форма"}
{"url": "http://pik.bg/%D0%BF%D1%81%D0%B8%D1%85%D0%BE%D0%BB%D0%BE%D0%B3-%D0%B1%D0%B0%D0%B1%D0%B0%D0%B8%D1%82%D0%BB%D1%8A%D0%BA%D1%8A%D1%82-%D0%B5-%D1%82%D0%BE%D0%BB%D0%B5%D1%80%D0%B8%D1%80%D0%B0%D0%BD-%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BD%D1%8F%D0%BC%D0%B0-%D0%BD%D0%B8%D0%BA%D0%B0%D0%BA%D1%8A%D0%B2-%D1%80%D0%B5%D1%81%D0%BF%D0%B5%D0%BA%D1%82-news677385.html", "text": "Проблемът е в това, че много големи слоеве от българското население – и т. нар. „елитни”, биват възпитавани в норми, които се доближават до този начин на функциониране – саморазправа по улиците, арогантно поведение, простотия навсякъде. Това коментира пред Би Ти Ви последните прояви на насилие, вкл. и с междуетнически елемент, психологът Росен Йорданов. „Не бих искал да обвинявам цялата ромска общност за това, че някакъв неин представител се е изявил като върл простак или като селски бабаит. Проблемът е, че цялото общо общество толерира селските бабаити. Цялото общество – като  се започне от висши държавни нива… Хора, които демонстрират този бабаитизъм”, добави той. „Не е въпросът до етническата общност – макар че го има. Тук проблемът е с това, че циганите, са представители на онази част от обществото, която функционира на много примитивно ниво и като цяло е толерантна към насилието и агресията. Колкото едно общество е по-примитивно, толкова е по-толерантно към тези неща. Този феномен на бабаитлъка, за съжаление – въпреки че уж ставаме по-цивилизована нация – бива толериран. Защото полицията няма никакъв респект; всичко, което се случва, ни го съобщава говорителката на главния прокурор, дори и за инцидент в село Петручево. Защото, когато почне едно дело, всички казват „А, той ще се измъкне”… Значи не само богатите хора се измъкват, измъкват се и най-арогантните безпардонни и вулгарни хулигани. Това е проблемът”, коментира той. „Не искам да живея в такова общество и съм възмутен. Достатъчно е да излезете на улицата и да видите за какво става дума – на всяка втора пряка те дебне някой хулиган, който може да направи всичко”, каза още той.", "date": "2017.07.23", "title": "Психолог: Бабаитлъкът е толериран, а полицията няма никакъв респект  "}
{"url": "http://pik.bg/%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%BE-%D0%BD%D0%B5%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%BE-%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%81%D0%B5%D0%BB%D0%BE-%D0%B2%D0%B0%D1%80%D0%B2%D0%B0%D1%80%D0%B0-%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%BA%D0%BC%D0%B5%D1%82%D0%B0-%D0%BD%D0%B0-%D0%BE%D0%B1%D1%89%D0%B8%D0%BD%D0%B0-%D1%81%D0%B5-news677386.html", "text": "Жители на село Варвара излизат днес на пореден граждански протест срещу кмета на Община Септември Марин Рачев, съобщава Радио „Фокус“ – Пазарджик Николай Баташки, един от организаторите. Той уточни, че протестът трябва да стартира малко след 12.00 часа в селото и този път ще протече под формата на митинг-шествие под надслов „Краде ли се минерална вода и от кого?” и ще тръгне от Червената къща в квартал „Гарата“ на село Варвара, като ще продължи до жп спирка „Пампорово”. „Основен акцент на протеста този път ще е да се пита краде ли се минерална вода от нерегламентирани достъпи за търговски заведения в селото и знае и бездейства ли за това кметът на Община Септември Марин Рачев”, обясни Баташки. По думите му, до момента са събрани над триста подписа с искането на хората до Сметната палата и Агенцията за държавна финансова инспекция за пълна ревизия на всички обществени поръчки и харчове в общината, за да се разбере краде ли се и от кого.", "date": "2017.07.23", "title": "Гражданско недоволство! Жителите на село Варвара отново на протест срещу кмета на Община Септември"}
{"url": "http://pik.bg/%D0%B2%D0%B5%D0%BB%D0%B8%D1%81%D0%BB%D0%B0%D0%B2%D0%B0-%D0%BA%D1%80%D1%8A%D1%81%D1%82%D0%B5%D0%B2%D0%B0-%D0%B2%D1%81%D0%B5%D0%BA%D0%B8-%D0%B4%D0%B5%D0%BD-%D1%81%D1%82%D0%B0%D0%B2%D0%B0%D1%82-%D0%B1%D0%B5%D0%B7%D0%BF%D0%BB%D0%BE%D0%B4%D0%BD%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B8-%D0%B2-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-news677387.html", "text": "Валери Симеонов е „бушона“ на скандалите в държавата най-малкото, защото е некомпетентен - един вицепремиер няма опция за лично мнение. Това каза народният представител от ПГ на ДПС Велислава Кръстева пред БНТ. На въпрос дали „Обединени патриоти“ са най-голямата грешка на това управление, тя заяви, че отговорността е на този, който е овластил националистите. „Що се отнася до формулата на властта, отново е на този, който овласти националистите, на този който прие формулата, чрез която се опита да си гарантира стабилност на управлението за сметка на стабилността в държавата“, каза Кръстева. По думите й всеки ден стават безподобни скандали. Според нея обществото все повече губи сетивността си за това кой от кой е по-големият скандал. Попитана защо Валери Симеонов е „бушона“ на скандалите, тя отговори, че това е така, защото е некомпетентен. „Което човек сам може да си направи, никой не може да му го стори. Както виждаме, този вицепремиер има доста сериозни проблеми в усвояването на властта. Некомпетентност по отношение на разбирането на функциите, които има един вицепремиер. Вицепремиер, който ходи да мери звука на заведенията по морето - това е смешно“, коментира депутатът от ДПС. „В същото време с апломб да обещае да махне класа прослужено време, което би намалило доходите на стотици хиляди българи, да предизвика поредния скандал“, коментира Кръстева и допълни, че след това е излязъл пред камерите и е обяснил, че всъщност е изразил лично мнение.", "date": "2017.07.23", "title": "Велислава Кръстева: Всеки ден стават безплодни скандали в държавата"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B4%D0%B6%D0%B5%D0%BD%D0%B4%D0%BE%D0%B2-%D0%B8-%D1%80%D0%BE%D1%87%D0%B0%D1%82%D0%B0-%D0%BD%D0%B0%D1%85%D0%BB%D1%83%D1%85%D0%B0-%D0%B2%D1%8A%D0%BE%D1%80%D1%8A%D0%B6%D0%B5%D0%BD%D0%B8-%D0%B2-%D0%B1%D0%B0%D1%80-%E2%80%9E%D0%B1%D0%B8%D0%BA%D0%B8%D0%BD%D0%B8%E2%80%9C-%D1%81-%D0%BE%D1%89%D0%B5-10-%D0%B4%D1%83%D1%88%D0%B8-%D0%BF%D0%BE%D1%82%D1%80%D0%BE%D1%88%D0%B8%D1%85%D0%B0-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5%D1%82-news677390.html", "text": "Брутален екшън се е разиграл рано тази сутрин в бар „Бикини“ в Созопол. Около 3 ч. в препълненото заведение е нахлула група от около 10 човека, начело с Джендов, Рочата и Янчо, научи \"Фагман\" от отлично информирани източници. Мъжете са били въоръжени с мачетета и ножове. Още с влизането си се скарали с охраната, защото не искали да плащат вход и да бъдат претърсвани за оръжие. Напрежението ескалирало и групата започнала да троши наред, обръщали маси и столове. След това се нахвърлили върху охраната на „Бикини“, пребили ги и си тръгнали. В мелето попаднал дори и собственикът на заведението. Директорът на ОДМВР-Бургас старши комисар Калоян Калоянов потвърди за случката пред \"Флагман\". „Задържани са петима мъже. Групата е успяла да избяга, но са извършени бързи заградитени действия и половината са арестувани веднага“, каза Калоян Калоянов. Арестуваните категорично отказали да дават показания пред органите на реда и да обяснят действията си. Според нашите източници сред задържаните със сигурност е популярният в бургаския ъндърграунд Димитър Харалампиев – Рочата.", "date": "2017.07.23", "title": "ЕКШЪН! Джендов и Рочата нахлуха въоръжени в бар „Бикини“ с още 10 души, потрошиха заведението и пребиха охраната"}
{"url": "http://pik.bg/%D0%BD%D0%B0-%D1%82%D0%B0%D1%82%D0%B5-%D0%BC%D0%BE%D0%BC%D0%B8%D1%87%D0%B5%D1%82%D0%BE-%D0%BE%D1%80%D1%85%D0%B0%D0%BD-%D0%BC%D1%83%D1%80%D0%B0%D0%B4-%D0%B7%D0%B0%D1%89%D0%B8%D1%82%D0%B8-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D1%81%D1%83%D0%B7%D0%B8-%D0%B7%D0%B0%D1%80%D0%B0%D0%B4%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B5%D0%BD-%D0%BA%D0%BB%D0%B8%D0%BF-news677389.html", "text": "Попфолк изпълнителят Орхан Мурад защити 14-годишната си дъщеря Сузи, след острата реакция на скандално видео към нейна песен в социалните мрежи. След появата на клипа мрежата бе залята от недоволни коментари, че визията и поведението на Сузи в клипа са далеч от подходящото за крехката й възраст. „Всичко е клип, всичко е филм, всичко е роля – изригна Орхан Мурат в студиото на Би Ти Ви. - На фона на повече от 1 милион гледания 200-300 хейтърски коментара какво означават? В живота Сузи е съвсем друг човек”. Изпълнителят даде да се разбере, че не се притяснява от това, че в клипа има  „туърквания и това, което се прави в почти всички клипове и песни както на западните изпълнители, така и на българските, защото ние сме бледо подобие и огледало на това, което се случва в истинския шоубизнес”. „Сузи работи изключително независимо от мен. Тя не се съобразява дори и с моите музикални съвети, за съжаление. Моят съвет за в бъдеще е да разчита на моя музикален капацитет и да работим заедно по отношение на текстове и на всичко”, коментира още Орхан Мурад. „Така се прави – за да стане известен човек в България, даже и по света, тръгваш с провокация. Като наложиш името си, ако решиш, може да започнеш да възпитаваш. Целият проблем на държавата е, че Орхан Мурад не може да види дъщеря му какво прави ли? С какво клипът е по-скандален от клиповете на другите изпълнители в този жанр”, добави още Орхан Мурат. По думите му и медиите са виновни за налагането на този стил на работа, особено в младежкия жанр. „Провокацията е единственият начин да станеш известен, след което вече да правиш хубави неща”,  отсече изпълнителят. „Имам много по-важни работи от това да чета коментари и да се влияя от нечие мнение каза от своя страта дъщерята на Орхан Мурат сузи. - В клипа съм артист, играя роля. В училището, в което съм учила досега, ми се кефят, поздравиха ме лично и доста се радват“.", "date": "2017.07.23", "title": "НА ТАТЕ МОМИЧЕТО! Орхан Мурад защити дъщеря си Сузи заради скандален клип"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%B7%D0%B0-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D0%B5-%D0%B2-%D1%81%D0%B8%D0%BB%D0%B0-%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D0%B2%D0%B8%D1%81%D0%BE%D0%BA%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-news677391.html", "text": "Жълт код за високи температури е в сила за цялата страна, се посочва в справка на сайта на Националния институт по метеорология и хидрология (НИМХ) към БАН. В ранните сдевобедни часове ще бъде горещо, с температури между 35° и 39°, а по морския бряг – от 30° до 33°. Жълтият код означава потенциална опасност с повишена вероятност за опасни метеорологични явления. Хората трябва да следят прогнозата за времето и да не предприемат неоправдан риск, особено при извършване на дейности, които зависят от времето. Фокус", "date": "2017.07.23", "title": "Опасно! За цялата страна е в сила жълт код за високи температури"}
{"url": "http://pik.bg/%D1%82%D0%B8%D1%80%D0%B0%D0%B4%D0%B6%D0%B8%D1%8F-%D0%B8-%D0%B1%D0%B0%D1%80%D0%BC%D0%B0%D0%BD---%D0%B5%D0%BB%D0%B8%D1%82%D0%BD%D0%B8%D1%82%D0%B5-%D0%BF%D1%80%D0%BE%D1%84%D0%B5%D1%81%D0%B8%D0%B8-%D0%BD%D0%B0-%D1%81%D0%BE%D1%86%D0%B0-news677039.html", "text": "Като бях ученик, имах приятел, чийто баща беше тираджия. Щом се върнеше от курс, задължително канеха и мен, за да ме почерпят с шоколад във вид на златен долар. А приятелят ми получаваше западни дънки и още куп други подаръци. Майка му – блузи, шалове, бижута. Да си кажа право, завиждах му. По времето на социализма да бъдеш тираджия беше доста престижно. Тогава хората упражняващи на пръв поглед обикновените професии като барман, занаятчия, таксиджия, бензинджия, склададжия, пилот или продавач в Кореком се смятаха за елита на соца. Това важеше и за международните шофьори или т. нар. тираджии. Популярността на „тираджиите“ заради нелегалната търговия със западни стоки и сравнително високия им за времето жизнен стандарт превърна професията им в една от най-желаните, за която е трябваха връзки и пари на ръка, за да се вредиш. Знаеш обаче, че добереш ли се веднъж до кормилото на ТИР-а, лесно ще ги избиеш. Най-важното бе, че обикаляш цяла Европа и отвъд нея във време, когато повечето хора у нас само мечтаеха за това. „Тираджиите“ са едни от най-типичните представители на „работническата класа“ и бяха на дъното на социалната йерархия – те са не особено образовани, без специална квалификация и не са много високо платени. От друга страна, като част от хората, които пътуват най-често в чужбина, имаха достъп до някои от най-желаните привилегии по времето на социализма – контакт със западния свят и притежаване на твърда валута.", "date": "2017.07.23", "title": "Тираджия и барман - елитните професии на соца  "}
{"url": "http://pik.bg/%D0%BC%D1%80%D1%8A%D1%81%D0%BD%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%BE%D1%89%D0%B5-3-%D0%BF%D0%BB%D0%B0%D0%B6%D0%B0-%D1%81%D0%B5%D1%8F%D1%82-%D0%B1%D0%BE%D0%BB%D0%B5%D1%81%D1%82%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%BE-news677191.html", "text": "Директорът на Районната здравна инспекция в морската столица Дочка Михайлова заяви пред БНР, че плажовете в Бяла няма да бъдат затваряни. Предвижда се проверките по плажовете да бъдат засилени, за да може да се намери източникът на замърсяването. Относно Офицерския плаж във Варна, където също бяха установени по-високи нива на замърсяване, Михайлова посочи, че стойностите там вече са по-ниски. Замърсяването било по-слабо от това в Бяла. Офицерският плаж във Варна също няма да бъде затварян. Регионалната здравна инспекция във Варна е регистрирала влошени микробиологични показатели на три от плажовете в община Бяла.", "date": "2017.07.23", "title": "МРЪСНА ВАКАНЦИЯ! Още 3 плажа сеят болести във Варненско!"}
{"url": "http://pik.bg/%D0%BF%D0%BE%D1%81%D1%80%D0%B5%D0%B4-%D0%BD%D0%BE%D1%89-%D1%81%D0%BF%D0%B8%D0%BF%D0%B0%D1%85%D0%B0-%D0%BC%D1%8A%D0%B6-%D0%B2-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0-%D0%B0-%D0%B2-%D0%B4%D0%B6%D0%BE%D0%B1%D0%B0-%D0%BC%D1%83-news677411.html", "text": "Хванаха млад мъж с амфетамини, съобщиха от полицията във Враца. На 23 юли в 00,50 часа, полицията в Роман извършила проверка на питейно заведение в града. В джоба на дрехата на 29-годишния И.И. от врачанското село Струпец била открита сгъвка с наркотично вещество. Било установено, че това са амфетамини. Мъжът е бил задържан за срок до 24 часа. По случая е образувано бързо производство.", "date": "2017.07.23", "title": "ПОСРЕД НОЩ! Спипаха мъж в дискотека, а в джоба му..."}
{"url": "http://pik.bg/%D0%B3%D1%80%D1%83%D0%BF%D0%B0%D1%82%D0%B0-linkin-park-%D0%BE%D1%82%D0%BA%D1%80%D0%B8-%D0%BD%D0%B0-%D1%81%D0%B0%D0%B9%D1%82%D0%B0-%D1%81%D0%B8-%D1%81%D1%82%D1%80%D0%B0%D0%BD%D0%B8%D1%86%D0%B0-%D0%BF%D0%BE%D1%81%D0%B2%D0%B5%D1%82%D0%B5%D0%BD%D0%B0-%D0%BD%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%BB%D0%B8%D1%8F-%D1%81%D0%B5-%D1%87%D0%B5%D1%81%D1%82%D1%8A%D1%80-%D0%B1%D0%B5%D0%BD%D0%B8%D0%BD%D0%B3%D1%82%D1%8A%D0%BD-news677415.html", "text": "Групата Linkin Park откри на официалния си сайт в интернет страница, посветена на самоубилия се лидер на групата Честър Бенингтън, съобщава  Entertainment Weekly. На страницата са качени съобщенията от „Туитър“, посветени на паметта на Бенингтън. Там могат да бъдат намерени от феновете на групата и контакти на организации, които се занимават с предоставянето на спешна психиатрична помощ. Както е известно Честър Бенингтън се самоуби на 20 юли.", "date": "2017.07.23", "title": "Групата Linkin Park откри на сайта си страница, посветена на самоубилия се Честър Бенингтън"}
{"url": "http://pik.bg/%D0%BD%D0%B0%D1%88-%D0%BC%D0%B8-17-%D0%B3%D0%B0%D1%81%D0%B8-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%BA%D1%80%D0%B0%D0%B9-%D0%BF%D0%BE%D0%B4%D0%B3%D0%BE%D1%80%D0%B8%D1%86%D0%B0-news677412.html", "text": "Продължава участието на военнослужещи и хеликоптер Ми-17 от състава на Военновъздушните сили (ВВС) в гасенето на големите пожари в Република Черна гора. Вчера, 22 юли 2017 г., хеликоптерът е извършил 38 захода, по време на които са изсипани близо 100 тона вода за гасене на огъня от въздуха в район, близо до столицата Подгорица. Двата екипажа и машината остават и днес в Република Черна гора като участието им в акцията по погасяване на пожарите ще се решава съобразно метеорологичните условия.", "date": "2017.07.23", "title": "Наш Ми-17 гаси пожарите край Подгорица"}
{"url": "http://pik.bg/%D0%BD%D0%B5%D1%81%D1%82%D0%B0%D0%BD%D0%B4%D0%B0%D1%80%D1%82%D0%BD%D0%BE-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BF%D1%8A%D1%82%D0%B5%D1%88%D0%B5%D1%81%D1%82%D0%B2%D0%B5%D0%BD%D0%B8%D0%BA-%D1%89%D0%B5-%D0%B0%D1%82%D0%B0%D0%BA%D1%83%D0%B2%D0%B0-%D1%81%D0%B5%D0%B2%D0%B5%D1%80%D0%BD%D0%B8%D1%8F-%D0%BF%D0%BE%D0%BB%D1%8E%D1%81-%D1%81-%D1%8F%D1%85%D1%82%D0%B0-news677418.html", "text": "55-годишният британски пътешественик Пен Хедоу планира да атакува Северният полюс с яхта, съобщава Sunday Times. С нестандартната си акция Хедоу се надява да привлече вниманието към проблемите с климатичните промени. „Ако успеем да стигнем до Северния полюс с помощта на платна, мисля че това би се превърнало в знаково събитие за столетието и своеобразен стимул за действия“, коментира Хедоу. В експедицията ще се включат девет човека. Екипът тръгва на път с две яхти от град Ном в Аляска. Пътят, който яхтите трябва да преодолеят е 5 600 километра. По план екипът трябва да стигне до Северния полюс в средата на август или началото на септември. Пен Хедоу стана популярен презр 2003 година, когато успя сам да достигне до Северния полюс.", "date": "2017.07.23", "title": "Нестандартно! Британски пътешественик ще атакува Северния полюс с яхта"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%BF%D1%8A%D1%80%D0%B2%D0%B8%D1%8F%D1%82-%D1%81%D1%8A%D0%B2%D0%B5%D1%82%D1%81%D0%BA%D0%B8-%D0%BB%D0%B5%D0%B3%D0%B0%D0%BB%D0%B5%D0%BD-%D0%BC%D0%B8%D0%BB%D0%B8%D0%BE%D0%BD%D0%B5%D1%80-news677416.html", "text": "67-годишна възраст, съобщава \"Лайф.ру\". Изданието отбелязва, че Тарасов е един от първите съветски кооператори. Той обявява себе си за легален милионер в СССР. Доходът от кооператива му за 1989 г. е 3 милиона рубли - непостижими цифри за онова време. През 1990 г. бизнесменът е избран за депутат на РСФСР, а през 1993 г. става депутат в Руската Дума. През 1996 г. се кандидатира и за президент на Русия, но не успя да набере необходимата квота и не бе регистриран. Известният съветски и руски предприемач Артьом Тарасов почина на", "date": "2017.07.23", "title": "Почина първият съветски легален милионер "}
{"url": "http://pik.bg/%D0%BF%D0%B8%D1%8F%D0%BD-%D0%BC%D0%BE%D1%82%D0%BE%D1%80%D0%B8%D1%81%D1%82-%D1%81%D0%B5-%D0%BF%D1%80%D0%B5%D0%B1%D0%B8-%D0%B2-%D1%82%D0%B5%D0%BB%D0%B5%D0%BD%D0%B0-%D0%BE%D0%B3%D1%80%D0%B0%D0%B4%D0%B0-news677414.html", "text": "Пиян моторист с „Кавазаки“ се е пребил вчера в монтанското село Замфирово, съобщиха от полицията. Мъжът е летял с висока скорост, изпуснал управлението над мотора и се забил в телена ограда, съобщава \"Бул Нюз\". Линейка закарала пострадалия рокер в ломската болница, където установили, че със счупена бедрена кост. Пристигналите на мястото на инцидента полицаи установили, че той се качил да кара с 1.44 промила алкохол. Отгоре на всичко управлявал мотора без книжка. Връчени са му два акта за нарушения. По случая е образувано бързо производство.", "date": "2017.07.23", "title": "Пиян моторист се преби в телена ограда "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%BA%D0%B0%D0%B4-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D0%B2%D0%B0%D0%BF%D1%86%D0%B0%D1%80%D0%BE%D0%B2-%D0%BD%D0%B5-%D0%B5-%D1%82%D0%B5%D1%80%D0%BE%D1%80%D0%B8%D1%81%D1%82-%D0%B0-%D0%B8%D0%B4%D0%B5%D0%B0%D0%BB%D0%B8%D1%81%D1%82-%D0%BA%D0%BE%D0%BC%D1%83%D0%BD%D0%B8%D1%81%D1%82-%D0%B8-%D0%BD%D0%B5-%D0%B5-%D0%B1%D0%B8%D0%BB-%D1%87%D0%BB%D0%B5%D0%BD-%D0%BD-news677447.html", "text": "Никола Вапцаров не е терорист, а вярвал, че е възможно в България да се установи социално справедливо общество. Това каза историкът акад. Георги Марков в интервю за Фокус по повод 75-годишнината от разстрела на поета Никола Вапцаров. По думите му Вапцаров е изключителен. „Участва за една идея, за една по-справедлива кауза. Тогава са се надявали, че са борци за социална справедливост в защита на бедните срещу богатите. Така Вапцаров възприема и класовата борба. Не е трябвало да бъде толкова сурово наказан, но бързо му изпълняват присъдата“, коментира акад. Марков. Според него Вапцаров е идеалист комунист, но не е член на БКП. „След 1989 г . някои се увлякоха да рушат паметници на загинали млади партизани, на бойни групи, но не трябва, защото това са младежи, които са вярвали в една идея. Друг е въпросът, че след войната те не са виновни за това, което се случи. В историята трябва да има палитра. Трябва да отхвърлим черно-бялото мислене и загрозяване на историята. Вапцаров трябва да си остане, да не се преименуват училища. На Слатинския Редут имаше гимназия „Никола Вапцаров“, сега вече мисля, че не се казва така. Това е пак един отклик на омразата от Гражданската война в България“, коментира историкът.", "date": "2017.07.23", "title": "ИЗВЪНРЕДНО! Акад. Георги Марков: Вапцаров не е терорист, а идеалист комунист и не е бил член на БКП"}
{"url": "http://pik.bg/%D0%BA%D1%80%D0%B8%D0%BB%D0%BE-%D0%BD%D0%B0-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%B5-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0-%D1%86%D0%B5%D0%BB-%D0%BD%D0%B0-%D1%82%D1%80%D0%B5%D1%82%D0%B8%D1%8F-%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D1%88%D0%B0%D0%BC%D0%BF%D0%B8%D0%BE%D0%BD%D0%B0%D1%82-%D0%BD%D0%B0-%D1%87%D0%B5%D1%85%D0%B8%D1%8F-news677413.html", "text": "Крилото на ЦСКА-София Кирил Десподов може да продължи кариерата си в чешкия Спарта (Прага), съобщават чешките медии, цитирани от Спортал. Треньорът на третия от последния чешки шампионат тим Андреа Страмачони спешно търси нови попълнения. До този момент това лято в Спарта са пристигнали цели десет нови футболисти.", "date": "2017.07.23", "title": "Крило на ЦСКА-София е трансферна цел на третия от последния шампионат на Чехия"}
{"url": "http://pik.bg/%D1%83%D1%87%D0%B5%D0%BD%D0%B8-%D0%BE%D0%BF%D1%80%D0%B5%D0%B4%D0%B5%D0%BB%D0%B8%D1%85%D0%B0-%D0%BE%D0%BF%D0%B0%D1%81%D0%BD%D0%BE%D1%82%D0%BE-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D0%BA%D0%B0%D1%87%D0%B2%D0%B0%D0%BD%D0%B5-%D0%BD%D0%B0-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B8-news677417.html", "text": "Американски учени определиха опасните за здравето темпове на увеличаване на телесната маса, предаде БТА. Повишаването на телесното тегло с 5 кг за 18-55-годишен период за жените и за 21-55-годишен период за мъжете е свързано с рязко увеличаване на риска от сърдечносъдови болести, рак, диабет тип 2 и преждевременна смърт в сравнение с хората, чието телесно тегло през годините е останало непроменено. До тези заключения учените стигнали, след като изследвали данни за около 93 000 жени и 25 000 мъже. Сред жените средното увеличаване на телесната маса било 12,6 кг за 37 години, а сред мъжете - 9,7 кг за 34 години. Експертите отбелязват, че американците в зряла възраст ежегодно наддават около 0,5 кг и че това има негативни последствия за здравето им в напреднала възраст. Резултатите от изследването са публикувани в Journal of the American Medical Association.", "date": "2017.07.23", "title": "Учени определиха опасното за здравето качване на килограми"}
{"url": "http://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81-%D0%BF%D1%80%D0%BE%D1%87%D1%83%D0%B2%D1%81%D1%82%D0%B2%D0%B5%D0%BD-%D0%BF%D0%BE%D1%81%D1%82-%D0%B7%D0%B0-%D0%B2%D0%B0%D0%BF%D1%86%D0%B0%D1%80%D0%BE%D0%B2-news677448.html", "text": "Лидерът на БСП Корнелия Нинова почете годишнината от разстрела на големия български поет Никола Вапцаров. Ето какво написа във Фейсбук: „Днес, заедно с наследниците му, уважихме един голям българин, който произнасяше с благоговение четири свети думи: Родина, вера, хлеб и любов. За България той написа: \"Сега си ми близка, по-близка от майка дори.\" За вярата: \"Тя е бронирана здраво в гърдите.\" За хляба: \"Ще имаме хлеб. и радост в очите ще имате мънички мои.\" И за любовта, във време, което той сам казва, че не е за поезия, пише най-поетичните стихове, които съм чела. \"Понякога ще идвам във съня ти като нечакан и неискан гостенин. Не ме оставяй ти отвън на пътя – вратите не залоствай. Ще влезна тихо. Кротко ще приседна, ще вперя поглед в мрака да те видя. Когато се наситя да те гледам – ще те целуна и ще си отида.\" Поклон пред Никола Вапцаров!”", "date": "2017.07.23", "title": "Корнелия Нинова с прочувствен пост за Вапцаров"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%81%D0%BB%D0%B5%D0%B4-%D0%B4%D1%80%D0%B0%D0%BC%D0%B8%D1%82%D0%B5-%D1%81%D1%8A%D1%81-%D1%81%D0%B0%D1%88%D0%BE-%D0%BC%D0%B0%D0%B9%D0%BE%D0%BD%D0%B5%D0%B7%D0%B0%D1%82%D0%B0-%D0%B8-%D0%BA%D0%B0%D0%BB%D0%B8%D0%BD-%D1%82%D0%B5%D1%80%D0%B7%D0%B8%D0%B9%D1%81%D0%BA%D0%B8-%D1%89%D0%B5-%D1%81%D0%B5-%D0%BE%D0%BC%D1%8A%D0%B6%D0%B2%D0%B0-%D0%BB%D0%B8-%D0%B5%D0%BB%D0%B5%D0%BD-%D0%BA%D0%BE%D0%BB%D0%B5%D0%B2%D0%B0-news677440.html", "text": "Елен Колева скоро може да се види като булка. Звездата е лудо влюбена в гаджето си , с когото скоро ще празнуват първата си заедно. В последно време Елен се завърна към театъра и участва в няколко , с които обикаля страната. Изнася представления в малки градчета и често се помещава в малки читалища или театри без гримьорни. не е страната. Като пътувам толкова много, виждам как хората и добивам представа колко различен е битът в малките , разказва Елен пред столичен седмичник. Заради тази сърдечност Колева се замисляла дали да не прекара повече време в провинцията. В големия град не й понасяли добре завистта и постоянното одумване. След последните й две скандални връзки с Александър Найденов и Калин Терзийски актрисата да не се шуми около й любов – . Двамата обожавали да забегнат в някое и отдалечено кътче, където да се насладят на любовта си, а не да се появят на светски под ръка. Пътешествията били техният любим начин да презаредят батериите и да се спасят от стреса на славата си. Откакто е с Елен ба Бог, че го е срещнала. Слуховете, че скоро може да узаконят връзката си стават все по-упорити и навярно този момент не е далеч, отдавна намеква, че е готова за брак и деца. Марсел годишнина постановки трупата общински „София живеят места“ предпочита новата Марсел Коен малко събитя хванатаиу Коен благодари защото актрисата", "date": "2017.07.23", "title": "ГОРЕЩО! След драмите със Сашо Майонезата и Калин Терзийски ще се омъжва ли Елен Колева?"}
{"url": "http://pik.bg/%D0%B8%D0%B7%D1%80%D0%BE%D0%B4-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8%D0%BD-%D0%B7%D0%B0%D0%B2%D1%8A%D1%80%D0%B7%D0%B0-%D0%B7%D0%B0-%D0%BA%D0%BE%D0%BB%D0%B0-%D0%BA%D1%83%D1%87%D0%B5%D1%82%D0%BE-%D1%81%D0%B8-%D0%BE%D1%81%D1%82%D0%B0%D0%B2%D0%B8-%D0%B3%D0%BE-%D0%B1%D0%B5%D0%B7-%D0%B2%D0%BE%D0%B4%D0%B0-%D0%B8-%D1%85%D1%80%D0%B0%D0%BD%D0%B0-%D0%B2-%D0%B0%D0%B4%D1%81%D0%BA%D0%B8%D1%8F-%D0%BF%D0%B5%D0%BA-%D1%81%D0%BD%D0%B8%D0%BC%D0%BA-news677422.html", "text": "Това е куче на улица \"Младост\" 4 и е на седем години. Стопаните на това куче са го вързали за изоставена кола, кучето си личи, че е бито и има рани по него, не го хранят и не го поят с вода, козината му беше сгъстена, което ще рече, че не се поддържа. Аз и още 3-ма души го нахранихме и то беше като невидяло и търсеше още. Бих си го взел за вкъщи, но то се нуждае от по-голямо пространство с двор. Моля ви, който има възможност и желание, нека да ми пише на лично съобщение и ще го заведа там, където трябва. Това написа читател на \"Трафик Нюз\", потресен от отношението на стопаните, ако изобщо могат да се нарекат така, към това нещастно куче. Да те завържат с въже към кола и да живееш между плътно паркирани автомобили - без вода и храна, без елементарна хигиена, ако това не е кучешки живот, здраве му кажи!", "date": "2017.07.23", "title": "ИЗРОД! Пловдивчанин завърза за кола кучето си, остави го без вода и храна в адския пек (СНИМКИ)"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B0%D0%B2%D0%B0%D1%80%D0%B8%D1%80%D0%B0%D0%BB-%D0%B1%D1%83%D1%81-%D0%B5-%D0%B7%D0%B0%D1%82%D0%B0%D0%BF%D0%B8%D0%BB-%E2%80%9E%D1%85%D0%B5%D0%BC%D1%83%D1%81%E2%80%9C-%D0%BF%D1%80%D0%B5%D0%B4%D0%B8-%D0%B2%D0%B8%D1%82%D0%B8%D0%BD%D1%8F-news677449.html", "text": "Аварирал бус е причината за затруднения трафик на автомагистрала \"Хемус\", в района на тунел \"Витиня\", в посока София. Това съобщиха от пресцентъра на МВР. Интензивно е движението по основните пътища на страната и особено по магистралите „Тракия“ и „Хемус“. Временно затруднено бе движението в района на тунела \"Витиня\", в посока София, където към 14.30 часа аварирал бус е попречил е забавил трафика. Към 15.00 часа бусът е изтеглен и постепенно движението се нормализира, съобщават от \"Пътна полиция\". Интензивен е потокът и през основните ГКПП на страната. Най-натоварен на влизане в България е пунктът \"Калотина\", който работи на пълен капацитет. На изход движението от леки автомобили е засилено основно на ГКПП \"Капитан Андреево\", от товарни - на \"Дунав мост\" - Видин и \"Лесово\". Двупосочно силно натоварен е ГКПП \"Маказа\", на пункта \"Кулата\" няма струпване. На \"Дунав мост\" - Русе преминаването през пункта е в нормален ритъм.", "date": "2017.07.23", "title": "ВНИМАНИЕ! Аварирал бус е затапил „Хемус“ преди Витиня"}
{"url": "http://pik.bg/%D0%B1%D0%B8%D0%B7%D0%BD%D0%B5%D1%81-%D1%80%D1%83%D1%81%D0%B8%D1%8F-%D0%B1%D0%B5%D0%BB%D0%B5%D0%B6%D0%B8-%D1%81%D0%BF%D0%B0%D0%B4-%D0%B2-%D0%B4%D0%BE%D0%B1%D0%B8%D0%B2%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D0%BB-news677452.html", "text": "Добивът на петрол в Русия през юли 2017 г. е достигнал 10,947 млн. барела, което е с 300 хил. барела по-малко в сравнение с октомври, който беше определен за базов месец в споразумението с Организацията на страните износителки на петрол (ОПЕК), предава ТАСС. Това заяви министърът на енергетиката на Русия Александър Новак. Своята цел в рамките на споразумението Москва успя да постигне още през май. Новак обаче подчерта, че министерският комитет в понеделник ще обсъди ръста на добива на петрол в Либия и Нигерия. „Разбира се, ние ще дискутираме настоящата ситуация с всички страни, включително с Либия и Нигерия“, уточни министърът.", "date": "2017.07.23", "title": "БИЗНЕС! Русия бележи спад в добива на петрол"}
{"url": "http://pik.bg/27-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%B8%D0%B2%D0%B5%D0%BB%D0%B8%D0%BD%D0%B0-%D0%B5-%D0%BD%D0%B5%D0%BF%D0%BE%D0%B4%D0%B2%D0%B8%D0%B6%D0%BD%D0%B0-%D1%81%D0%BB%D0%B5%D0%B4-%D0%B0%D0%B4%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B5%D0%BA%D0%B0-%D0%BF%D0%BE%D0%BC%D0%BE%D0%B3%D0%BD%D0%B5%D0%BC-%D0%BD%D0%B0-%D0%BC%D0%BB%D0%B0%D0%B4%D0%B0%D1%82%D0%B0-%D0%B6%D0%B5%D0%BD%D0%B0-news677424.html", "text": "27-годишната Ивелина Димитрова от с. Тръстеник се нуждае от нашата подкрепа, за да живее и да върнем усмивката на лицейто й. Младата жена вече десета година е в инвалидна количка заради тежка катастрофа. Клиника в Кипър дава надежда на Ивелина, че здравословното й състояние може да се подобри, но трябва да се оперира, а за това са необходими 65000 евро. \"Моля Ви,помогнете ми за събирането на сумата за моето така жадувано лечение. Помогнете ми, защото аз искам да живея, искам да съм пълноценен човек като Вас. Имам мечти, които искам да осъществя\". С тези думи се обърна към Марица.бг 27-годишната жена. Ивелина е родана в Русе през 1989 г. На 18-годишна възраст претърпяла тежка катастрофа на пътя Бургас- Созопол. Шофьорът на лекия автомобил, в който аз се вози, починал на място, а аз вече 10 десета година Ивелина е в инвалидна количка, борейки се за своя живот. Травмите от катастрофата по тялото й били десетки, но най-голямата била на гръбначния й стълб и останала парализирана от гърдите надолу. \"ТХ-6 и ТХ-7 бяха счупени, направиха ми операция в бургаската болница, но се подиграха с живота ми, като ми поставиха фалшиви импланти в гръбначния ми стълб, които след 2 години се наложи оперативно да се отстранят от тялото ми, тъй като организмът ми не ги приемаше. Извървях много дълъг и тежък път на лишения и болки, за да открия, че има решение за моя проблем. За жалост лекарите в България, на които аз попадах през тези 10 години, не бяха това, което на мен ми се искаше. Не гарантираха и не се заемаха дори да опитат някакво лечение върху мен, нито ме насочваха към други специалисти, но аз не спрях да търся начини, за да намеря правилния път по който да поема. И сега след като открих клиника, която желае да ми направи операция, аз нямам пари, за да се лекувам. Става дума за 65000 Euro в клиниката AIMIS в Кипър. Там също не дават гаранция лекарите, че моето здравословно състояние ще се подобри драстично, но… Искам просто да опитам, защото знам, че тялото ми е силно и ще се справи с всичко, разказва Ивелина. Ивелина има нужда от всички нас, да й подадем ръка! В случай,че някой желае да помогне на семейството на Ивелина е открита банкова сметка в лева в банка ДСК с титуляр Ивелина Руменова Димитрова - BG66STSA93000023272015. Дарителската сметка,открита на името на Ивелина в Postbank е BG18BPBI88981030007946.", "date": "2017.07.23", "title": "27-годишната Ивелина е неподвижна след адска катастрофа! Нека помогнем на младата жена "}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%82%D0%B0%D0%BF%D0%B0-%D0%BD%D0%B0-%E2%80%9E%D0%B2%D0%BB%D0%B0%D0%B4%D0%B0%D1%8F%E2%80%9C-%D0%BA%D0%BE%D0%BB%D0%BE%D0%BD%D0%B0%D1%82%D0%B0-%D0%BE%D1%82-%D0%BA%D0%BE%D0%BB%D0%B8-%D0%B5-25-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B0-news677475.html", "text": "Колона от 2,5 км се е образувала в района на Владая в посока столицата, съобщава Фокус. Автомобилите се движат в две колони . Предупреждават се водачите да шофират внимателно и със съобразена скорост.", "date": "2017.07.23", "title": "ВНИМАНИЕ! Тапа на „Владая“, колоната от коли е 2,5 километра"}
{"url": "http://pik.bg/%D0%B7%D0%B0%D0%B1%D1%80%D0%B0%D0%B2%D0%B5%D1%82%D0%B5-%D0%B7%D0%B0-%D1%82%D0%B5%D0%B7%D0%B8-10-%D0%BD%D0%B5%D1%89%D0%B0-%D0%BF%D1%80%D0%B5%D0%B4%D0%B8-%D0%BB%D1%8F%D0%B3%D0%B0%D0%BD%D0%B5-%D0%B8-%D1%89%D0%B5-%D1%81%D0%B5-%D0%BF%D1%80%D0%B5%D1%80%D0%BE%D0%B4%D0%B8%D1%82%D0%B5-news677465.html", "text": "В един или друг период всеки от нас е имал проблеми със съня. В момента, в който си легнете, започвате да мислите за всичко, което се е случило през деня, умът ви препуска през събитията или не можете да спрете да мислите за задачите от следващия ден. Според д-р Меркола, „почти 41 милиона възрастни в Америка спят по шест часа или по-малко часа всяка нощ, излагайки се на риск от неблагоприятни здравни последици (като сърдечни заболявания и затлъстяване) и потенциално смъртоносно шофиране, свързано с липса на сън“. Подобно на храненето, сънят е от съществено значение за вашето здраве. Лишаването от него може да доведе до сериозни психически и физически проблеми, предупреждават лекари. Как обаче да си осигурим здравословен и пълноценен сън? Вижте какво НЕ трябва да правите преди лягане, за да се радвате на спокойна и релаксираща нощ. Кофеинът е стимулант. Следователно той ще предизвика смущение в съня, което ще ви попречи да заспите или ще ви държи будни през нощта. Консумирайки го няколко часа преди сън, нарушавате вътрешния часовник на организма си. Въпреки че пушачите смятат, че тютюнопушенето успокоява нервите, вечерната цигара всъщност причинява повече вреда, отколкото полза. Никотинът е стимулант, който води до затруднения в съня. Може да ви се струва, че след няколко чаши вино ще заспите по-бързо, но всъщност то ви пречи за дълбокия сън и може да доведе до събуждане в средата на нощта. Забравете за виното преди лягане, а пийнете чаша с вечерята. Светлината от екрана на вашия телефон /телевизор/компютър е вредна за съня ви. Според CNET, синята светлина, която LED екранът излъчва, може да забави или да спре производството на мелатонин, а без него оставаме будни по-дълго. Някои лекарства е доказано, че причиняват безсъние и нарушават съня. Говорете с вашия лекар, ако усетите, че има проблем. Повече телевизия през нощта означава по-малко сън, но телевизионно шоу или предаване със стресови сцени прави положението още по-лошо. Изследванията показват, че онези, които гледат такива програми преди сън, не могат да заспят лесно. Опитвайки се да заспите на пълен стомах е доста неприятно. Храненето преди лягане може да предизвика газове или киселини и да ви държи будни. Хранете се поне 2-3 часа преди сън и опитайте да не консумирате повече от 600 калории. Д-р Меркола обяснява, че „тъмният шоколад, макар и най-здравословната форма на шоколад от гледна точка на антиоксидантите, може да съдържа високи нива на кофеин, които ще ви държат будни през нощта, ако сте чувствителни. Също така съдържа и обромин – съединение, което има кофеинов ефект. “ Тренировките късно вече може да се окаже пагубна за добрия нощен сън. Въпреки че упражненията помагат да спите, те също могат да ви накарат да се чувствате по-будни и бдителни. Това, което ядете преди лягане, ще определи как ще се чувствате през цялата нощ. Кой иска да се събуди и да се почувства дискомфортно? Ако усетите парене в корема, това може да се дължи на пикантна храна преди лягане. Затова я пропуснете.", "date": "2017.07.23", "title": "Забравете за тези 10 неща преди лягане и ще се преродите"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D1%8F%D0%BF%D0%BE%D0%BD%D0%B8%D1%8F-%D1%81%D0%B0-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D0%BB%D0%B8-%D0%B7%D0%B0-%D1%81%D0%BF%D0%B5%D1%88%D0%BD%D0%B0-%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-25-000-%D0%B4%D1%83%D1%88%D0%B8-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%BB%D0%B8%D0%B2%D0%BD%D0%B8-news677430.html", "text": "Властите в северозападната японска префектура Акита подготвят мащабна евакуация заради проливните дъждове и опасността от свлачища в района, съобщава РИА Новости. Според информацията 25 000 души са били предупредени спешно да се евакуират. На други 66 000 пък е препоръчано да напуснат района на бедствието. В префектура Акита заради проливните дъждове вече частично са затворени някои основни пътни артерии. Метеоролозите разпространиха съобщения, в които се препоръчва да се избягва приближаването на планинските склонове и бреговете на реките в района. Подобни проливни дъждове преди две седмици доведоха до бедствена обстановка в Югозападна Япония. Тогава загинаха 34 човека, а 10 все още се смятат за безследно изчезнали.", "date": "2017.07.23", "title": "Бедствие! Властите в Япония са предупредили за спешна евакуация 25 000 души заради проливните дъждове"}
{"url": "http://pik.bg/%D0%B2%D0%B5%D0%BD%D0%B4%D0%B5%D1%82%D0%B0%D1%82%D0%B0-%D0%B2-%D0%BB%D0%BE%D0%BC-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B7%D0%B0%D0%BF%D0%B0%D0%BB%D0%B8%D1%85%D0%B0-%D1%82%D1%80%D0%B5%D1%82%D0%B0-%D0%BA%D0%BE%D0%BB%D0%B0-%D0%BD%D0%B0-%D0%B7%D0%B0%D0%BC-%D0%BA%D0%BC%D0%B5%D1%82%D0%B0-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D0%B5%D0%B2%D1%82%D0%B8%D0%BC%D0%BE%D0%B2-%D0%B8%D0%BC%D0%B0%D0%BB%D0%BE-%D0%B2%D1%80%D1%8A%D0%B7%D0%BA%D0%B0--news677454.html", "text": "Тази нощ е бил запален трети автомобил, собственост на семейството на заместник-кмета на Лом Валентин Евтимов, съобщава булнюз. Преди седмица в крайдунавския град изгоряха други две коли на общинаря, като беше направен и опит да бъде запалена къщата на шефа на общинската фирма „Чистота“. Тази нощ пламъците избухнали върху лекотоварен камион \"Форд Транзит\", който се използва от Светлин Евтимов. Той е брат на зам.-кмета на общината. Огънят бързо обхванал возилото и докато огнеборците дойдат, предната част с двигателя изгоряла. По случая е образувано досъдебно производство. Подпалвачите се издирват. Припомняме, че в понеделник срещу вторник неизвестни пиромани запалиха други два автомобила – „Фолксваген Кади“ и „Ауди“, собственост на зам.-кмета по строителството и съпругата му. 24 часа по рано хвърлиха запалителна течност върху къщата на Валери Пишийски, който е шеф на сметосъбирането в общината. Тогава той заяви, че не е получавал заплахи и няма конфликт с никого. Има връзка между трите палежа, твърдят криминалисти от Лом. Засега обаче липсват достатъчно следи и без помощта на пострадалите трудно могат да се открият извършителите и поръчителите.", "date": "2017.07.23", "title": "ВЕНДЕТАТА В ЛОМ ПРОДЪЛЖАВА! Запалиха трета кола на зам.-кмета Валентин Евтимов! Имало връзка между палежите!"}
{"url": "http://pik.bg/%D0%B2-%D0%B0%D0%B7%D0%B5%D1%80%D0%B1%D0%B0%D0%B9%D0%B4%D0%B6%D0%B0%D0%BD-%D1%81%D0%B5-%D0%BD%D0%B0%D0%B4%D1%8F%D0%B2%D0%B0%D1%82-%D0%BD%D0%B0-%D1%80%D0%B0%D0%B7%D1%88%D0%B8%D1%80%D1%8F%D0%B2%D0%B0%D0%BD%D0%B5-%D0%BD%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D0%B5%D0%BD%D0%B5%D1%80%D0%B3%D0%B5%D1%82%D0%B8%D0%BA%D0%B0%D1%82%D0%B0-news677439.html", "text": "Посланикът на Азербайджан в България Наргиз Гурбанова заяви, че енергетиката остава основа за сътрудничеството между София и Баку и Азербайджан разглежда България не само като потребител на азербайджански газ, но и като държава за транзит към европейските пазари, съобщава електронното издание Day.az, цитирано от Фокус. Гурбанова коментира, че България подкрепя проекта „Южен газов коридор“, предполагащ доставките на азербайджански газ към Европа и смята Азербайджан за ключов играч в този проект. Между двете страни е подписан договор за доставка на един милиарда кубични метра газ годишно от 2020 г. „Освен това,  имайки предвид, че между 2020 и 2030 година Азербайджан ще увеличи добива си на газ, правителството и държавната компания СОКАР раглеждат България като важна транзитна страна и в този контекст има сериозни шансове да се развива сътрудничеството“, заяви посланик Гурбанова.", "date": "2017.07.23", "title": "В Азербайджан се надяват на разширяване на сътрудничеството с България в енергетиката"}
{"url": "http://pik.bg/%D1%81%D0%BB%D0%B5%D0%B4-%D0%B5%D0%BA%D1%88%D1%8A%D0%BD%D0%B0-%D0%B2-%D0%B1%D0%B8%D0%BA%D0%B8%D0%BD%D0%B8-%D0%BF%D0%BE%D1%82%D1%8A%D1%80%D0%BF%D0%B5%D0%B2%D1%88-%D0%B1%D0%B8%D1%85%D0%B0-%D0%BD%D0%B0%D1%80%D0%B5%D0%B4-%D0%B1%D0%B5%D1%88%D0%B5-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0%D0%BD%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-news677431.html", "text": "Шефът на спорта в Община Созопол Христо Бардуков определи атаката в бар „Бикини“ като организирано нападение. Някогашното острие на „Господари на ефира“ е управител на заведението и e сред първите, които са се сблъскали с въоръжената група от 13 човека, която днес сутринта нахлу в претъпкаnата дискотека. Бардуков разкри ексклузивно за \"Флагман\" какво точно се е случило няколко часа след полунощ в бар „Бикини“. „Аз отнесох тупаниците. Влязоха и без да кажат нищо започнаха да бият на общо основание. Побягнаха, след като разбраха, че идва полицията. Бяха се разделили на две групи, имаха отцепка. Първите – около 7-8 души стояха отвън, а останалите нахълтаха и започнаха да трошат и бият наред. На мен това ми изглеждаше като организирано нападение! Поведението им беше много интересно хем биеха, хем се успокояваха един друг. Сякаш са имали някакъв предел, до който трябва да стигнат. Мен единият ме удари с електрошок, а в същия момент друг му казваше: „Стой, спри, успокой се!“. Това ми направи впечатление“, разкри Христо Бардуков. Според бившия общински съветник всичко е продължило окло 10 минути. Той отново изказа благодарност за навременните действия на полицията, които са предотвратили по-сериозна развръзка след побоя върху него и охранителите на дискотеката. „Уникална реакция на полицията. Всичко беше като в бяла държава – изключително професионално. Ако не бяха реагирали адекватно, просто сега нямаше да има нищо. Благодаря на всички – служителите в РУ-Созопол, тези на тел. 112 и на бургаската полиция“, каза Бардуков. В момента той се намира в местното районно управление и му предстои да разпознае нападателите. Те го налагали с юмруци в главата, а за всеки случай го зашеметили и с електрошока. Вследствие на тежките удари Бардуков има сериозни болки в главата и областта на лявото ухо. Той и останалите пострадали от персонала ще си извадят медицински свидетелства за нанесените телесни повреди. Част от групата е била арестувана на входа на Бургас при специализирана акция на ОДМВР броени минути след екшъна в „Бикини“.", "date": "2017.07.23", "title": "СЛЕД ЕКШЪНА В \"БИКИНИ\"! Потърпевш: Биха наред! Беше организирано нападение"}
{"url": "http://pik.bg/%D0%BC%D0%B0%D1%80%D1%82%D0%B8%D0%BD-%D1%88%D1%83%D0%BB%D1%86-%D0%BF%D0%BE%D0%BF%D0%B8%D0%BB%D1%8F-%D0%BC%D0%B5%D1%80%D0%BA%D0%B5%D0%BB-%D0%B7%D0%B0-%D0%BC%D0%B8%D0%B3%D1%80%D0%B0%D0%BD%D1%82%D1%81%D0%BA%D0%B0%D1%82%D0%B0-%D0%B9-%D0%BF%D0%BE%D0%BB%D0%B8%D1%82%D0%B8%D0%BA%D0%B0-news677441.html", "text": "Председателят на опозиционната Германска социалдемократическа партия Мартин Шулц разкритикува канцлера Ангела Меркел, заявявайки, че тя няма ясен план как да се справи с настоящия ръст на мигрантския поток към страната и Европа, предава Дойче веле, цитирано от Фокус. „През 2015 г. повече от един милион бежанци дойдоха в Германия, повечето без да бъдат наблюдавани от правителството. Канцлерът Меркел откри границата ни с Австрия по хуманитарни причини, но за жалост без да се консултира с партньорите ни в Европа. Ако не действаме сега, ситуацията може да се повтори“, заяви Шулц. Според него Меркел игнорира зараждащ се проблем. Меркел обеща на германския гласоподавател, че няма да има повторение на мигрантската криза от преди две години. „Тези, които си играят за повече време и се опитват да игнорират проблемите до парламентарните избори, са просто цинични“, е мнението на опозиционера.", "date": "2017.07.23", "title": "Мартин Шулц попиля Меркел за мигрантската й политика"}
{"url": "http://pik.bg/%D0%B1%D0%B0%D1%80%D1%81%D0%B0-%D0%BD%D0%B0%D0%BC%D0%B5%D1%80%D0%B8-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA-%D0%BD%D0%B0-%D0%BD%D0%B5%D0%B9%D0%BC%D0%B0%D1%80-news677481.html", "text": "Барса се готви да плати 80 милиона лири на Ливърпул за Фелипе Коутиньо, пишат на Острова. Барселона може да привлече атакуващият футболист на \"червените\", ако продаде Неймар на ПСЖ. 25-годишният Коутиньо е сочен като заместник на сънародника си Неймар в състава на Барса, при положение, че се стигне до рекорден транфеер на Да Силва Сантос Жуниор при парижани.", "date": "2017.07.23", "title": "Барса намери заместник на Неймар!?"}
{"url": "http://pik.bg/%D0%BC%D0%B2%D1%84-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B8-%D0%B7%D0%B0-%D0%B3%D1%8A%D1%80%D1%86%D0%B8%D1%8F-%D0%B4%D1%8A%D0%BB%D0%B3%D1%8A%D1%82-%D0%B8%D0%BC-%D0%BD%D0%B5-%D0%B5-%D1%83%D1%81%D1%82%D0%BE%D0%B9%D1%87%D0%B8%D0%B2-news677463.html", "text": "В доклада на Международния валутен фонд (МВФ) за устойчивостта на гръцкия дълг се посочва, че фискалните мерки трябва да бъдат приложени по-рано, а контрамерките не по-рано от 2023г., предава грийк репортер. Ако контрамерките бъдат въведени от 2019г. до 2021г., то първичният излишък ще бъде по-малко от 3,5% от брутния вътрешен продукт (БВП). Според МВФ тези мерки (1% от БВП от социалните разходи през 2019г. и 1% от намаляването на данъците през 2020г.) трябва да се прилагат след 2023 г. Освен това в доклада се подчертава, че високите нива на необслужвани кредити в гръцките банки и слабото качество на тяхното финансиране представляват сериозен риск за устойчивостта на публичния дълг.", "date": "2017.07.23", "title": "МВФ притеснени за Гърция, дългът им не е устойчив"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B5%D1%82%D0%BE-%D0%BA%D0%B0%D0%BA-%D0%B5-%D1%82%D1%80%D1%8A%D0%B3%D0%BD%D0%B0%D0%BB-%D0%B1%D0%BE%D1%8F%D1%82-%D0%B2-%D0%B1%D0%B0%D1%80-%D0%B1%D0%B8%D0%BA%D0%B8%D0%BD%D0%B8-%D0%B2-%D1%81%D0%BE%D0%B7%D0%BE%D0%BF%D0%BE%D0%BB-%D0%B2%D0%B8%D0%B4%D0%B5%D0%BE-news677473.html", "text": "Появи се видео, на което се вижда екшъна, който стана тази нощ в култовия бар \"Бикини\" в Созопол. На кадрите се вижда как Рочата и Джендов нахлуват в бара и отказват да бъдат проверени, след което избухва скандал. Екслузивното видео бе предоставено на Флагман.Бг от охранителната фирма на заведението. Към момента собственикът на \"Бикини\" Христо Бардуков заяви, че разпознаването на лицата, участвали в скандала, е приключило.", "date": "2017.07.23", "title": "ЕКШЪН! Ето как е тръгнал боят в бар \"Бикини\" в Созопол (ВИДЕО)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B5%D0%BA%D1%81%D0%BF%D0%B5%D1%80%D1%82-%D0%BE%D1%82-%D0%B1%D1%81%D0%BF-%D0%BD%D0%B0%D1%80%D0%B8%D1%81%D1%83%D0%B2%D0%B0-%D0%B4%D0%BE%D0%B3%D0%B0%D0%BD---%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D0%B8%D0%B2%D0%B0%D0%BD%D0%BE%D0%B2-%D0%BF%D0%BE%D1%80%D1%82%D1%80%D0%B5%D1%82%D1%83%D0%B2%D0%B0%D0%BB-%D0%B8-%D1%86%D0%B0-news677193.html", "text": "Валентин Иванов, по псевдоним Кардамски, защото е роден в Кардам, по светло е пиар експерт в пресцентъра на БСП. Свободното си време обаче пиарът запълвал с четка и платно. Като художник негови музи са били не една и две знакови фигури от българския политически елит и шоубизнес. Последното творение на Валентин е пъстър портрет на почетния председател на ДПС – Ахмед Доган. Художникът любител все още не е открил пътя към Сараите, за да поднесе на Сокола творбата си, но я считал за една от най-добрите. Над платното на Доган работил повече от 20 дни. По негови думи това е най-трудният за рисуване политик, защото е многопластов. От боята на Иванов никой не е избягал, както се случило и със Сокола. На един дъх обаче нарисувал портретите на Симеон Сакскобургготски и Сергей Станишев. Дълго време искал да изобрази царя, преровил купища снимки, почти завършил картината, но нещо му липсвало. Искал да представи бившия премиер ядосан, защото в опита си като журналист добре си спомнял гневното му изражение. Когато му подарил картината, Симеон останал впечатлен. За 50-годишнината на бившия си шеф Сергей Станишев Валентин също подготвил портрет. Когато размишлявал какви цветове да използва, останал озадачен, че в главата му се блъскали противоположните червено и синьо. Сергей също се поласкал от подаръка. Сред най-добрите му творби са портретите на покойния Николай Добрев, на Лили Иванова, Стоянка Мутафова, Георги Калоянчев, Йордан Радичков и Людмила Живкова.", "date": "2017.07.23", "title": "ЕКСКЛУЗИВНО В ПИК И \"РЕТРО\"! Експерт от БСП нарисува Доган - Валентин Иванов портретувал и царя, Станишев и Николай Добрев"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B5%D0%BC%D0%B5%D0%B9%D0%BD%D0%B8%D1%82%D0%B5-%D1%82%D0%B0%D0%B9%D0%BD%D0%B8-%D0%BD%D0%B0-%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%BB%D0%B0%D0%B2%D1%87%D0%B5%D0%B2-news677400.html", "text": "Димитър Главчев продължава усърдно да мълчи за подробностите около личния си живот въпреки засиленото внимание към него. Председателят на Народното събрание крие както съпругата, така и двете си деца. Наследниците на политика са не по-малко амбициозни и скромни от него, научи „Ретро“. 32-годишната дъщеря на Главчев – Марина, е избрала за свое поприще модата. Преди години записала и успешно завършила специалност „Текстил и дизайн“, но не могла да направи завидна кариера. Доскоро Марина се намирала на най-ниския етаж в модната индустрия, изпълнявайки длъжността на продавач-консултант. Стажът й започнал в един от софийските магазини на популярната испанска модна марка „Манго“. Щерката на гербаджията била сръчна и любезна и бързо шефовете й я изпратили в друг търговски обект, намиращ се в столичен мол. Марина обаче бързо се пренаситила от работата в магазина, а и 12-часовите смени я изтощавали до краен предел. Сега търсела по-добри перспективи, но отново свързани с творчеството и изкуството. Макар и по-малък, нейният брат Михаил отбелязал ударен старт в кариерата си още като студент. Младият бизнесмен през август ще навърши 30, но още от 22-годишен се издържал сам. Като студент, Михаил успял да впечатли босовете на голяма столична фирма и те моментално го назначили за икономически експерт. Работата там му помогнала да постави основите на своя бизнес, който днес е начело в сферата на проектирането и строителството. Все пак финансовото състояние на семейството на Димитър Главчев невинаги е било цветущо. През 2011 г. настоящият шеф на НС изтеглил баснословен заем от българска банка. Главчев взел сумата от 150 хиляди лева, която погасял и до ден-днешен. Не е ясно за какво икономистът е използвал парите, но вероятно става дума за инвестиция в жилище, с което да подсигури собствен дом за всяко от децата си. Съпругата си Димитър също пази в анонимност, защото и двамата не харесвали суетата. Заради това председателят на парламента нямал личен автомобил, а доскоро се придвижвал до работното си място или с градския транспорт, или с колелото си, когато времето било хубаво. Откакто сменил длъжността и законът предвиждал да бъде охраняван от НСО, Главчев се принудил да се вози в служебен автомобил.", "date": "2017.07.23", "title": "САМО В ПИК И \"РЕТРО\"! Семейните тайни на Димитър Главчев"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BB%D1%8E%D1%87%D0%BE%D0%B2-%D0%BC%D0%B0%D1%87-%D0%BD%D0%B0-%D0%BB%D0%B0%D1%83%D1%82%D0%B0---%D0%B5%D1%82%D0%BE-%D1%82%D0%B8%D1%82%D1%83%D0%BB%D1%8F%D1%80%D0%B8%D1%82%D0%B5-%D0%BD%D0%B0-%D0%BB%D0%BE%D0%BA%D0%BE-%D0%B8-%D0%BB%D0%B5%D0%B2%D1%81%D0%BA%D0%B8-%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D1%81%D0%B8%D0%BD%D0%B8%D1%82%D0%B5-%D1%81-%D0%B8%D0%BD%D1%82-news677482.html", "text": "Ясни са стартовите състави на Локомотив Пловдив и Левски за дербито от втория кръг на Първа лига. Сочи се, че треньорът на Левски Николай Митов може да бъде уволнен при неуспех на \"сините\". Николай избира схема с двама централни нападатели за старта на мача - Серджиу Буш и Жуниор Мапуку. Възможно е румънецът да се подвизава и по лявото крило. ЛОКОМОТИВ (ПЛОВДИВ) 4-2-3-1: Пиргов, Крумов, Николов, Марков, Велковски, Умарбаев, Серджо, Траянов, Бакалов, Марчев, Кики ЛЕВСКИ (4-4-2): Митрев, Цветкович, Пиргов, Ангелов, Горанов, Рошу, Панайотов, Гомес, Прохазка, Мапуку, Буш Стадион: Локомотив, Пловдив Съдия: Станислав Тодоров Начало: 21:00 часа", "date": "2017.07.23", "title": "ИЗВЪНРЕДНО! Ключов мач на \"Лаута\" - ето титулярите на Локо и Левски! Треньорът на \"сините\" с интересен ход"}
