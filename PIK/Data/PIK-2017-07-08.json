{"url": "http://pik.bg/%D0%BC%D0%BE%D1%82%D0%BE%D1%86%D0%B8%D0%BA%D0%BB%D0%B5%D1%82%D0%B8%D1%81%D1%82-%D0%B5-%D1%81-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%BB%D0%B5%D0%B4-%D0%B7%D0%B2%D0%B5%D1%80%D1%81%D0%BA%D0%BE-%D0%BC%D0%B5%D0%BB%D0%B5-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news673708.html", "text": "Мъж е с опасност за живота след катастрофа във Варна. Това съобщиха от пресцентъра на ОДМВР-Варна. Катастрофата е станала около 20:15 часа тази вечер на кръстовището на бул. \"Вл. Варненчик\" и ул. \"Г. Бенковски\" между мотоциклет и кола. 27-годишният водач на мотора е откаран в болнично заведение. Изясняват се причините и обстоятелствата, довели до сблъсъка.", "date": "2017.07.08", "title": "Мотоциклетист е с опасност за живота след зверско меле във Варна"}
{"url": "http://pik.bg/3-%D0%BF%D1%80%D0%B5%D0%BF%D0%BE%D1%80%D1%8A%D0%BA%D0%B8-%D0%B7%D0%B0-%D0%BB%D1%8F%D1%82%D0%BD%D0%B0-%D0%B3%D1%80%D0%B8%D0%B6%D0%B0-%D0%BD%D0%B0-%D0%BA%D1%8A%D0%B4%D1%80%D0%B0%D0%B2%D0%B0%D1%82%D0%B0-%D0%BA%D0%BE%D1%81%D0%B0-news673686.html", "text": "В летните горещини кожата не е единственото нещо, на което трябва да обърнем повече внимание. Косата ни също изисква по-специални грижи в горещината и влагата през лятото. За тези с къдрава коса поддържането на бляскавите къдрици през лятото може да се окаже разочароващо предизвикателство. Освен ако не вземем предвид тези насоки от специалистите, пише Тялото.бг. 1. Да оставим настрана уредите за стилизиране на косата Вместо да включим сешоар, нека помислим за естествено изсъхване на косата. Горещото слънце е бърз и лесен начин да изсушим косата в летните дни. Това обаче не е единственият сезон, в който трябва да ограничим използването на топлинни уреди за коса. Проблемът е, че те използват много висока температура, което може да причини сериозни увреждания на къдриците и да съсипе тяхната структура. 2. Да използваме балсам преди да влезем в басейна Балсамът не само хидратира косата, но и я предпазва от „твърдата“ вода в басейна. Не трябва да изплакваме балсама, тъй като целта е да предпази деликатните къдрави кичури. Начинът, по който водата влияе върху косата, зависи дали плуваме във вода, към която има добавен хлор, или в солена вода. Хлорът се прикрепва към косата и след това трябва да го отмием от нея. От друга страна, солената вода отнема влагата от косата. За да отстраним солта, е достатъчно просто да изплакнем косата, след което да нанесем овлажнител, за да я хидратираме. 3. Не се нуждаем от по-честа употреба на шампоан През лятото се изпотяваме повече, но това не означава непременно, че трябва да мием косата по-често, особено къдравата коса, тъй като тя е по-суха от правата. Вместо това е препоръчително да я изплакнем под душа, без да използваме шампоан. Балсамът обаче не бива да се пропуска.", "date": "2017.07.08", "title": "3 препоръки за лятна грижа на къдравата коса"}
{"url": "http://pik.bg/%D0%BB%D0%BE%D0%B4%D0%BA%D0%B0-%D1%81-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%BB%D0%B8%D0%B1%D0%B8%D1%8F-%D0%B1%D0%BB%D0%B8%D0%B7%D0%BE-35-%D0%B4%D1%83%D1%88%D0%B8-%D0%B8%D0%B7%D1%87%D0%B5%D0%B7%D0%BD%D0%B0%D1%85%D0%B0-news673655.html", "text": "Близо 35 мигранти, включително седем деца, са изчезнали край бреговете на Либия, предава Франс прес. Бреговата охрана има притеснения, че лодката им е потънала, а мигрантите са се удавили. С помощта на рибари, 85 мигранти, включително 18 жени бяха спасени по крайбрежието. Рибарите са подали сигнал до бреговата охрана, заяви представителят на властите в Гарабули Иса Ал Зарук.", "date": "2017.07.08", "title": "Лодка с мигранти се обърна край бреговете на Либия, близо 35 души изчезнаха"}
{"url": "http://pik.bg/%D0%BC%D0%BD%D0%BE%D0%B3%D0%BE-%D1%85%D1%83%D0%B1%D0%B0%D0%B2%D0%BE-%D0%BD%D0%B5-%D0%B5-%D0%BD%D0%B0-%D1%85%D1%83%D0%B1%D0%B0%D0%B2%D0%BE-%D1%81%D0%B5%D0%BC%D0%BA%D0%B0%D0%B4%D0%B6%D0%B8%D1%8F%D1%82%D0%B0-%D0%B0%D0%BF%D0%B8---%D0%BF%D1%8A%D1%80%D0%B2%D0%B8%D1%8F%D1%82-%D1%82%D0%BE%D1%82%D0%BE%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D0%BE%D1%82%D0%BA%D1%80%D0%B8%D0%B2%D0%B0%D1%82-%D1%82%D1%80%D1%83%D0%BF%D0%B0-%D0%BC%D1%83-%D0%B2-%D0%BC%D0%B0%D1%80-news673610.html", "text": "Първият български тотомилионер е Апи, който продава семки пред стадиона в Хасково, превърнал се едва ли не в лице на Българския спортен тотализатор. През 1990 г. циганинът Валентин Асенов (Апи) иска назаем стотинки от комшия, за да пусне фиш за тотото. И печели 318 млн. стари лева. За броени часове семкаджията се превръща в баровец. Купува си бял мерцедес, назначава 5-ма бодигардове с обща заплата 20 000 марки месечно. Иска милионите кеш. Слага ги в 4 огромни кашона, купува на жена си и дъщеря си палат за 80 000 марки и скъпи кожени палта. Отпрашва на морето. Наема стаи в лукс хотели, черпи на поразия, плаща за елитна проститутка, съобщава \"Марица\". Внезапно приказката свършва. Парите и мерцедесът изчезват, откриват Апи полужив, изхвърлен в дере. Семейството остава на улицата. Приятели приютяват семкаджията и фамилията му в порутен пътен кантон, където гледат кокошки. След месец Апи изчезва, откриват трупа му в Марица. Нещастията не свършват - инфаркт покосява дъщеря му Анка, а майка й няма пари за погребението.", "date": "2017.07.08", "title": "МНОГО ХУБАВО НЕ Е НА ХУБАВО! Семкаджията Апи - първият тотомилионер. Откриват трупа му в Марица!"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BC%D0%B0%D0%B9%D0%BA%D0%B0-%D0%B8-%D1%81%D0%B8%D0%BD-%D0%BE%D0%B1%D0%B3%D0%BE%D1%80%D1%8F%D1%85%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D0%BB%D0%B0%D0%BC%D0%BD%D0%B0%D0%BB-%D0%B3%D0%B0%D0%B7%D0%BE%D0%B2-%D0%BA%D0%BE%D1%82%D0%BB%D0%BE%D0%BD-news673700.html", "text": "Майка на 51 години и синът й на 31 години са с изгаряния след инцидент с газова бутилка в град Симитли, информира БГНЕС. В 19:15 ч. на ул. “Родопи“ е пламнал газовият котлон в дома на семейството. Синът се е опитал да го занесе в банята, за да го загаси с вода, вследствие на което е получил изгаряния от около 25% по лицето, гърдите и ръцете. Майката е с изгаряния по лицето и раменете от 10 на сто. В момента се организира транспорт. Двамата пострадали ще бъдат откарани до Клиниката по изгаряния в „Пирогов“. Раните им вече са обработени.", "date": "2017.07.08", "title": "Тежък инцидент! Майка и син обгоряха заради пламнал газов котлон"}
{"url": "http://pik.bg/5-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B8-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0%D1%82-%D0%B4%D0%BE%D0%BA%D0%B0%D1%82%D0%BE-%D1%81%D0%B5-%D1%86%D0%B5%D0%BB%D1%83%D0%B2%D0%B0%D0%BC%D0%B5-news673685.html", "text": "Знаете ли, че когато се целуваме зениците ни се разширяват и стават по-чувствителни към светлината? Ето една от причините да затваряме очите си, докато го правим. Също така приятният акт е причината телата ни да отделят повече феромони, което несъмнено ни прави по-привлекателни за противоположния пол, пише Аз-жената.бг. Какви чудни неща още се случват, докато се целуваме? Намалява се нивото на стреса Според проучване редовните целувки намаляват нивото на стрес. Повишаването на хормона окситоцин ни помага и да почувстваме по-силна връзката с любимия човек. Затова следващият път, когато сте напрегнати, вместо да си сипете алкохолна напитка, целунете половинката си. Подобрява холестерола С целувка може да се подобри общото състояние и по-точно нивото на мазнини в кръвта. В изследване учени открили, че не само се сближаваме с половинката, докато си разменяме целувки, а нивата на холестерола намаляват. Слюнката ви помага да намерите истински партньор Когато се целуваме с език или целувките са ни „мокри“, нашите тела се опитват да разкрият дали личността, с която го правим може да бъде нещо повече от наш секс партньор. Изследователи от Оксфордския университет са установили, че целувката съществува, за да ни помогне да намерим потенциален партньор в живота. Именно химикалите, от които се състои слюнката помагат на тялото да разбере дали човекът, когото целуваме е подходящ за потомство. Друго изследване открива, че в мъжката слюнка има тестостерон, което позволява на жените да преценят силата на техния потенциален партньор на молекулярно ниво. Адреналинът ни се повишава Когато се целуваме, в телата ни се покачват нивата на адреналина. Сърдечният ритъм се ускорява, а кръвообращението се подобрява. Това ни помага да енергизираме тялото си, да бъдем заредени с положителни мисли. След интензивна целувка се чувстваме прекрасно. Отделяме хормони на щастието Когато се целуваме не само в тялото ни се отделя повече окситоцин, но мозъкът ни синтезира и други хормони на щастието, като допамин. Този хормон се отделя и когато правим други приятни неща, като слушане на музика или секс.", "date": "2017.07.08", "title": "5 невероятни неща, които се случват, докато се целуваме"}
{"url": "http://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%BE-%D1%81%D0%B0%D0%BC%D0%BE%D0%BB%D0%B5%D1%82%D1%8A%D1%82-%D0%BD%D0%B0-%D0%BF%D1%83%D1%82%D0%B8%D0%BD-%D0%B7%D0%B0%D0%BE%D0%B1%D0%B8%D0%BA%D0%BE%D0%BB%D0%B8%D0%BB-%D0%BF%D0%BE%D0%BB%D1%88%D0%B0-%D0%B8-%D0%B1%D0%B0%D0%BB%D1%82%D0%B8%D0%B9%D1%81%D0%BA%D0%B8%D1%82%D0%B5-%D0%B4%D1%8A%D1%80%D0%B6%D0%B0%D0%B2%D0%B8-%D0%BD%D0%B0-%D0%BF%D1%8A%D1%82-%D0%B7%D0%B0-%D0%B3-20-news673674.html", "text": "Самолетът на руския президент Владимир Путин от Москва до Хамбург е заобиколил Полша и трите балтийски държави, показва информация на специализирания сайт ФлайтРадар24, цитирана от Ройтерс. Самолетът на държавния глава е удължил пътя си с около 500 километра. Вместо да прелети над Беларус и Полша, той е преминал над Балтийско море, прелитайки над територията на Финландия и Швеция преди да влезе във въздушното пространство на Дания и Германия. Говорителят на Кремъл Дмитрий Песков отказа коментар, заявявайки, че безопасността на президента е от първостепенна важност. През миналия месец Ф-16 на НАТО премина близо до руския самолет с военния министър Сергей Шойгу над Балтийско море.", "date": "2017.07.08", "title": "Любопитно! Самолетът на Путин заобиколил Полша и балтийските държави на път за Г-20"}
{"url": "http://pik.bg/%D0%B8%D0%BD%D1%82%D0%B5%D0%BD%D0%B7%D0%B8%D0%B2%D0%BD%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%BD%D0%B0%D0%BF-%D0%BF%D0%BE%D0%B3%D0%B2%D0%B0-%D0%BC%D0%B0%D0%B3%D0%B0%D0%B7%D0%B8%D0%BD%D0%B8%D1%82%D0%B5-%D0%B8-%D0%B2%D0%B5%D1%80%D0%B8%D0%B3%D0%B8%D1%82%D0%B5-%D0%B7%D0%B0-%D1%85%D1%80%D0%B0%D0%BD%D0%B5%D0%BD%D0%B5-news673660.html", "text": "НАП със засилени данъчни проверки в магазините и веригите за хранене, съобщава Нова телевизия. Националната агенция за приходите следи за издаването на касови бележки от търговците. Агенцията очаква по морето да се отчетат около 50 милиона лева повече приходи от обичайното. До момента са запечатани повече от 1500 обекта в страната. Всеки 10-и нарушава правилата и не издава касова бележка, разкрива агенцията. Дори само един пропуск, който е доказан с проверка на данъчните, може да затвори магазин или заведение до 1 месец. Над 90% от заведенията, където се продават питиета, са рискови, тъй като крият целия или част от оборота си. Дори само веднъж да не издадат касова бележка, ако данъчните ги хванат, обектът се запечатва, а търговецът плаща и глоба. До края на лятото данъчните планират още над 35 хиляди проверки навсякъде.", "date": "2017.07.08", "title": "ИНТЕНЗИВНИ ПРОВЕРКИ! НАП погва магазините и веригите за хранене"}
{"url": "http://pik.bg/%D0%BE%D0%BF%D1%82%D0%B8%D0%BC%D0%B8%D1%81%D1%82-%D0%BC%D0%B0%D0%BA%D1%80%D0%BE%D0%BD-%D1%81%D0%B5-%D0%BD%D0%B0%D0%B4%D1%8F%D0%B2%D0%B0-%D0%B4%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D1%80%D1%8A%D0%BC%D0%BF-%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%B0-news673696.html", "text": "В събота френският президент Еманюел Макрон изрази надежда, че американският лидер Доналд Тръмп може да размисли относно оттеглянето на САЩ от историческото Парижко споразумение за климата, предава Франс прес. Макрон подчерта, че той „никога не се отказва от това да убеждава“ другите и допълни, че поради тази причина се надява да успее да убеди Тръмп по въпросите за климата.", "date": "2017.07.08", "title": "Оптимист! Макрон се надява да промени решението на Тръмп за климата"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%B8-%D1%81-%D0%BC%D1%80%D0%B0%D1%87%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D1%82%D1%80%D1%83%D1%81%D0%BE%D0%B2%D0%B5%D1%82%D0%B5-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BC%D0%BE%D0%B3%D0%B0%D1%82-%D0%B4%D0%B0-%D1%83%D0%B4%D0%B0%D1%80%D1%8F%D1%82-%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news673677.html", "text": "Има възможност разместването на земните пластове в района на Охрид да даде отражения и в България. Това каза пред \"Фокус\" проф. д-р Росен Недялков, преподавател в катедра \"Минералогия, петрология и полезни изкопаеми\" в СУ \"Св. Климент Охридски\". Той подчерта, че газовете, които са се освободили от земните недра в местността Дувалото в Охридско, могат да представляват опасност за населението само, ако са в големи количества, но за този район няма такива сериозни данни. \"Нещата са комплексни. В България си имаме земетресения недалеч от Македония. По цялата долина на Струма има разломи, които предизвикват трусове и те се следят от нашите специалисти от Геофизичния и биологически институт на БАН. В това отношение ние си имаме проблеми, свързани с тектониката, но от 12 млн. години насам не сме имали никакви вулкански прояви, така че, що се отнася до вулканизъм, едва ли има опасност\", коментира проф. д-р Росен Недялков. Той допълни, че тези трусове са една последователност от епицентрове, които са се натрупали откакто се следи сеизмичната активност в района.", "date": "2017.07.08", "title": "Експерти с мрачна прогноза! Трусовете в Македония могат да ударят и България"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B8-%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D1%82%D0%B5%D0%BC%D0%B0%D1%82%D0%B0-%D0%B7%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news673680.html", "text": "В събота по време на срещата си с китайския лидер Си Дзинпин американският президент Доналд Тръмп заяви, че „нещо трябва да се направи“ по отношение на Северна Корея, предава AFP. „Може да отнеме по-дълго, отколкото на мен би ми се искало; може да отнеме повече време, отколкото на теб би ти харесало, но по един или друг начин ще постигнем успех накрая“, подчерта Тръмп по време на срещата на Г-20 в Хамбург.", "date": "2017.07.08", "title": "Тръмп и китайският президент обсъдиха темата за Южна Корея"}
{"url": "http://pik.bg/%D1%81%D0%B5%D1%82%D0%B0-%D0%B2%D0%BB%D0%B8%D0%B7%D0%B0-%D0%B2-%D1%81%D0%B8%D0%BB%D0%B0-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%BE%D1%82-21-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news673676.html", "text": "Споразумението за свободната търговия между Европейския съюз и Канада, СЕТА, ще се прилага временно от 21 септември, обявиха в събота в съвместно изявление двете страни, предаде АФП. Председателят на Европейската комисия Жан-Клод Юнкер и министър-председателят на Канада Джъстин Трюдо, които участват в срещата на Г-20 в Хамбург, са постигнали съгласие за тази дата. Разпоредбите на договора ще започнат да се прилагат изцяло, след като всички парламенти на държави членки на ЕС го одобрят.", "date": "2017.07.08", "title": "СЕТА влиза в сила временно от 21 септември"}
{"url": "http://pik.bg/%D0%BC%D0%B2%D1%80-%D0%BF%D1%80%D0%BE%D0%BC%D0%B5%D0%BD%D1%8F-%D0%BF%D1%80%D0%B0%D0%B2%D0%B8%D0%BB%D0%B0%D1%82%D0%B0-%D0%B7%D0%B0-%D0%B2%D0%B7%D0%B8%D0%BC%D0%B0%D0%BD%D0%B5-%D0%BD%D0%B0-%D0%BA%D1%80%D1%8A%D0%B2%D0%BD%D0%B8-%D0%BF%D1%80%D0%BE%D0%B1%D0%B8-news673693.html", "text": "МВР изготви чисто нова наредба, която променя правилата, по които се взимат кръвни проби. В този документ за първи път се регламентира използването на т.нар. доказателствен анализатор за алкохол или на жаргон – „големия дрегер” „Алкотест 7110” е чисто устройство, на което пияните шофьори ще се тестват за алкохол. Точността му е почти колкото на кръвна проба, предава Би Ти Ви. Тъй като апаратите работят на ток, ще стоят по районните или в областните дирекции на МВР в страната. В полицията разполагат със 130 подобни устройства. Те не са нови, но ще се използват активно едва след като наредбата влезе в сила.", "date": "2017.07.08", "title": "МВР променя правилата за взимане на кръвни проби"}
{"url": "http://pik.bg/%D0%BC%D0%B5%D0%BA%D1%80%D0%B5%D0%BB-%D0%BF%D1%80%D0%B8%D0%B7%D0%BD%D0%B0-%D1%87%D0%B5-%D0%BF%D1%80%D0%BE%D1%82%D0%B8%D0%B2%D0%BE%D1%80%D0%B5%D1%87%D0%B8%D1%8F%D1%82%D0%B0-%D1%81-%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D1%81%D1%82%D0%B0%D0%B2%D0%B0%D1%82-news673699.html", "text": "Германският канцлер Ангела Меркел заяви, че двустранната й среща с турския президент Реджеп Ердоган разкрива дълбоките различия между двата натовски съюзника, информира Ройтерс. Многото арести, цялостните действия в Турция и недопускането на германски депутати да посетят базата \"Инджирлик\" - всичко това е развитие, което показва дълбоките различия и ние не го изметохме под масата, каза Меркел след края на двудневната среща на върха на Г-20 в Хамбург. Тя добави, че Ердоган и Турция са били много ангажирани на срещата и държавите от Г-20 са признали приноса на Анкара в подпомагането на милиони мигранти от Сирия и Ирак. Междувременно Белият дом съобщи, цитиран от АП, че американският лидер Доналд Тръмп е провел непланирана среща с Ердоган. Говорителят Сара Сандърс поясни, че Тръмп и Ердоган са разговаряли за кратко в кулоарите на форума. По думите й те са обсъдили ситуацията в Сирия. Тръмп и Ердоган се срещнаха за първи път в Белия дом през май.", "date": "2017.07.08", "title": "Мекрел призна, че противоречията с Ердоган остават"}
{"url": "http://pik.bg/%D0%BC%D0%B5%D1%87%D1%82%D0%B0%D0%BD%D0%B8%D1%8F%D1%82-%D0%BC%D0%B0%D1%87-%D0%B5-%D1%84%D0%B0%D0%BA%D1%82-%D0%B3%D1%80%D0%B8%D0%B3%D0%BE%D1%80-%D0%B8%D0%B7%D0%BB%D0%B8%D0%B7%D0%B0-%D1%81%D1%80%D0%B5%D1%89%D1%83-%D1%84%D0%B5%D0%B4%D0%B5%D1%80%D0%B5%D1%80-%D0%BD%D0%B0-%D1%83%D0%B8%D0%BC%D0%B1%D1%8A%D0%BB%D0%B4%D1%8A%D0%BD-news673714.html", "text": "Мечтаният мач между Роджър Федерер и най-добрия български тенисист Григор Димитров на \"Уимбълдън\" е факт. Седемкратният шампион Федерер надигра със 7:6 (3), 6:4, 6:4 поставения под №27 германец Миша Зверев в мач от третия кръг и на 1/8-финалите ще се изправи срещу Димитров. Двубоят ще се изиграе в понеделник, тъй като неделя е почивен ден на турнира. Организаторите все още не са обявили програмата за първия ден от втората седмица на турнира от \"Големия шлем\" в Лондон. За осминафиналите се класира и поставеният под номер 8 австриец Доминик Тийм, който срази със 7:5, 6:4, 6:2 американеца Джаред Доналдсън. По-рано днес поставеният под номер 13 Григор елиминира Дуди Села с 6:1, 6:1 и отказване на тенисиста от Израел.", "date": "2017.07.08", "title": "Мечтаният мач е факт! Григор излиза срещу Федерер на \"Уимбълдън\"!"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%B4%D1%80%D0%B0%D0%BC%D0%B0-%D1%81%D0%BE%D1%84%D0%B8-%D0%BC%D0%B0%D1%80%D0%B8%D0%BD%D0%BE%D0%B2%D0%B0-%D0%B7%D0%B0%D0%B3%D1%83%D0%B1%D0%B8%D0%BB%D0%B0-%D0%B1%D0%B5%D0%B1%D0%B5%D1%82%D0%BE-%D0%BE%D1%82-%D0%B3%D1%80%D0%B8%D0%BD%D0%B3%D0%BE-news673665.html", "text": "Софи Маринова е направила спонтанен аборт в началото на годината. \"Заради женски проблеми загубих бебето и много плаках. Добре, че бяха синът ми Лоренцо и Гринго, за да ми помогнат да се съвзема. Надявам се следващия път всичко да е наред\", сподели Софка пред \"Телеграф\". Признанието на звездата дойде по време на феста за най-добра татуировка в Горна Баня. Първоначално тя искала двамата с Гринго да си направят еднакви татуси в знак на любов, но специалисти я посъветвали да не го прави в никакъв случай. Тъй като било на лошо и вещаело раздяла. Затова двамата пак ще се татуират, но с различни картинки. Певицата чака да махнат пироните от счупената й дясна ръка, за да скрие белезите от шевовете с татуси. След края на тату феста, Гринго заведе любимата си на родното Черноморие. Двамата обиколиха курортите край Бургас.", "date": "2017.07.08", "title": "ЖЕСТОКА ДРАМА! Софи Маринова загубила бебето от Гринго"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%B2-%D1%81%D0%BC%D0%BE%D0%BB%D1%8F%D0%BD-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%80%D0%BE%D0%BC%D0%B8-%D0%B8%D0%B7%D0%BF%D1%80%D0%B0%D1%82%D0%B8%D1%85%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%BC%D0%BB%D0%B0%D0%B4-%D0%BC%D1%8A%D0%B6-news673694.html", "text": "Протестно шествие в Смолян. Поводът - жесток побой, който изпрати в болница 27-годишен мъж. И въпреки че нападателите са арестувани, на мястото има напрежение. Пострадалият Георги Кадиев е с опасност за живота, предава Нова телевизия. Георги Кадиев се намира в отделението по Неврохирургия на пловдивската болница. Той е със счупен череп, а лекарите се борят за живота му. До тук се стигнало, след конфликт между него и двама мъже от ромски произход заради местно момиче. Конфликтът прераснал в сбиване. Свидетели са станали няколко младежи от квартала, но никой от тях не се намесил в мелето.В същото време Районният съд в Смолян остави двамата нападатели за постоянно в ареста. Те са с обвинение за хулиганство и причиняване на средна телесна повреда. Близките на бития Георги нямат достатъчно средства, за да платят здравните му осигуровки, нито пари за последващото лечение. Ако бъдат признати за виновни, нападателите ги грози затвор до 5 години. Асеновград също продължава с протестите. Утре градът отново излиза на шествие заради нападението над състезатели и треньори от отбора по гребане. Снощи двама от петимата арестувани за побоя са били освободени под гаранция.", "date": "2017.07.08", "title": "Протест в Смолян, след като роми изпратиха в болница млад мъж"}
{"url": "http://pik.bg/%D0%B2%D0%BE%D0%B4%D0%B5%D1%89%D0%B0-%D1%84%D0%B8%D0%B3%D1%83%D1%80%D0%B0-%D0%B8%D0%B2%D0%B0%D0%BD%D0%BA%D0%B0-%D1%82%D1%80%D1%8A%D0%BC%D0%BF-%D0%B7%D0%B0%D0%BC%D0%B5%D1%81%D1%82%D0%B8-%D0%B1%D0%B0%D1%89%D0%B0-%D1%81%D0%B8-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B3-20-news673670.html", "text": "За известно време, на срещата на Г-20 в Хамбург, Съединените щати бяха представени от друг член на семейство Тръмп, когато дъщерята на американския президент Иванка седна на масата на световните лидери. Така 35-годишният бивш модел се нареди до Си Дзинпин, Реджеп Ердоган, Ангела Меркел и Тереза Май и още дипломати, информира \"Франс прес\", цитирана от БГНЕС. Представител на Белия дом заяви пред \"Франс прес\", че Иванка е била в дъното на стаята, но \"за кратко се е присъединила към маса за преговори, когато президентът трябваше да напусне\". Това се случи, когато \"президентът на Световната банка започна да говори, тъй като темата включваше области като африканското развитие\". Източникът посочи, че \"когато други лидери излязоха, местата им бяха за кратко заемани от други.\" Случката обаче успя да предизвика гневни реакции. Историкът Ан Епълбаум написа в Туитър, че \"нелегален, неквалифициран, неподготвен нюйоркски социалист\" се разглежда като \"най-добрия човек, който може да представлява американските национални интереси\". По-рано през деня Тръмп представи дъщеря си пред куп световни лидери, събрали се, за да обсъдят и създаването на фонд за насърчаване на жените предприемачи. „Много се гордея с дъщеря си Иванка. Винаги съм бил горд, от първия ден. Винаги е била страхотна“, каза Доналд Тръмп.", "date": "2017.07.08", "title": "Водеща фигура! Иванка Тръмп замести баща си на срещата на Г-20"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%BC%D0%BE%D1%81%D1%83%D0%BB-%D0%B5-%D0%BE%D1%81%D0%B2%D0%BE%D0%B1%D0%BE%D0%B4%D0%B5%D0%BD-%D0%BE%D1%82-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-news673695.html", "text": "Силите на терористичната организация „Ислямска държава“ в град Мосул са разгромени, съобщи държавната телевизия на Ирак, цитирана от БНТ. Очаква се до няколко часа коалицията, която се бори срещу екстремистите, да вземе пълен контрол над града. По улиците на Мосул се виждат иракски военни, които празнуват и стрелят във въздуха. Правителствените сили започнаха офанзивата за освобождаване на 17-и октомври миналата година. Те бяха подкрепени от американски самолети, кюрдски бойци, сунитски племена и шиитски милиции.", "date": "2017.07.08", "title": "Ексклузивно за войната! Мосул е освободен от „Ислямска държава“"}
{"url": "http://pik.bg/%D0%BD%D0%B0%D0%B9-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B5%D0%BD%D0%B8%D1%82%D0%B5-%D0%BC%D0%B8%D1%82%D0%BE%D0%B2%D0%B5-%D0%B7%D0%B0-%D1%81%D0%B5%D0%BA%D1%81%D0%B0-%E2%80%93-%D1%80%D0%B0%D0%B7%D0%B2%D0%B5%D0%BD%D1%87%D0%B0%D0%BD%D0%B8-news673684.html", "text": "Вероятно повечето от нас са чували, че размерът има значение и по време на секс жените не обичат физическа интимност. Сексът обаче е много повече от просто един оргазъм. Нека разбулим някои от най-разпространените митове, свързани със секса, пише Тялото.бг. Сексуалното удоволствие е свързано само с оргазма Сексуалното удоволствие не е просто достигането до кулминацията. Да, оргазмът е необходим, но това, което правим, за да стигнем до него, любовната игра и самото проникване, е важното. Размерът има значение Макар мнозина да смятат, че този е сред най-важните фактори за удоволствие по време на секс, то невинаги е свързано с размера. Позата и начинът, по който се движим с партньора ни са от основно значение. Всъщност много големия размер на пениса може да е причина за болка и дискомфорт за жената по време на секс. Жените не се интересуват от физическа интимност Жените обичат цялото удоволствие, което идва с физическата интимност точно толкова, колкото и мъжете. Ако партньорката е прекалено срамежлива, е важно да я накарате да се почувства комфортно, за да даде сто процента от себе си. Презервативите могат да развалят момента Трябва да знаем кой презерватив да използваме. Има няколко вида презервативи на пазара, както и такива за по-голямо удоволствие.", "date": "2017.07.08", "title": "Най-разпространените митове за секса – развенчани"}
{"url": "http://pik.bg/%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0%D0%BD%D0%B8---%D0%BC%D0%B5%D1%80%D0%BA%D0%B5%D0%BB-%D0%BD%D1%8F%D0%BC%D0%B0-%D0%BD%D0%BE%D0%B2%D0%B8-%D0%B8%D0%B4%D0%B5%D0%B8-%D0%B8-%D0%BD%D0%BE%D0%B2%D0%B8-%D1%86%D0%B5%D0%BB%D0%B8-%D0%B7%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news673657.html", "text": "Християндемократическият съюз (ХДС) на германския канцлер Ангела Меркел не предлага нови идеи, няма формулирани нови цели пред Германия и това води до разочарование сред обществеността. Това коментира следящата процесите в страната журналистка Весела Владкова пред БНР. \"Меркел беше избрала преди 4 години мотото \"Защото ме познавате\". То можеше да остане и сега, защото тя залага на градения с години образ. Германия е една икономически силна държава, мотор на ЕС, с амбициите да се превърне в световен лидер. Не са затихнали щенията Берлин да стане постоянен член на Съвета за сигурност на ООН, така че Меркел в момента излъчва посланието: \"Ние сме добре и ако ме изберете, ще продължим да сме добре\", изтъкна Владкова пред БНР. Тя допълни, че чуждите медии я възхваляват като световен лидер, като срещата на върха на Г-20 в Хамбург само потвърждава това, но упреците са, че не е съвсем ясно, какви послания отправя партията ѝ навътре в страната и няма вътрешнополитическа тема, която би могла да се свърже с Ангела Меркел.", "date": "2017.07.08", "title": "В Германия разочаровани - Меркел няма нови идеи и нови цели за страната"}
{"url": "http://pik.bg/%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D0%BF%D0%B8%D0%BF%D0%B0%D1%85%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%81-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-news673698.html", "text": "Четирима мъже са задържани при специализирана полицейска операция във Варна. При претърсването са намерени 296 грама кокаин, 3,4 килограма свежа тревиста маса, 3,6 грама суха трева и електронна везна, предава БНР. Двама от мъжете са се опитали да осуетят полицейската операция. В автомобила им са намерени още грам и половина амфетамини.", "date": "2017.07.08", "title": "Спецакция във Варна! Спипаха четирима с наркотици"}
{"url": "http://pik.bg/%D1%82%D1%80%D0%B0%D0%B1%D0%B0%D0%BD%D1%82%D1%87%D0%B5%D1%82%D0%B0-%D0%BE%D1%82-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D0%B4%D0%B5%D1%84%D0%B8%D0%BB%D0%B8%D1%80%D0%B0%D1%85%D0%B0-%D0%BF%D0%BE-%D1%83%D0%BB%D0%B8%D1%86%D0%B8%D1%82%D0%B5-%D0%BD%D0%B0-%D1%82%D0%B5%D1%82%D0%B5%D0%B2%D0%B5%D0%BD-news673681.html", "text": "Близо 40 трабанта от цялата страна дефилираха по улиците на Тетевен. Преди това те бяха на площада пред общината, където всеки можеше да ги разгледа и да получи информация за тях от собствениците. Това е петото поредно издание на \"Трабант фест\", който се организира от Авто-мото клуб \"Рейсинг мания Х-Тетевен\" със съдействието на община Тетевен. Кметът на общината Мадлена Бояджиева връчи Купата на кмета на червена машина, произведена през 1986 г., собственост на Ангел Ангелов от София. Най-старият трабант на феста е произведен през 1965 г. Имаше и автомобил, обрисуван с героите от филма \"Ледена епоха\". По думите на Вълчо Стаменовски, организатор на феста, всяка година има нови участници, като все повече млади хора се включват и се интересуват от ретро автомобили. Стаменовски е собственик и на единствения в страната трабант на газ. След дефилето участниците се отправиха към полигона, където се състоя състезание в затворено трасе. Раздадени бяха награди в две категории - за майсторско шофиране и драг по двойки. Отличия бяха връчени и за най-възрастен и най-млад участник, както и за най-иновативен трабант, трабант с най-малък пробег, най-смешен, най-\"послушен\", с най-добър външен вид, най-очукан, с най-добър тунинг, най-стар трабант, трабант 4х4, с най-хубав салон и др. Победителите получиха купи, статуетки и шампанско.", "date": "2017.07.08", "title": "Трабантчета от цялата страна дефилираха по улиците на Тетевен"}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%B8%D1%81%D0%BA%D1%80%D0%B8-%D1%81%D0%BE%D1%86%D0%B8%D0%BE%D0%BB%D0%BE%D0%B3-%D1%81%D0%B5-%D0%BD%D0%B0%D1%85%D0%B2%D1%8A%D1%80%D0%BB%D0%B8-%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B7%D0%B0%D1%80%D0%B0%D0%B4%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5-news673701.html", "text": "Г-н Цветанов навлиза в ролята на авиатор, в опит да лобира за 35-годишен скрап. Г-н Цветанов и г-н Плевнелиев видно лобират за Ф-16. Това коментира социологът Кольо Колев пред Канал 3 във връзка с породилите се разногласия между държавния глава Румен Радев и зам.-председателя на ГЕРБ Цветан Цветанов. ”Каква институция е Цветан Цветанов? Може да има конфликт между президента и ГЕРБ, но няма война на институциите. Кое не е вярно в това, което каза президентът? Цветанов не си е взел апартаменти в Столипиново, а на хубави места, следователно разбира от апартаменти”, каза още той. ”Ф-35 е много хубав самолет, но кой ще го плаща? Това се смешни работи”, попита Колев. ”Не случайно президента Радев каза, че това за автопилота на Цветанов. Ти не можеш да бъдеш некомпетентен и да се мяташ така, ако не защитаваш нечии интереси”, добави той.", "date": "2017.07.08", "title": "ПОЛИТИЧЕСКИ ИСКРИ! Социолог се нахвърли на Цветанов заради скандала с изтребителите"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA-%D0%BC%D0%BE%D0%BC%D1%87%D0%B5-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%BF%D0%BE%D0%B1%D0%BE%D0%B9-%D0%BF%D1%80%D0%B5%D0%B4-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0-%D0%B2-%D1%80%D1%83%D1%81%D0%B5%D0%BD%D1%81%D0%BA%D0%BE-news673702.html", "text": "18-годишно момче е с опасност за живота, след като е било пребито пред дискотека в Бяла, Русенско, предава Би Ти ВИ. Инцидентът е станал рано тази сутрин. Един от извършителите е задържан от полицията за 72 часа. Скандалът избухнал между две компании на излизане от дискотеката. Едно от момчетата поискало цигара на 18-годишния Александър, който им отказал. Последвал побой, като момчето било ударено с бутилка в главата и изпаднало в безсъзнание. Младежът е откаран с линейка в русенската болница, където е настанен в интензивното отделение с опасност за живота. 32-годишният мъж, нанесъл фаталния удар, е арестуван. Той има и предишни криминални прояви като непълнолетен, съобщиха от полицията. Близките на пострадалото момче са потресени от случилото се и възнамеряват да организират протест.", "date": "2017.07.08", "title": "ТОТАЛЕН ШОК! Момче бере душа в болница след побой пред дискотека в Русенско"}
{"url": "http://pik.bg/%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%B8-%D1%85%D0%BE%D0%BD%D0%BE%D1%80%D0%B0%D1%80%D0%B8-%D0%BA%D1%80%D0%B8%D1%81%D0%BA%D0%BE-%D1%87%D1%83%D0%BF%D0%B8-%D1%80%D0%B5%D0%BA%D0%BE%D1%80%D0%B4%D0%B8%D1%82%D0%B5-%D0%BF%D0%BE-%D0%BF%D0%B0%D1%80%D0%B8-%D0%BE%D1%82-%D1%83%D1%87%D0%B0%D1%81%D1%82%D0%B8%D1%8F-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%B8-%D0%B3%D0%B0%D0%BB%D0%B5%D0%BD%D0%B0-%D0%B8%D0%B7%D0%BA%D0%B0%D1%80%D0%B2%D0%B0%D1%82-%D0%BD%D0%B0%D0%B4-news673687.html", "text": "И това лято ще се окаже най-доходоносно за Преслава и Галена. Фолк певиците, които са в отрктита война вече близо година, отново се конкурират по брой участия и хонорар. Преслава и Галена си остават топ имената в Пайнер и графикът им за лятото е запълнен с по 20 участия месечно! Мизата им е средно по 10 бона, което прави по 200 хиляди на месец от едната певица. Още преди седптември да е дошъл, двете изпълнителки ще са прилапали чисто по половин милион. А и Митко Пайнера ще остане предоволен! Освен Преслава и Галена, Емилия и Джена също се радват на небивал интерес към личността и творчеството си. причината е, че доскоро бяха в отпускт по майчинство и феновет еим още не могат да им се нарадват. Те излизат на сцената на дискотеките срещу 6 бона и също ще си докарат доста прилична сума, докато някои други си почиват и само пръскат пачки наляво-надясно. Една такава е Райна. Напоследък тя въобще не си дава зор да подбутне напред кариерата си, която е тръгнала по нанадолното и връщане май няма. Вместо това, тя за пети път посещава любимия си замък в Швейцария само в рамките на няколко месеца. Е, между другото ще направи десетина участия за летния сезон, но по-добре да си мълчи за това факт, че си е направо срамно! Анелия и ДесиСлава също са сред първенците на \"Пайнер\". След мега успеха на хита си \"Дай ми още\", Анелия не може да смогва да приема всички отправени към нея покани и понякога има по две участия на вечер. Така прибира 12 бона само за няколко часа. ДесиСлава дръпна напред с участието си и победата в \"Като две капки вода\" и сега жъне плодовете на успеха си. Жалко, че бременността ще провали всичко... Колкото и да са оборотни фолк певиците, обаче, нито една не може да се сравнява с Криско! Хитмейкътът се изявява като типичен габровец, който не дели своя дял с никого. Така той се подписва срещу 10 бона на участие и цялата сума отива директно в неговия джоб, защото \"сам си е рекърдс\". Талев също има по 15-20 участия месечно. На фона на тях той ще участва и в българо-македонското турне \"One love\", пише \"Телеграф\". Май-май и Лили Иванова няма да забогатее толкова, колкото изпълнителя на \"Базука\" през това лято. Естрадната прима реши да заложи на концертна обиколна из страната с финал на \"Аполония\" в Созопол. Заради подготовката около турнето тя отказва всякакви други участия, освен ако не са срещу рекорден хонорар, разбира се.", "date": "2017.07.08", "title": "НЕВИЖДАНИ ХОНОРАРИ! Криско чупи рекордите по пари от участия, Преслава и Галена изкарват над милион през лятото"}
{"url": "http://pik.bg/%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%B2-%D0%B6%D0%B8%D0%BB%D0%B8%D1%89%D0%BD%D0%B0-%D1%81%D0%B3%D1%80%D0%B0%D0%B4%D0%B0-%D0%B2-%D0%BA%D0%B8%D0%B5%D0%B2-%D1%83%D0%B1%D0%B8-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-news673711.html", "text": "В резултат на взрив в жилищна сграда в украинската столица Киев са загинали двама души, предава Интерфакс. Властите поясняват, че в резултат на инцидента са пострадали шестима души, петима от които са настанени в болница. Сред тях е и 14-годишно дете. На място са задействани 186 представители на различни служби и 34 единици техника. Към момента обаче причините за експлозията не може да бъдат установени.", "date": "2017.07.08", "title": "Експлозия в жилищна сграда в Киев уби двама души"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D1%83%D1%81%D0%B8%D0%BB%D0%B8%D1%8F%D1%82%D0%B0-%D0%BD%D0%B0-%D0%BC%D0%BE%D1%81%D0%BA%D0%B2%D0%B0-%D0%B8-%D0%B0%D0%BD%D0%BA%D0%B0%D1%80%D0%B0-%D0%B7%D0%B0-%D1%80%D0%B0%D0%B7%D1%80%D0%B5%D1%88%D0%B0%D0%B2%D0%B0%D0%BD%D0%B5-%D0%BD%D0%B0-%D0%BA%D1%80%D0%B8%D0%B7%D0%B0%D1%82%D0%B0-%D0%B2-%D1%81%D0%B8%D1%80-news673642.html", "text": "Усилията на Анкара и Москва за стабилизиране на кризисната ситуация в Сирия са пример за цялата международна общност. Това заяви турският лидер Реджеп Ердоган след личната си среща с президента на Русия Владимир Путин. Двамата проведоха разговори в Хамбург, където са за участие в срещата на лидерите на Г-20. „Очакванията са много високи, а отношенията между страните ни наистина много се укрепиха – коментира Ердоган. – Усилият, които Турция и Русия полагат, са пример за целия свят“. Президентът на Турция опердели срещата си с Путин, като „много важна от гледна точка на високите очаквания, свързани с разрешаването на проблемите в Сирия и Ирак“. Турският лидер благодари на руския президент за срещата „от свое име и от това на народа на Турция“. От своя страна президентът на Русия Владимир Путин отбеляза, че има сериозен напредък в стабилизирането на ситуацията в Сирия и в борбата с тероризма в тази страна, благодарение и на усилията на ръководството на Турция. „В последно време бе направено изключително много и за по-пълноценното двустранно сътрудничество между Турция и Русия, и за разрешаването на ред проблеми, които са от взаимен интерес“. Путин също така отбеляза, че „Русия високо цени позицията на Ердоган и на всички негови колеги и партньори по преговорните въпроси“. Турският Sabah отбелязва, че разговорите между Путин и Ердоган са продължили близо час.", "date": "2017.07.08", "title": "Президентът на Турция определи усилията на Москва и Анкара за разрешаване на кризата в Сирия като пример за световната общност"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D1%81%D0%B0%D0%B9%D1%82-%D0%BE%D0%B1%D1%8F%D0%B2%D0%B8-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0-%D0%BD%D0%B0%D0%B9-%D0%B4%D1%80%D0%B5%D0%B2%D0%BD%D0%B8%D1%8F-%D1%81%D0%BB%D0%B0%D0%B2%D1%8F%D0%BD%D1%81%D0%BA%D0%B8-%D0%B3%D1%80%D0%B0%D0%B4-news673658.html", "text": "Пловдив е най-древният славянски град, а селището под тепетата в центъра на днешна България е възникнало 6000 години преди новата ера и животът тук не е прекъсвал през хилядолетията, пише британското електронно издание slavorum.org, цитирано от \"Труд\". Според сайта, разказващ интересни истории за живота и хората в славянските държави, сред които и тази за ловеца на нелегални емигранти по границата на България с Турция – Динко от Ямбол, Пловдив гордо носи титлата на осмия най-стар град на планетата. Другият български древен град в класацията на www.slavorum.org е Созопол, основан през 700 г. пр.н.е., а другите най-стари славянски градове са Калиш (Полша), Стоби (Македония), Задар (Хърватия), Птуй (Словения), Керч (Украйна), Белград (Сърбия), Нитра (Словакия), Прага (Чехия), Пилзен (Чехия), Полоцк (Беларус), Будва (Черна гора), Томиславград (Босна и Херцеговина) и Дербент (Русия).", "date": "2017.07.08", "title": "Британски сайт обяви Пловдив за най-древния славянски град"}
{"url": "http://pik.bg/%D0%BC%D0%BE%D1%80%D0%B5%D1%82%D0%BE-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D0%BC%D1%8A%D1%80%D1%82%D1%8A%D0%B2-%D0%B4%D0%B5%D0%BB%D1%84%D0%B8%D0%BD-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B2-%D0%B1%D0%B0%D0%BB%D1%87%D0%B8%D0%BA-news673704.html", "text": "Морето изхвърли тялото на мъртъв делфин на плажа в Балчик. Не е ясна каква е причината за смъртта на морския бозайник, но това не е първият случай по Черноморието тази година, предава Канал 3. Най-честата причина за смъртта на делфините е оплитането им в хвърлени навътре във водата мрежи за калкан.", "date": "2017.07.08", "title": "Морето изхвърли мъртъв делфин на плажа в Балчик"}
{"url": "http://pik.bg/%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B3-20-%D0%BF%D1%80%D0%B5%D0%B7-2019-%D0%B3%D0%BE%D0%B4%D0%B8%D0%BD%D0%B0-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%B2-%D1%8F%D0%BF%D0%BE%D0%BD%D0%B8%D1%8F-news673653.html", "text": "Срещата на лидерите на Г-20 през 2019 година ще се проведе в Япония, като това ще бъде първи такъв форум в тази азиатска държава, съобщава телевизионният канал  NHK. В заключителната декларация от форума, който се провежда в момента в Хамбург, която канцлерът на Германия Ангела Меркел трябва да прочете в края на срещата, по-късно днес, ще бъдат обявени и местата, където ще се проведат следващите срещи. През 2020 година форумът трябва да се проведе в Саудитска Арабия. Както е известно срещата през 2018 годиан трябва да се проведе в Аржентина.", "date": "2017.07.08", "title": "Срещата на Г-20 през 2019 година ще се проведе в Япония"}
{"url": "http://pik.bg/%D1%82%D1%80%D0%B8-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D1%8F-%D0%BB%D1%8E%D1%88%D0%BD%D0%B0%D1%85%D0%B0-%D0%BE%D1%85%D1%80%D0%B8%D0%B4-%D0%B4%D0%BD%D0%B5%D1%81-news673706.html", "text": "Три земетресения са били регистрирани в събота през деня край Охрид, съобщава Европейският средиземноморски сеизмологичен център (EMSC). Най-силното е било с магнитуд 3, 1 по скалата на Рихтер. Епицентърът на труса е бил на дълбочина 5 км и на 7 км югозападно от Янковец. Другите две земетресения са били по-слаби с магнитуд 2, 1 и 2,9.", "date": "2017.07.08", "title": "Три земетресения люшнаха Охрид днес"}
{"url": "http://pik.bg/%D0%B8%D1%80%D0%B0%D0%BA%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0-35-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8-%D0%B2-%D0%BC%D0%BE%D1%81%D1%83%D0%BB-news673705.html", "text": "Най-малко 35 джихадисти са били ликвидирани при опит да избягат от западната част на иракския град Мосул, предаде Анадолската агенция. Това са съобщили от иракската армия. Също така шестима други бойци са били задържани край Стария град. Висш военен е заявил, че разполагат с информация за планирана нова атака на \"Ислямска държава\" там и са подготвени да я отблъснат. Припомняме, че по-рано днес държавната телевизия на Ирак съобщи, че силите на терористичната организация „Ислямска държава“ в град Мосул са разгромени. Очаква се до няколко часа коалицията, която се бори срещу екстремистите, да вземе пълен контрол над града.", "date": "2017.07.08", "title": "Иракската армия ликвидира 35 джихадисти в Мосул"}
{"url": "http://pik.bg/%D0%B7%D0%B2%D0%B5%D1%80%D1%81%D0%BA%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D0%BF%D1%80%D0%B5%D0%B1%D0%B8%D1%85%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%82%D1%83%D1%80%D0%B8%D1%81%D1%82-%D0%B4%D0%BE-%D1%81%D0%BC%D1%8A%D1%80%D1%82-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D0%B7%D0%B0%D0%BA%D0%B8%D0%BD%D1%82%D0%BE%D1%81-news673667.html", "text": "Американски турист бе бит до смърт в свада в бар на гръцкия остров Закинтос, информира Ен Би Си Нюз. \"Бакари Хендерсън бе намерен мъртъв в бар „Код“ в района Лагнас около 3:00 местно време\", заяви говорителят на полицията Нтарас Вангелис. Убитият е бил на 22 години и неотдавна е завършил Университета в Аризона. Той бе открит със сериозни белези и рани по главата си. Полицаите са арестували 34-годишен гръцки барман и 32-годишен британец от сръбски произход, които са главните заподозрени. По-късно полицията обяви, че е арестувала двама сръбски граждани на 22-годишна възраст, които също са идентифицирани като съучастници в убийството. Властите задържаха още седем души.", "date": "2017.07.08", "title": "Зверска агресия! Пребиха американски турист до смърт на остров Закинтос"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%BF%D0%BE-%D1%81%D0%B0%D0%BD%D0%B8%D1%80%D0%B0%D0%BD%D0%B5%D1%82%D0%BE-%D0%BF%D0%B0%D0%B4%D0%BD%D0%B0-%D0%BE%D1%82-%D1%81%D0%BA%D0%B5%D0%BB%D0%B5-%D0%B2-%D0%B1%D1%83%D1%80%D0%B3%D0%B0%D1%81-%D0%B8-%D0%B7%D0%B0%D0%B3%D0%B8%D0%BD%D0%B0-%D0%BD%D0%B0-%D0%BC%D1%8F%D1%81%D1%82%D0%BE-news673671.html", "text": "25-годишен работник е паднал от скеле на бл. 16 в жк „Изгрев“ и е загинал на място, пише Флагман.бг. Мъжът е работил по санирането на жилищната сграда. На мястото на инцидента вече има полиция и линейка. В 17:15 ч. министърът на регионалното развитиe и благоустройството Николай Нанков ще даде изявление на място.", "date": "2017.07.08", "title": "Трагедия! Работник по санирането падна от скеле в Бургас и загина на място"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-50-%D0%B1%D1%8A%D0%BB%D0%B3%D0%B0%D1%80%D0%B8-%D0%B4%D0%BD%D0%B5%D0%B2%D0%BD%D0%BE-%D1%83%D0%BC%D0%B8%D1%80%D0%B0%D1%82-%D0%BE%D1%82-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-news673656.html", "text": "18 хиляди на година, или средно по 50 българи на ден умират заради мръсния въздух. Това обяви пред Би Ти Ви д-р Александър Симидчиев от новото белодробно отделение на болница „Лозенец” в София. \"Това е епидемия, за която малко се говори у нас\", твърди лекарят. Той уточни, че данните са от Световната здравна организация. В България смъртността от замърсяването на въздуха е 3 пъти над средното европейско ниво. Това сочи най-новият доклад на СЗО. Информацията в него почти повтаря тази от миналата година. С една разлика – през 2016 г. България е била на трето място по смъртност от замърсен въздух, а тази година вече е на второ. Според д-р Симидчиев всички трябва да се обединим в борбата срещу замърсяването на въздуха – чрез поставяне на катализатори на колите, отказа от отопление на твърдо гориво, почистването на градовете от праха по улиците. Освен мръсния въздух високата смъртност от белодробни заболявания се дължи и на факта, че много от българите пушат.", "date": "2017.07.08", "title": "ШОКИРАЩА СТАТИСТИКА! 50 българи дневно умират от мръсния въздух"}
{"url": "http://pik.bg/%D0%B8%D0%BC%D0%B0-%D0%BB%D0%B5%D0%BA-%D0%BC%D0%B0%D0%B7%D0%BD%D0%B0%D1%82%D0%B0-%D1%80%D0%B8%D0%B1%D0%B0-%D1%81%D0%BF%D0%B0%D1%81%D1%8F%D0%B2%D0%B0-%D0%BF%D1%80%D0%B8-%D0%B0%D1%80%D1%82%D1%80%D0%B8%D1%82-%D0%B8-%D0%B1%D0%BE%D0%BB%D0%BA%D0%B8-%D0%B2-%D1%81%D1%82%D0%B0%D0%B2%D0%B8%D1%82%D0%B5-news673588.html", "text": "Ако човек с артрит хапва риба два пъти седмично, болките и сковаността, които изпитва, ще бъдат сведени до минимум. Това показва ново проучване за ефекта от различните продукти върху ставите. Изводите са направени след проучване върху 176 души, страдащи от артрит. В допълнение към въпросите, свързани с тежестта на симптомите, учените се поинтересували и какво количество риба тон, сьомга, сардини и други риби консумират в рамките на едни месец. Те били попитани също така дали са я хапвали сурова, варена, печена и т.н. Както е известно, тези продукти имат високо съдържание на омега-3 мастни киселини, които действат противовъзпалително. Ето защо специалистите препоръчват на по-възрастните си пациенти да хапват мазни риби или да приемат омега-3 мастни киселини под формата на хранителни добавки. Защото всяка порция риба може да намали тежестта на симптомите при артрита в пъти и така да подобри живота на пенсионерите.", "date": "2017.07.08", "title": "Има лек! Мазната риба спасява при артрит и болки в ставите"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D0%B5-%D1%80%D0%B0%D0%B7%D0%BF%D0%BB%D0%B5%D1%82%D0%B5%D0%BD%D0%B0-%D0%B5%D1%82%D0%BE-%D0%BA%D0%B0%D0%BA-%D0%B5-%D0%BF%D0%BE%D1%81%D1%82%D1%80%D0%BE%D0%B5%D0%BD%D0%B0-%D1%85%D0%B5%D0%BE%D0%BF%D1%81%D0%BE%D0%B2%D0%B0%D1%82%D0%B0-%D0%BF%D0%B8%D1%80%D0%B0%D0%BC%D0%B8%D0%B4%D0%B0-news673582.html", "text": "В мрежата се появи видео, което разкрива начина, по който е била построена легендарната Хеопсова пирамида. Клипът се появи в YouTube. Специалистите предполагат, че повече от 2000 египтяни са строили древната гробница, а издигането й е отнело над 23 години. Материалите са доставяни от разположена наблизо каменна кариера. Хеопсовата пирамида, известна още като Великата или Голямата пирамида в Гиза и Пирамидата на Хеопс, е последният запазен архитектурен паметник от Седемте чудеса на света и най-известната пирамида в света. Въпреки че не е намерен нито един погребан фараон, египтолозите предполагат, че Хеопсовата пирамида е служила за гробница на египетския фараон от четвъртата династия Хуфу (по-познат с гръцкото си име Хеопс), управлявал Древен Египет през 2606 – 2583 г. пр.н.е. Смята се, че пирамидата е построена по проект на архитекта Хемон (Хемиону). Според египтолози като Марк Ленър и д-р Захи Хауас, Хеопсовата пирамида е построена за около 20 години според официалните изказвания на археолозите, като най-точната година на нейното завършване е ок. 2580 г. пр.н.е., но намерени артефакти и експерименти напълно отхвърлят тази теория. Тя е най-старата и най-голямата пирамида от трите в Гиза. Стените ѝ са ориентирани към четирите посоки на света, като входът е от северната. Вътре има няколко камери, съединени с коридори, и недовършена подземна камера. Първоначално пирамидата е имала височина 146,5 м и страна на основата 231 м, но днес тя е висока 138,75 м, а основата й има дължина 230,4 м. В продължение на четири хилядолетия, до 1311 г., тя е била най-високата постройка в света, преди да бъде построена Катедралата в Линкълн Англия, чиято централна кула била висока 160 м.", "date": "2017.07.08", "title": "Мистерията е разплетена! Ето как е построена Хеопсовата пирамида"}
{"url": "http://pik.bg/%D0%BD%D0%B5%D0%BE%D0%BF%D0%B8%D1%81%D1%83%D0%B5%D0%BC%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F-%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%B2-%D0%B1%D1%83%D1%80%D0%B3%D0%B0%D1%81-%D0%B8%D0%B7%D0%BF%D0%B0%D0%B4%D0%BD%D0%B0-%D0%B2-%D1%88%D0%BE%D0%BA-%D0%BF%D1%80%D0%B8-%D0%B2%D0%B5%D1%81%D1%82%D1%82%D0%B0-%D0%B7%D0%B0-%D1%81-news673672.html", "text": "Близките на загиналия работник по санирането - 25-годишния Хюсеин, в момента се намират на мястото на трагедията и още не могат да повярват на случилото се, пише Флагман.бг. Според очевидци крясъците на съпругата му вдигнали на крак целия ж.к. „Изгрев“, като хората се притеснили, че става някакво меле. „Виковете бяха неистови! Насъбраха се много хора. Помислихме, че са се сбили и линейката е откарали пострадалите“, разказа млада бургазлийка. Русокосата жена на Хюсеин в момента е успокоявана от неговия вуйчо. В момента се проверява версията дали ток от климатик, опрян до скелето, не е причинил трагедията.", "date": "2017.07.08", "title": "НЕОПИСУЕМА ТРАГЕДИЯ! Съпругата на загиналия работник в Бургас изпадна в шок при вестта за смъртта му"}
{"url": "http://pik.bg/%D0%BF%D0%B8%D1%89%D0%BD%D0%B0-%D0%B8-%D1%89%D0%B0%D1%81%D1%82%D0%BB%D0%B8%D0%B2%D0%B0-155-%D0%BA%D0%B3-%D1%82%D0%BE%D0%BF%D0%BC%D0%BE%D0%B4%D0%B5%D0%BB-%D1%81%D0%B5-%D0%BE%D0%BC%D1%8A%D0%B6%D0%B8-%D1%82%D0%B0%D0%B9%D0%BD%D0%BE-news673649.html", "text": "Най-пищният топмодел в света - Тес Холидей, която тежи 155 кг, се е омъжила тайно. Щастливото събитие се случило преди две години, но едрогабаритната красавица ревниво го е пазила в тайна. Едва преди ден, по повод рождения си ден, Тес качи на страницата си в Инстаграм снимка от тайната си сватба, на която е запазен моментът, в който младоженците се вричат във вечна вярност.", "date": "2017.07.08", "title": "ПИЩНА И ЩАСТЛИВА! 155-кг топмодел се омъжи тайно "}
{"url": "http://pik.bg/%D0%BF%D0%B0%D0%BD%D0%B5%D0%BB%D0%BA%D0%B8%D1%82%D0%B5-%D0%BF%D0%BE-%D1%83%D1%81%D1%82%D0%BE%D0%B9%D1%87%D0%B8%D0%B2%D0%B8-%D0%BF%D1%80%D0%B8-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-news673646.html", "text": "В Националния институт по геофизика, геодезия и география при БАН съвсем скоро започна да се разработва нова карта за сеизмичните зони на територията на България. Тя ще се използва при проектиране на новото строителство и ще показва какви по сила земетресения могат да се очакват във всяка една точка от страната. Новата карта ще бъде готова през април другата година, а дотогава учените не могат да кажат дали се очакват изненади по нея, съобщава Нова телевизия. За да бъде една сграда устойчива на земетресение, не е толкова важно от какъв материал е направена, а по какъв начин е построена и как е стопанисвана, казват експерти. И допълват, че панелните блокове са с по-здрава структура, но по-трудни  за поддръжка.", "date": "2017.07.08", "title": "Панелките по-устойчиви при земетресение?!"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%80%D1%83%D1%81%D0%B8%D1%8F-%D1%89%D0%B5-%D0%B8%D0%B7%D0%BF%D1%8A%D0%BB%D0%BD%D1%8F%D0%B2%D0%B0-%D0%BF%D0%BE%D0%B5%D1%82%D0%B8%D1%82%D0%B5-%D0%B0%D0%BD%D0%B3%D0%B0%D0%B6%D0%B8%D0%BC%D0%B5%D0%BD%D1%82%D0%B8-%D0%BF%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%B0-news673651.html", "text": "Президентът на Русия Владимир Путин заяви пред френския си колега Еманюел Макрон по време на двустранната им среща в Хамбург, че Москва ще изпълнява поетите ангажименти по климатичното споразумение, съобщава РИА Новости. Двамата лидери проведоха среща на четири очи в Хамбург по време на срещата на Г-20. „Ще продължим да се придържаме към Парижкото споразумение – заяви Путин. – Имаме решение по този въпрос и смятаме да изпълняваме поетите ангажименти по този въпрос“. Руският лидер отбеляза, че „причините за промените в климата все още остават неизвестни“.", "date": "2017.07.08", "title": "Владимир Путин: Русия ще изпълнява поетите ангажименти по споразумението за климата"}
{"url": "http://pik.bg/%D0%BC%D0%B0%D0%B9%D0%BA%D0%B0-%D0%BE%D0%B1%D1%83%D1%87%D0%B0%D0%B2%D0%B0-%D1%80%D0%BE%D0%BC%D0%B8-%D0%B7%D0%B0-%D1%80%D0%B0%D0%B1%D0%BE%D1%82%D0%B0-%D0%B2-%D1%81%D0%BC%D0%BE%D0%BB%D1%8F%D0%BD-%D1%82%D0%B5-%D0%BF%D1%80%D0%B5%D0%B1%D0%B8%D1%85%D0%B0-%D1%81%D0%B8%D0%BD%D0%B0-%D0%B9-%D1%81-%D0%BA%D0%BE%D0%BB%D0%BE%D0%B2%D0%B5-news673664.html", "text": "27-годишен мъж от Смолян беше жестоко пребит. Полицията е задържала двамата нападатели – на 21 и на 23 години, от хасковско село, които били на обучение в града. Пострадалият Георги Кадиев, известен с това, че три пъти е вадил кръста на Йордановден в смолянския квартал \"Устово\", е със счупен на няколко места череп и е транспортиран в пловдивска болница. Неговата майка познава нападателите му, дори самата тя ги е обучавала в смолянската фирма, в която те смятали да започнат работа, предаде Би Ти Ви. По думите на Мария Камбурова двамата младежи, които дошли в Смолян от Хасково, са били сприхави и склонни към агресия и по това силно се отличавали от местните роми. „Не знам това правителство какво смята… Някакво наказание, тези хора да се накажат”, призова Мария. Георги Кадиев остава в изключително тежко състояние в клиниката по неврохирургия на пловдивската университетска болница. Той е с фрактури на черепа и черепната база, получени след удари с кол по главата. Георги все още не е контактен и никой от близките му не е разговарял с него. Лекарите не се наемат с прогноза за състоянието на младежа. Двамата нападатели вече са с повдигнати обвинения –за нанасяне на средна телесна повреда и хулиганство при изключителна дързост. За тези деяния те може да получат наказание до 5 години затвор. Според прокуратурата обаче спречкването между младежите преди два дни е било предизвикано от пострадалия. В основата му е бил спор за момиче.", "date": "2017.07.08", "title": "Майка обучава роми за работа в Смолян, те пребиха сина й с колове"}
{"url": "http://pik.bg/%D1%80%D0%BE%D0%BC%D0%B8%D1%82%D0%B5-%D0%BF%D1%80%D0%B5%D0%B1%D0%B8%D0%BB%D0%B8-%D0%B7%D0%B2%D0%B5%D1%80%D1%81%D0%BA%D0%B8-%D0%BC%D0%BE%D0%BC%D1%87%D0%B5-%D0%B2-%D1%81%D0%BC%D0%BE%D0%BB%D1%8F%D0%BD-%D0%BE%D1%81%D1%82%D0%B0%D0%B2%D0%B0%D1%82-%D0%B2-%D0%B0%D1%80%D0%B5%D1%81%D1%82%D0%B0-news673673.html", "text": "Двамата мъже, които пребиха 27-годишния Георги Кадиев от Смолян, остават в ареста, съобщава Би Ти Ви. Смолянският съд уважи искането на прокуратурата за най-тежката мярка – \"задържане под стража\". Според магистратите нападателите могат да се укрият ако бъдат пуснати на свобода. На Събин С. и Момчил М. е повдигнато обвинение за причиняване на хулиганство при изключителна дързост и за причиняване на средна телесна повреда. Наказанието за тези престъпления е до 5 години затвор. Вчера Кадиев беше жестоко пребит, като инцидентът е станал заради момиче. По-късно днес в Смолян ще се състои протестно шествие в негова подкрепа.", "date": "2017.07.08", "title": "Ромите, пребили зверски момче в Смолян, остават в ареста"}
{"url": "http://pik.bg/%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D1%81%D1%82%D0%B5%D1%84%D0%B0%D0%BD-%D0%B4%D0%B0%D0%BD%D0%B0%D0%B8%D0%BB%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%B8-%D0%B8%D0%B7%D0%BD%D0%B5%D0%B2%D0%B5%D1%80%D0%B8%D1%82%D0%B5-%D1%81%D0%B8-%D0%B7%D0%B0-%D0%BC%D0%B0%D0%BB%D0%BE%D0%B4%D1%83%D1%88%D0%B8%D0%B5%D1%82%D0%BE--news673611.html", "text": "Стефан Данаилов разказа за голямата си любов, съпругата си Мария в интервю за предаването на Би Ти Ви „Тази събота“. „Аз съм й бил верен, но съм и походвал. Миналата година щяхме да направим 50 години заедно“, признава Данаилов. Легендарният актьор откровено заяви, че смята, че е подходил малодушно спрямо нея, като не й е казал, че ще даде името си на сина си от Ирен Кривошиева Владо в опит да не нарани някого. Данаилов заяви, че съпругата му е разбрала за Владо на два етапа, като за първи път е научила, когато Владо току що е бил роден. Когато момчето е станало на 16 години, Кривошиева  му се обадила и му казала, че е време Владо да получи фамилията на баща си. Тогава обаче актьорът не казал на Мария, за което сега много съжалява. Относно това дали са успели да се сбогуват един с друг, Данаилов разказа, че, когато е бил болен, са успели да прекарат доста време заедно. „След химиотерапията имах проблеми с имунната система и не трябваше да излизам. И така аз на едното диванче, тя на другото у дома. Тя обаче усещаше и казваше: „Ламбе, Ще си отивам“. Държеше се, докато влязох в ремисия. И до сега ѝ говоря. Има едно кандилце с нейна снимчица и преди лягане минавам и ѝ казвам „Лека нощ, Мери“. Аз съм суеверен, не го ли направя – нещо ще ми се случи“, разказа той.", "date": "2017.07.08", "title": "РАЗТЪРСВАЩА ИЗПОВЕД! Стефан Данаилов проговори за съпругата и изневерите си, за малодушието и битката си с рака "}
{"url": "http://pik.bg/%D0%BE%D1%81%D0%B5%D0%BC-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D1%81%D1%80%D1%83%D1%82%D0%B5%D0%BD%D0%B0%D1%82%D0%B0-%D1%81%D0%B3%D1%80%D0%B0%D0%B4%D0%B0-%D0%B2-%D0%BD%D0%B5%D0%B0%D0%BF%D0%BE%D0%BB-%D1%81%D1%80%D0%B5%D0%B4-%D1%82%D1%8F%D1%85-%D1%81%D0%B0-%D0%B4%D0%B2%D0%B5-%D0%B4%D0%B5%D1%86%D0%B0-news673668.html", "text": "Осем души са открити мъртви под развалините на срутила се жилищна сграда близо до Неапол, информира \"Ройтерс\", цитирана \"Фокус\". \"Телата са открити, след като спасителните екипи търсиха цяла нощ\", заяви говорител на противопожарното управление. Сградата в градчето Торе Анунциата, която е била построена през 50-те години, се е срутила към 6:20 местно време. Сред осемте загинали има и две непълнолетни деца на 14 години и на 8 години.", "date": "2017.07.08", "title": "Осем са загиналите в срутената сграда в Неапол, сред тях са две деца"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BD%D0%BE%D0%B2-%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%BB%D1%8E%D0%B1%D0%BE%D0%B2%D0%BD%D0%B8%D0%BA-%D1%81%D0%BC%D0%BB%D1%8F-%D0%BC%D0%B5%D1%80%D1%86%D0%B5%D0%B4%D0%B5%D1%81%D0%B0-%D0%B9-%D0%BD%D0%B0-%D1%81%D0%BB%D1%8A%D0%BD%D1%87%D0%B0%D0%BA%D0%B0---%D0%BF%D0%BB%D1%8E%D1%81-%D0%BE%D1%89%D0%B5-%D0%B5%D0%BA%D1%81%D0%BA-news673516.html", "text": "Неизвестен досега инцидент с участието на Преслава лъсна по време на месечната коментарна рубрика в \"Жълтите новини\" с участието на Елза Парини. Чалга дивата е успяла да покрие от медиите атентат върху автомобила си \"Мерцедес\" S класа. След участие в Слънчев бряг, чучулигата на \"Пайнер\" открила черната си лимузина с помляно предно стъкло. Предполага се, че извършителят на грозното деяние е ревнив любовник на Преслава. По това време певицата е имала отношения с колегата си Фики Стораро. Едва ли обаче хрисимият син на Тони Стораро е способен на това. С подобни инциденти Преслава редовно влизаше в полицейските сводки по време на връзката си Георги Станоев-Малката Бирма, който преди две години дори преби охраната й пред хотел в Несебър. В коментарната рубрика \"Да начешем езиците\" Елза и водещата на \"Жълтите новини\" Елиана Василева нищят още има ли опасност Деси Слава да отгледа детето си от Благой Найденов като самотна майка, коя чалга икона отказа 300 хиляди лева от \"ВИП Брадър\", наистина ли Антония Петрова \"лапна\" 6 милиона лева от развода си с Александър Бередин и още пикантни клюки. Топ травеститът на републиката отговаря подобаващо и на президентшата Деси Радева след скандалната й публикация във \"Фейсбук\" срещу \"София Прайд\".", "date": "2017.07.08", "title": "САМО В ПИК TV! Нов скандал с Преслава! Любовник смля Мерцедеса й на Слънчака - плюс още ексклузивни разкрития на Елза Парини в \"Жълтите новини\""}
{"url": "http://pik.bg/%D0%BD%D0%BE%D0%B2%D0%B8-%D0%BF%D1%80%D0%B5%D0%BF%D1%8F%D1%82%D1%81%D1%82%D0%B2%D0%B8%D1%8F-%D1%81%D0%BF%D1%8A%D0%B2%D0%B0%D1%82-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%BF%D0%BE-%D1%82%D1%80%D0%B0%D0%BA%D0%B8%D1%8F-%D1%82%D0%BE%D0%B7%D0%B8-%D0%BF%D1%8A%D1%82-%D0%BA%D0%B0%D0%BC%D0%B8%D0%BE%D0%BD-%D1%80%D0%B0%D0%B7%D1%81%D0%B8%D0%BF%D0%B0-%D0%B6%D0%B8%D1%82%D0%BE-news673666.html", "text": "Разсипано от товарен автомобил жито затруднява движението в района на км 144 от АМ „Тракия“, в посока Бургас. Това съобщи дежурният в Областно пътно управление - Пловдив. По думите му сигналът за разсипан товар на платното е подаден около 14.00 часа. Екипи са на място и разчистват. Временно движението при км 144 на АМ „Тракия“, в посока Бургас, се осъществява в една лента. Дежурният призова водачите да се движат с повишено внимание и съобразена скорост, както и да спазват указанията на служителите на „Пътна полиция“.", "date": "2017.07.08", "title": "Нови препятствия спъват шофьорите по \"Тракия\", този път камион разсипа жито"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B2-%D0%B8%D1%82%D0%B0%D0%BB%D0%B8%D1%8F-%D1%82%D0%B5%D1%80%D0%BE%D1%80%D0%B8%D1%81%D1%82-%D0%BE%D1%82-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news673654.html", "text": "Италианската полиция арестува чеченски мъж заподозрян във връзки с „Ислямска държава“, както и участие в нападенията в чеченската столица Грозни през 2014 г., предава Ройтерс. Мъжът, който е на 38 години, е обвинен в международен тероризъм. Той се намира в затвор в южния град Фоджия, казаха от полицията. Разследването започна при сътрудничество с Белгия, където мъжът е бил част от група хора, които са рекрутирали чуждестранни бойци. Смята се, че той е свързан със сблъсъците в Грозни през 2014 г., когато над 20 души загинаха.", "date": "2017.07.08", "title": "Арестуваха в Италия терорист от \"Ислямска държава\""}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D1%81-%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D1%82%D0%BE%D0%BA%D0%BE%D0%B2-%D1%83%D0%B4%D0%B0%D1%80-%D0%B5-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B7%D0%B0-%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D1%80-news673679.html", "text": "Съболезнования на близките на загиналия работник. Много нелепа трагедия! Техническият ръководител на обекта ни информира, че токов удар от климатика, който не е бил обезопасен, е причинил смъртта на 25-годишния Хюсеин Юсуф. Уведомили сме за инцидента и министър-председателя Бойко Борисов. Това каза кметът на Бургас Димитър Николов пред журналисти, предава Флагман.бг. Веднага след трагедията градоначалникът дойде на място, за да се запознае лично с причините за жестоката драма. Заедно с Николов беше и министърът на регионалното развитие и благоустройство Николай Нанков. Той увери, че ще бъдат извършени всички проверки, които да установят причината за смъртта работника от руенското с. Дъскотна. Строителният надзор и техническият ръководител на обекта обясниха, че всички инструкции по безопасност са спазени.", "date": "2017.07.08", "title": "Кметът на Бургас с първи подробности за трагедията: Токов удар е причината за падането на работника"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BF%D0%BE%D0%B4%D0%B0%D0%B4%D0%B5-%D1%80%D1%8A%D0%BA%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%B8%D0%BC%D0%B0-%D1%88%D0%B0%D0%BD%D1%81-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D0%BC%D0%B5%D0%B6%D0%B4%D1%83-%D1%80%D1%83%D1%81%D0%B8%D1%8F-%D0%B8-%D1%81%D0%B0%D1%89-%D0%B4%D0%B0-%D1%81%D0%B5-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D1%82-news673675.html", "text": "Президентът на Русия Владимир Путин смята, че има шанс отношенията със САЩ да се възстановят, предава ТАСС. Путин коментира, че реалният Доналд Тръмп е много по-различен от „телевизионния“ и че отношенията с него ще помогнат за възстановяването на връзките с Вашингтон. Освен това Путин отбеляза, че американският президент се е съгласил с аргументите за ненамесата на Русия в изборите в САЩ. Путин допълни, че работната група между Русия и САЩ за информационната сигурност ще позволи да се избегнат спекулации на темата за намесата в чуждите дела.", "date": "2017.07.08", "title": "Путин подаде ръка на Тръмп: Има шанс отношенията между Русия и САЩ да се възстановят"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BF%D0%BE%D0%BA%D0%B0%D0%B7%D0%B0%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%B2%D1%8A%D0%B7%D0%B4%D1%83%D1%85%D0%B0-%D0%BA%D1%80%D0%B0%D0%B9-%D0%B8%D1%85%D1%82%D0%B8%D0%BC%D0%B0%D0%BD-%D1%81%D0%B0-%D0%B2-%D0%BD%D0%BE%D1%80%D0%BC%D0%B0%D1%82%D0%B0-news673661.html", "text": "Няма превишения на измерваните показатели, характеризиращи качеството на атмосферния въздух с изключение на фините прахови частици (ФПЧ10). Това сочат резултатите от 24-часовото изследване на мобилната автоматична станция на Изпълнителната агенция по околна среда в района на община Ихтиман. На 5 юли станцията беше позиционирана непосредствено до АМ „Тракия“, на територията на пътен възел „Мухово“, информират от министерството на околната среда и водите. При анализа на получените резултати не са отчетени превишения на измерваните показатели – въглероден оксид, азотни оксиди, серен диоксид, озон, амоняк, сероводород. При ФПЧ10отчетената средноденонощна стойност е 163 микрограма/м3 при норма 50 микрограма/м3. Факторите, формиращи концентрацията на ФПЧ10 са автомобилният трафик и гъстата мъгла в нощните часове, предава Нова телевизия. На сметището на Ихтиман и в момента работят екипи от общината и ОД „Пожарна безопасност и защита на населението“, включително мобилизирани от съседни общини групи от районните служби.", "date": "2017.07.08", "title": "Добра новина! Показателите на въздуха край Ихтиман са в нормата"}
{"url": "http://pik.bg/e%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D0%BE-%D0%BF%D0%B8%D0%BA-tv-%D0%B5%D1%82%D0%BE-%D1%8F-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BB%D1%8E%D0%B1%D0%BE%D0%B2-%D0%BD%D0%B0-%D0%BC%D0%B8%D0%BB%D0%B8%D0%BE%D0%BD%D0%B5%D1%80%D0%B0-%D0%BE%D1%82-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D0%B1%D0%BE%D0%B1%D0%B8-%D0%BA%D0%BE%D0%BC%D1%81%D0%B8%D0%B9%D1%81%D0%BA%D0%B8---%D0%BF%D0%BB%D1%8E-news673510.html", "text": "Жана Бергендорф ли е новата жена до милионера от \"ВИП Брадър\" Борислав Комсийски? Този пикантен въпрос кръстосва светските среди от няколко седмици, след като тяхна обща снимка обиколи онлайн пространството. Един от най-желаните столични ергени винаги е заобиколен от красиви и известни жени, а последните му две звездни завоевания бяха съквартирантките му от риалити шоуто - Емануела и Надя Иванова, бившата водеща на \"Елит\". Елитна се оказа и най-голямата любов на Комсийски, с която преди дни го щракнаха папараците на \"Жълтите новини\" - светското предаване на ПИК TV. С настоящата си изгора милионерът почти не се разделя, а според хора от обкръжението му той не би я заменил за нищо на света с победителката от \"Х Фактор\" Жана Бергендорф. И докато в сърцето на Комсийски няма нежни рокади, то в това на хип хоп сензацията Дара се е настанил нов обитател! Ексцентричната любимка на тийнейджърите направи ексклузивно признание пред \"Жълтите новини\" кой е мъжът, който я е впечатлил до толкова, че да загърби всичките си други ухажори.", "date": "2017.07.08", "title": "EКСКЛУЗИВНО ПО ПИК TV!  Ето я голямата любов на милионера от \"ВИП Брадър\" Боби Комсийски - плюс още папарашки сензации в \"Жълтите новини\""}
{"url": "http://pik.bg/%D1%88%D0%BE%D0%BA-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B2-%D1%80%D0%B0%D1%81%D0%BE-%D0%BF%D0%BE%D1%81%D1%8F%D0%B3%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE-%D0%BD%D0%B0-%D0%BC%D0%BB%D0%B0%D0%B4%D0%B8-%D0%B6%D0%B5%D0%BD%D0%B8-%D0%BF%D0%BE-%D0%B0%D0%B2%D1%82%D0%BE%D0%B1%D1%83%D1%81%D0%B8%D1%82%D0%B5-%D0%B2-%D1%81%D0%BE%D0%BB%D1%83%D0%BD-news673601.html", "text": "Действията на перверзника бяха разкрити, след като наскоро студентка публикува в социалните мрежи снимки с коментар за това какво е преживяла от този сексуален тормоз. Последваха веднага и други обвинения от девойки станали жертва на българина. От полицията уточняват, че все още не е известно дали 49-годишният има някаква връзка със свещеничеството или просто е използвал расото за прикритие. Преписката срещу него със събраните обвинения ще бъде изпратена на прокурора в Солун. 49-годишен българин, облечен в расо е задържан от полицията в Солун с обвинение за сексуален тормоз на млади жена по автобусите в града. Според преписката, през последните две години, а именно от юни 2015 г. до юни тази година, 49-годишният е посегнал сексуално на седем момичета в автобуси, съобщава \"Български новини\".", "date": "2017.07.08", "title": "ШОК! Българин в расо посяга сексуално на млади жени по автобусите в Солун! "}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%B8%D0%B3%D1%80%D0%B0%D1%87-%D0%BD%D0%B0-%D0%B0%D1%8F%D0%BA%D1%81-%D0%BA%D0%BE%D0%BB%D0%B0%D0%B1%D0%B8%D1%80%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BC%D0%B0%D1%87-%D0%B1%D0%BE%D1%80%D1%8F%D1%82-%D1%81%D0%B5-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D0%BC%D1%83-news673691.html", "text": "20-годишният футболист на Аякс Абделак Нури най-вероятно получи сърдечен пристъп по време на днешната контрола с Вердер (Бремен) в Австрия. Той се строполи на земята в 72-ата минута с видимо затруднено дишане. Лекарите веднага се заеха с него, като в действие влезе дефибрилатор. След около 20 минути пристигна хеликоптер, с който играчът на холандския клуб потегли към болница. Малко след това от клуба официално обявиха, че Апи, както е известен състезателят, отново има пулс, в съзнание е и като цяло е в стабилно състояние. Двубоят беше прекратен при резултат 2:1 в полза на Вердер. Нури е от марокански произход, но е роден и е израснал в Холандия. Той е част от юношеските формации на “лалетата” и е възпитаник на школата на Аякс.", "date": "2017.07.08", "title": "Ужасяващо! Играч на Аякс колабира по време на мач, борят се за живота му"}
{"url": "http://pik.bg/%D0%B4%D0%B0%D0%BD%D1%8A%D1%87%D0%BD%D0%B8-%D1%82%D1%80%D1%8A%D0%B3%D0%BD%D0%B0%D1%85%D0%B0-%D0%BD%D0%B0-%D0%BB%D0%BE%D0%B2-%D0%B7%D0%B0-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%BF%D0%BE-%D0%BC%D0%B0%D0%B3%D0%B0%D0%B7%D0%B8%D0%BD%D0%B8-%D0%B8-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82%D0%B8-news673644.html", "text": "Засилени данъчни проверки в магазините и веригите за хранене. Националната агенция за приходите следи за издаването на касови бележки от търговците. В края на сезона ще се разбере какъв ефект има строгостта на данъчните върху хазната. Приходната агенция очаква по морето да се отчетат поне 50 млн. лв. повече приходи от обичайното. Досега са запечатани повече от 1500 обекта в страната. Според НАП, всеки 10-и нарушава правилата и не издава касова бележка. Дори само един пропуск, който е доказан с проверка на данъчните, може да затвори магазин или заведение до 1 месец. Според приходната агенция над 90% от заведенията, където се продават питиета, са рискови: крият целия или част от оборота си. Дори само веднъж да не издадат касова бележка, ако данъчните ги хванат, обектът се запечатва. А търговецът плаща и глоба. Бизнесът е станал изобретателен - за да укрие обороти, се е научил да манипулира софтуер. До края на лятото данъчните планират още над 35 хиляди проверки навсякъде.", "date": "2017.07.08", "title": "Данъчни тръгнаха на лов за нарушения по магазини и ресторанти"}
{"url": "http://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D1%80%D1%83%D1%81%D0%BA%D0%B8%D1%8F-%D1%81%D0%B5%D0%BA%D1%81%D0%B3%D1%83%D1%80%D1%83-%D0%BE%D0%B1%D0%B2%D0%B8%D0%BD%D0%B5%D0%BD-%D0%B2-%D0%BD%D0%B0%D1%81%D0%B8%D0%BB%D0%B8%D0%B5-%D0%BD%D0%B0%D0%B4-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%B8-%D0%BC%D1%8A%D1%87%D0%B5%D0%BD%D0%B8%D1%8F-%D0%BD%D0%B0-%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B8-news673662.html", "text": "Руския гражданин Митрадевананда Свами /на 40 г. от Хабаровск, Амурска област/ остава в ареста. Това реши бургаският съд в събота. Делото за екстрадицията му ще се гледа на 14- ти юли, обявиха магистратите. В родината му, срещу него е заведено дело за убийство на 7 годишно момче, което било в безпомощно състояние. Руснакът, който е известен още с името Свами, пристигнал у нас заедно със съпругата си, но после й изникнали ангажименти в Холивуд и тя заминала за САЩ. Това стана ясно още при първото заседание на съда, на което бе гледана мярката за неотклонение на Свами. Чужденецът поиска политическо убежище у нас, тъй като бил „натопен“. Невъзможно било той да е извършил убийството на момчето, защото на посочената дата 18- ти юни 2016- та година, се намирал у нас. Срещу Свами обаче руският съд има и други обвинения- в сексуално насилие над момичета и мъчения на непълнолетни. По данни на Интерпол той се сочи като лидер на криминална група, пише \"Труд\". В килията в Бургаския затвор, Митрадевананда лежи заедно с шведа Ралф Сундберг, който изрита камериерка в курорта Слънчев бряг.", "date": "2017.07.08", "title": "Оставиха в ареста руския сексгуру, обвинен в насилие над момичета и мъчения на непълнолетни"}
{"url": "http://pik.bg/%D0%B4%D1%80%D0%B0%D0%BC%D0%B0%D1%82%D0%B0-%D0%B5-%D0%BE%D0%B3%D1%80%D0%BE%D0%BC%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F%D1%82-%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%B2-%D0%B1%D1%83%D1%80%D0%B3%D0%B0%D1%81-%D1%87%D0%B0%D0%BA%D0%B0%D0%BB-%D0%B1%D0%B5%D0%B1%D0%B5-%D0%BE%D1%81%D1%82%D0%B0%D0%B2%D1%8F-%D1%81%D0%B8%D1%80%D0%B0%D1%87%D0%B5-%D0%B8-5-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-news673688.html", "text": "Загиналият по санирането в бургаския ж.к. \"Изгрев\" Хюсеин Юсуф чакал бебе. Жената на 25-годишния мъж била бременна във втория месец и в момента е в шок от новината за кончината на съпруга си. Това ще е второто бебе в семейството. Хюсеин оставя сираче и 5-годишната си дъщеря. Това разказа пред Флагман.бг вуйчото на загиналия работник, който е бригадир на строителния екип. Хюсеин имал много тежък живот. Когато е бил на 10 години, болест погубила майка му. \"Аз съм го отгледал, беше ми като син. Още не мога да повярвам какво се случи. Цял живот работя по строителството. Дадох занаята и на племенника ми. Години наред с него сме работили в чужбина, за да изхранваме семействата си. Стриктно изпълнявахме всички задачи\", обясни през сълзи вуйчо му. В това увериха както и техните колеги, така и строителният надзор и техническият ръководител на обекта. По техни думи бригадата била една от най-добрите в областта. Спазвали са всички инструкции за безопасност и стриктно и качествено си вършели работата. \"Беше много добро и изпълнително момче. Не заслужаваше такъв нелеп край. Огромна трагедия. Бог да дава сили на близките му\", казаха колегите му, които също не успяха да крият сълзите си.", "date": "2017.07.08", "title": "ДРАМАТА Е ОГРОМНА! Загиналият работник в Бургас чакал бебе, оставя сираче и 5-годишно дете"}
{"url": "http://pik.bg/%D1%80%D1%83%D1%81%D0%B8%D1%8F-%D0%B8-%D1%84%D1%80%D0%B0%D0%BD%D1%86%D0%B8%D1%8F-%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%BD%D0%BE%D0%B2%D0%B0-%D1%84%D0%B0%D0%B7%D0%B0-%D0%B2-%D0%B4%D0%B2%D1%83%D1%81%D1%82%D1%80%D0%B0%D0%BD%D0%BD%D0%B8%D1%82%D0%B5-%D1%81%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-news673663.html", "text": "По време на разговора си с руския президент Владимир Путин френският лидер Еманюел Макрон заяви, че двете държави са постигнали значителен прогрес в двустранните отношения, предава Ройтер. Първата среща на двамата държавни глави се състоя на 29 май. „По отношение на двустранните и регионалните въпроси, аз приветствам качеството и интензивността на работата, която е свършена оттогава“, коментира Макрон. „Затова смятам, че сега можем да започнем нова фаза (от нашите отношения), тъй като и двамата видяхме, че правим това, което обещахме“, допълни Макрон.", "date": "2017.07.08", "title": "Русия и Франция започват нова фаза в двустранните си отношения"}
{"url": "http://pik.bg/%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B8-%D0%BD%D0%B5%D0%B2%D0%BE%D0%BB%D0%B8-%D0%BF%D1%8A%D1%82%D0%BD%D0%B8%D1%86%D0%B8-%D1%81%D1%82%D0%BE%D1%8F%D1%82-%D1%81-%D1%87%D0%B0%D1%81%D0%BE%D0%B2%D0%B5-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%E2%80%9E%D0%B2%D0%B0%D1%80%D0%BD%D0%B0%E2%80%9C-news673632.html", "text": "Пътници, пристигнали с полет на ирландска авиокомпания във Варна, се оказаха блокирани с часове на летището в морската ни столица, съобщи Нова телевизия. Полетът от Мадрид за София трябвало да излети от испанската столица в 20:00 часа на 7 юли (петък) и да пристигне в София около полунощ. Той обаче закъснял с три часа, а малко преди кацането се оказало, че това не може да стане на летище „София“ и полетът бил пренасочен към Варна. Именно там пътниците стоят блокирани от 05:00 часа сутринта днес. От авиокомпанията не са им дали почти никаква информация. Едно от обясненията било, че самолетът не може да излети, защото няма екипаж.", "date": "2017.07.08", "title": "Самолетни неволи! Пътници стоят с часове на летище „Варна“"}
{"url": "http://pik.bg/%D0%BA%D0%B0%D0%B2%D0%B0%D0%BB%D0%B5%D1%80-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE%D1%85%D0%B2%D0%B0%D0%BB%D0%B8-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%B7%D0%B0-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B3-20-news673612.html", "text": "Американският президент Доналд Тръмп засипа със суперлативи германският канцлер Ангела Меркел за организацията на срещата на Г-20, която се провежда в момента в Хамбург, съобщава AFP. Въпреки масовите протести и насилието от страна на крайнолевите радикари, според Тръмп организаторите на срещата са свършили „страхотна работа“. Той заяви, че Ангела Меркел е организирала срещата „толкова професионално, и без много прекъсвания, въпреки няколко души, които изглежда следват Г-20 наоколо“. Според Тръмп Меркел е била „невероятна“. Фокус", "date": "2017.07.08", "title": "Кавалер! Доналд Тръмп похвали Ангела Меркел за организацията на срещата на Г-20"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%BB%D1%8E%D0%BB%D0%B8%D0%BD-%D0%B3%D1%80%D1%8A%D0%BC%D0%BD%D0%B0%D1%85%D0%B0-%D0%BB%D0%B8%D0%B2%D0%B0%D0%BD%D0%B5%D1%86-%D1%81%D1%8A%D1%81-%D1%81%D0%B0%D1%87%D0%BC%D0%B8-%D0%BE%D1%82-%D0%BB%D0%BE%D0%B2%D0%BD%D0%BE-%D0%BE%D1%80%D1%8A%D0%B6%D0%B8%D0%B5-news673624.html", "text": "Простреляният е ливанец, със статут на постоянно пребиваващ в България, живее от много години у нас, пояснява Канал 3. Сигналът за инцидента е подаден в 01,30 часа. На мъжа е оказана медицинска помощ и е бил транспортиран в болнично заведение, в тежко състояние. Няма опасност за живота му. Извършен е оглед на мястото на инцидента. Предприети са действия по изясняване на случая и издирване на извършителя. 51-годишен мъж е прострелян в крака със сачми от ловно оръжие в столичния квартал \"Люлин\" 10 през изминалата нощ, съобщиха от МВР.", "date": "2017.07.08", "title": "ЕКШЪН В ЛЮЛИН! Гръмнаха ливанец със сачми от ловно оръжие"}
{"url": "http://pik.bg/%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD-%D0%BE%D1%82-%E2%80%9E%D0%BE%D0%BF%D0%B0%D1%81%D0%BD%D0%B8-%D1%81%D1%8A%D1%8E%D0%B7%D0%B8%E2%80%9C-%D0%B2-%D0%B3-20-news673615.html", "text": "Папа Франциск предупреди участниците в срещата на Г-20 в Хамбург, че не трябва да формират опасни съюзи, които могат да навредят на бедните и мигрантите, съобщава Reuters, цитиран от Фокус. „Притеснявам се от Г-20, там засягат мигрантите в половината свят, и ги засягат още повече с напредването на времето“, заяви  папата в интервю. Папа Франциск заяви, че се притеснява от „опасните съюзи между различни сили, които имат изопачени възгледи за света: Америка и Русия, Китай и Северна Корея, Путин и Асад за войната в Сирия“. Според него, най-голямата заплаха е за имиграцията и „бедните, слабите, изключените и маргинализираните“. Той смята, че те са заплашени „от тези, които се страхуват от мигрантски нашествия“. Папа Франциск призова Европа да приеме федерална структура, колкото се може по-скоро, заявявайки, че в противен случай съюзът рискува „да няма значение за нищо на света“.", "date": "2017.07.08", "title": "Папа Франциск притеснен от „опасни съюзи“ в Г-20  "}
{"url": "http://pik.bg/%D0%BF%D0%BE-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B8-%D1%82%D0%B8%D1%82%D0%BB%D0%B0-%D0%B7%D0%B0-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%B8%D0%BD%D0%B0-%D0%BD%D0%B0%D0%B9%D0%B4%D0%B5%D0%BD%D0%BE%D0%B2%D0%B0-%D0%BD%D0%B0-%D1%82%D1%83%D1%80%D0%BD%D0%B8%D1%80-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-news673614.html", "text": "Александрина Найденова и партньорката й от Венецуела Андреа Гамис спечелиха титлата на двойки, на тенис турнира в Хечо, Испания с награден фонд 25 000 долара, съобщава сайтът на състезанието. Във финала на надпреварата Найденова и Гомис победиха представителките на домакините Альона Бослова и Луиса Де Ла Пуерто с 6:2, 6:4.", "date": "2017.07.08", "title": "По шампионски! Титла за Александрина Найденова на турнир в Испания"}
{"url": "http://pik.bg/%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%BE-%D1%80%D0%B8%D0%BD%D0%B3%D0%BE-%D1%81%D1%82%D0%B0%D1%80-%D0%BF%D1%83%D1%81%D0%BA%D0%B0-%D0%BD%D0%BE%D0%B2-%D0%B0%D0%BB%D0%B1%D1%83%D0%BC-%D0%B2-%D0%BA%D0%BE%D0%B9%D1%82%D0%BE-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B8-%D0%BF%D0%BE%D0%BB-%D0%BC%D0%B0%D0%BA%D0%BA%D0%B0%D1%80%D1%82%D0%BD%D0%B8-news673622.html", "text": "Бившият барабанист на легендарните The Beatles Ринго Стар обяви по време на празненствата за 77-ия си рожден ден, че съвсем скоро на музикалния пазар трябва да се появи нов негов албум, в който участва и друг бивш член на групата – Пол Маккартни, съобщава CBN News. Албумът на Стар ще се казва Give More Love като датата на излизането му на пазара е 15 септември. Маккартни участва в две от композициите в албума - We're on the Road Again и Show Me the Way.", "date": "2017.07.08", "title": "Легендарно! Ринго Стар пуска нов албум, в който ще участва и Пол Маккартни"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B2%D1%8A%D0%BD%D1%88%D0%BD%D0%B8%D1%8F-%D0%B4%D1%8A%D0%BB%D0%B3-%D0%B1%D1%81%D0%BF-%D1%81%D0%BF%D1%80%D0%B5%D1%82%D0%B5-%D0%B4%D0%B0-%D0%B2%D0%BA%D0%B0%D1%80%D0%B2%D0%B0%D1%82%D0%B5-%D0%B2-%D0%B7%D0%B0%D0%B1%D0%BB%D1%83%D0%B4%D0%B0-%D1%85%D0%BE%D1%80%D0%B0%D1%82%D0%B0-%D0%B8--news673633.html", "text": "Цветан Цветанов направи ексклузивен коментар за спекулациите на БСП с темата за външния дълг на страната ни. Ето какво написа Цветанов на страницата си във Фейсбук: На 07.07.2017 г. Министерството на финансите изплати външен дълг за близо 2 милиарда лева - точно 990.375 млн. евро (950 милиона евро главница и 40.375 милиона евро лихви). След това плащане държавният дълг намалява до около 25% от БВП при 29.1% в края на 2016 г. (дългът изчисляван по Закона за държавния дълг спада до 24% от БВП). Намалението на дълга води до спестяване на разходи за лихви от 79 милиона лева годишно. Използваме случая да информираме българските граждани и осо бено колегите от БСП, че благодарение на акумулираните суми в държавния резерв, отпада нуждата от пускане на нови облигации на външните пазари през 2017 г. За цитираната по-горе емисия се използваха пари от фискалния резерв, който достигна рекорден размер по две основни причини. От една страна след стрес тестовете на банките през миналата година не се наложи държавна подкрепа за нито една банка и парите от пуснатите облигации през март 2016 г. останаха във фискалния резерв. А в следствие на предприетите мерки за повишаване на приходите в бюджета от страна на министъра на финансите Владислав Горанов, бюджетът за 2016 г. завърши с излишък от 1,472 млрд. лв., което се случва за първи път от 2008 г. Излишъкът в хазната влиза във фискалния резерв. За първите пет месеца на 2017 г. държавната хазна отново е с излишък в размер малко над 1,65 млрд. лв. И докато фискалният резерв е на изключително високи нива, държавният дълг намалява. Сега с тези спестени средства се изплаща падежът на еврооблигации от 2012 г. Припомняме,че те бяха пласирани на външните пазари, за да се изплати с тях предишен дълг - еврооблигациите от 2002 г., емитирани по време на финансовия министър Милен Велчев и правителството на НДСВ. За допълнителна информация ще припомним, че за първите седем месеца на годината са изплатени стари дългове за над 3 милиарда лева. В следствие на цялостната политика на правителството на премиера Бойко Борисов България е на 3-то място в ЕС по нисък дълг, показват данни, обявени от Евростат. В челото на класацията по висок дълг пък са Гърция - 171% от БВП, Италия - 134,6%, и Португалия - 130,5 на сто. България е и сред страните, които са отбелязали най-голямо намаление на държавния дълг. Българският дълг остава много далеч от средния за ЕС, който е 86% от БВП. Освен това, пред страната ни няма други големи плащания по външния дълг до 2022 година. Очевидно е, че България е много далече от финансовия апокалипсис, неведнъж артикулиран от Корнелия Нинова или Румен Гечев. Затова, другари от БСП, спрете да вкарвате в заблуда хората и да насаждате страхове!", "date": "2017.07.08", "title": "Цветанов с ексклузивен коментар за външния дълг: БСП, спрете да вкарвате в заблуда хората и да насаждате страхове!"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D0%B5%D1%81%D0%B8-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D0%BE%D0%B1%D1%8A%D1%80%D0%BD%D0%B0-%D1%81%D1%82%D1%83%D0%B4%D0%B8%D0%BE%D1%82%D0%BE-%D0%BD%D0%B0-%D0%B7%D0%B0%D0%B1%D0%B0%D0%B2%D0%B0%D1%87%D0%BA%D0%B0---%D0%B2%D0%BE%D0%B4%D0%B8-%D0%B4%D0%B5%D1%86%D0%B0%D1%82%D0%B0-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%BF%D0%B0%D0%BF%D0%B0-news672284.html", "text": "Деси Стоянова изпаднала в безизходица, защото нямало кой да се грижи за децата й през лятната ваканция. Тв водещата решила проблема, като всеки ден ходела на работа заедно с малчуганите. Фотографите на „Ретро“ засякоха партньорката на Сашо Кадиев на излизане от сградата на Би Ти Ви. По време на всекидневия си ефир Деси оставяла хлапетата в гримьорната, но рядко ги намирала на същото място. Децата обикаляли из цялата сграда и често изкарвали акъла на майка си, защото си намирали приятели сред звездите на телевизията, които да ги черпят с лакомства, и се закотвяли при тях. Колегите на Стоянова я питали защо не ги е записала на занималня, а се тормозела да трепери по цял ден дали не са избягали, гладни ли са, жадни ли са, а тя споделила, че за нея летните забавачки били излишни разходи. Деси трудно управлява огромното си возило В същото време тв водещата се е изръсила с 40 хиляди за нова семейна кола, с която да се придвижва навсякъде. Автомобилът е 7-местен, за да побира всички членове на фамилията, но очевидно е прекалено голям за журналистката, която трудно маневрира с него. Излизането от паркинга на телевизията отнело на водещата повече от 10 минути, в които се оглеждала на всички страни и все не събирала смелост да потегли. Лошо впечатление прави, че освен плах шофьор, Деси е и опасен пешеходец. Водещата на „Преди обед“ пресичала където й падне, а когато била с децата, дори не ги хващала за ръка, в случай че се появи засилил се автомобил. Стоянова нямала и навик да се оглежда, а реела поглед в пространството, скрит зад тъмни слънчеви очила.", "date": "2017.07.08", "title": "САМО В ПИК И \"РЕТРО\"! Деси Стоянова обърна студиото на забавачка - води децата на работа (ПАПАРАШКИ СНИМКИ)  "}
{"url": "http://pik.bg/%D0%BE%D1%82-%D1%83%D1%82%D1%80%D0%B5-%D0%BA%D0%B0%D1%82-%D0%BD%D0%B8-%D1%81%D0%BD%D0%B8%D0%BC%D0%B0-%D1%82%D0%B0%D0%B9%D0%BD%D0%BE-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-news673631.html", "text": "От утре (9 юли) отпадат табелите, които предупреждават за камери на пътя. Влизат в сила и други промени. Една от тях е, че собствениците на автомобили ще носят отговорност, ако са предоставили колата си на неправоспособен, пиян или дрогиран шофьор. Те ще бъдат санкционирани и ако автомобилът се управлява с повече от 50 км/ч над разрешеното в населено място. Глобата ще е върху колата, т.е. ще засяга собственика й, а не само шофьора. За това нарушение е предвидено автомобилът да се спира от движение. За да може нарушителите да понасят отговорността си ефективно, полицейските коли вече са оборудвани и с принтери. По този начин шофьорите се санкционират на място. Пътните полицаи проверяват и пътниците за задължения към пътна полиция.", "date": "2017.07.08", "title": "От утре КАТ ни снима тайно по пътищата "}
{"url": "http://pik.bg/%D0%B8%D0%BD%D1%82%D0%B5%D0%BD%D0%B7%D0%B8%D0%B2%D0%B5%D0%BD-%D0%B5-%D1%82%D1%80%D0%B0%D1%84%D0%B8%D0%BA%D1%8A%D1%82-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%B3%D1%8A%D1%80%D1%86%D0%B8%D1%8F-news673628.html", "text": "За засилен трафик на ГКПП - \"Кулата\", \"Маказа\", \"Златоград\" и \"Илинден\" на границата с Гърция, съобщиха от Главна дирекция „Гранична полиция“  пред Фокус. Интензивно движение на леки автомобили за излизане от страната, без натрупване от изчакващи, има на граничните пунктове \"Златоград\" и \"Кулата\", където е засилен трафикът и на автобуси. За влизане в страната на Кулата има около 700 метра колона от изчакващи товарни автомобили. Натоварено е и движението през ГКПП \"Маказа\", има около километър изчакващи автомобили на българска и на гръцка територия. Работи се на две трасета на вход и изход. Слаб е трафикът през ГКПП \"Капитан Петко войвода\" и \"Ивайловград\", а през ГКПП \"Илинден\" е засилено движението за влизане в страната, без натрупване на изчакващи превозни средства. По-късно днес се очаква увеличаване на трафика към България през ГКПП \"Маказа\". Пътуващите могат да използват и съседните гранични пунктове с Гърция – \"Капитан Петко войвода\", \"Ивайловград\" и \"Златоград\", съветват от Главна дирекция „Гранична полиция“.", "date": "2017.07.08", "title": "Интензивен е трафикът на границата с Гърция"}
{"url": "http://pik.bg/%D0%B4%D0%B8%D0%B2-%D0%B5%D0%BA%D1%88%D1%8A%D0%BD-%D0%BF%D0%B0%D1%86%D0%B8%D0%B5%D0%BD%D1%82-%D1%81-%D0%B8%D0%BD%D1%81%D1%83%D0%BB%D1%82-%D0%B2%D0%B8%D0%BB%D0%BD%D1%8F-%D0%B2-%D1%80%D0%B5%D0%B0%D0%BD%D0%B8%D0%BC%D0%B0%D1%86%D0%B8%D1%8F-%D1%83%D1%86%D0%B5%D0%BB%D0%B8-%D1%81-%D0%BA%D0%B8%D1%81%D0%BB%D0%BE%D1%80%D0%BE%D0%B4%D0%BD%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D0%B4%D0%B5%D0%B6%D1%83%D1%80%D0%BD%D0%B0%D1%82%D0%B0-%D1%81%D0%B5%D1%81%D1%82%D1%80%D0%B0-news673626.html", "text": "Пациент вилня в реанимация на общинската болница в Дупница, извади винтила на кислородната бутилка и го хвърли по дежурната сестра в сектора, където лежат тежко болни паициенти с инсулти и инфаркти. И. Кирилов бил докаран от Бобов дол в четвъртък в интензивен сектор след прекаран инсулт. В четвъртък срещу петък през нощта той настоял медсестрата да го пусне да си ходи, не желаел да стои в болница. След отказа на дежурната сестра И. Кирилов изскубнал винтила на кислородната бутилка, от която бил захранван с кислород, тъй като бил със затруднено дишане, и го запратил по сестрата, като я уцелил по главата. Останалите тежко болни хора в интензивен сектор се изплашили. Охранителят на болницата и дежурният лекар едва успели да укротят разярения пациент. Медицинската сестра е изпаднала в шок от преживяното, сутринта след кошмарното дежурство е подала молба за отпуск, като заявила, че може и да не се върне на работа след преживения ужас. От болницата не са уведомили полицията, тъй като И. Кирилов е тежко болен, да не бъде травмиран допълнително, дъобщава \"Струма.бг\". Вчера, докато санитарка го караше с инвалидна количка до тоалетната, И. Кирилов крещеше по коридора и обиждаше лекари и персонал… Репортер на „Струма“ попита управителя на болницата доц. Димитър Недин уведомен ли е за случилото се в интензивен сектор и каква ще е неговата реакция. Ето отговора му: „Каква реакция да имам. Човекът е тежко болен, не мога да го дам на полицията. Но и не съм съгласен пациенти да налитат на бой на персонала. Ако някой не си върши добре работата, тогава недоволните пациенти да се обръщат към мен. Аз ще реша какво наказание ще наложа на провинилия се, без друго ще правя още съкращения и този, от когото се оплачат, ще изхвърчи пръв, но да се нападат така медицински лица, не съм съгласен”, категоричен е управителят на болницата.", "date": "2017.07.08", "title": "ДИВ ЕКШЪН! Пациент с инсулт вилня в реанимация, уцели с кислородна бутилка дежурната сестра"}
{"url": "http://pik.bg/%D0%B3-20-%D1%81-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%B0-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F-%D1%81%D0%BB%D0%B5%D0%B4-%D0%BA%D0%BE%D0%BC%D0%BF%D1%80%D0%BE%D0%BC%D0%B8%D1%81-%D1%81-%D1%82%D1%80%D1%8A%D0%BC%D0%BF-news673638.html", "text": "Лидерите на Г-20, включително американският президент Доналд Тръмп, стигнаха до компромис по формулировката на окончателното изявление от срещата на върха по въпросите на търговията. Продължават обаче дразгите по отношение на изменението на климата, съобщи източник от ЕС пред AFP. В търговски аспект, те ще се ангажират да се борят срещу протекционизма, но също така ще позволят \"легитимни\" мерки за защита на техните пазари, каза източникът в последния ден от преговорите в Германия. Резултатът представлява компромис с Тръмп, който иска да направи повече, за да защити местните компании от чуждестранна конкуренция, чрез политиката си \"Америка на първо място\", съобщава \"Актуално\". Въпреки това, по въпроса за изменението на климата, преговарящите остават разделени, след решението на Тръмп да изтегли САЩ от Парижкото споразумение за климата в 2015 г. Заключителната точка в комюникето е за изкопаемите горива, обвинявани за глобалното затопляне, а американската страна иска да продължи да изнася и да насърчава използването им. \"Целта днес е да се намери добър баланс на езика\", каза източникът, пожелал анонимност. Междувременно в рамките на Г-20 руският президент Владимир Путин, германският канцлер Ангела Меркел и френският президент Еманюел Макрон обсъдиха кризата в Украйна и начините за нейното решаване, съобщи Кремъл. Разговорът се проведе на работна закуска. \"Те обсъдиха кризата в Украйна и начините за нейното решаване\", се посочва в изявлението. От руска страна на срещата присъстваха президентският помощник Юрий Ушаков и прессекретарят на президента Дмитрий Песков. Въпросите около Украйна се обсъждат не за първи път в кулоарите на срещата на върха в германския град и не само от „нормандската четворка“. В петък те бяха тема на разговор и при срещата на Путин с американския му колега Доналд Тръмп. Както поясни руският външен министър Сергей Лавров, американската администрация е уведомила руската страна за назначаването на свой нов представител в Украйна - Кърт Волкър, който скоро вероятно пристигне в Москва. От своя страна американският президент похвали домакина на Г-20 германския канцлер Ангела Меркел за \"фантастичната работа\" при организацията на срещата на върха на Г-20 в Хамбург, въпреки протестите, които блокираха жена му Мелания в продължение на часове. \"Меркел организира срещата на върха толкова професионално\", посочи Тръмп, като каза на канцлера, че е свършила \"фантастична работа\". По данни на полицията, в демонстрациите се включиха около 12 хиляди души. Най-голямото събитие е насрочено за днес следобед, при което се очакват близо 100 хиляди протестиращи. Actualno.com припомня, че вчера започна двудневната среща на лидерите от Г-20, която се фокусира върху търговията, тероризма, климатичните промени, заетостта и развитието, миграцията и бежанските потоци. Темата на германското председателство на Г-20 е „Изграждане на един взаимосвързан свят“. ЕС се представлява на срещата на върха от председателите на Европейския съвет и на Европейската комисия. Протестиращи срещу форума обаче вдигнаха на крак властите, които се наложи да използват водни оръдия срещу демонстрантите. Самият Хамбург е бастион на леви радикали и полицията от дълго време се подготвя за изблици на насилие по време на срещата. Г-20 включва 19 държави плюс ЕС. Членовете на Г-20 произвеждат над 80% от световния брутен вътрешен продукт (БВП) и представляват почти две трети от световното население. Първата среща на върха на Г-20 е организирана през 2008 г. по време на световната финансова криза с цел активизиране на международното икономическо сътрудничество. Оттогава членовете на Г-20 провеждат срещи всяка година, за да обсъждат широк кръг от въпроси, свързани с икономическото и финансовото сътрудничество.", "date": "2017.07.08", "title": "Г-20 с окончателна декларация след компромис с Тръмп"}
{"url": "http://pik.bg/%D0%B2%D0%B0%D1%80%D0%B5%D0%BD%D0%B0-%D1%86%D0%B0%D1%80%D0%B5%D0%B2%D0%B8%D1%86%D0%B0-%D0%BF%D1%80%D0%B0%D1%82%D0%B8-%D1%87%D0%B5%D1%82%D0%B8%D1%80%D0%B8-%D0%B4%D0%B5%D1%86%D0%B0-%D0%B8-%D0%BC%D0%B0%D0%B9%D0%BA%D0%B0-%D0%B8%D0%BC-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news673625.html", "text": "Към 4,00 часа тази сутрин в благоевградската болница е постъпило семейство Шаламанови със симптоми на хранително натравяне - повръщане и разстройство. 29-годишната майка и децата й на 12, 5, 4 и 2 години са настанени в инфекциозното отделение. Бащата на децата има същите симптоми, но е останал вкъщи, за да се грижи за петото дете, което е бебе, съобщава Канал 3. Семейството е консумирало варена царевица, закупена от сергия в ромската махала. Майка и четирите й деца са настанени в инфекциозното отделение на МБАЛ-Благоевград с хранително отравяне след консумация на варена царевица.", "date": "2017.07.08", "title": "Варена царевица прати четири деца и майка им в болница"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2%D0%B5%D1%80%D0%B8%D0%B6%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news673643.html", "text": "Верижна катастрофа с участието на три автомобила е станала малко след 13:00 часа на магистрала „Тракия“ в посока Бургас, съобщава Би Ти Ви. Инцидентът е станала на 164-ия километър на магистралата, при разклона за Плодовитово. По първоначални данни има и пострадали. Движението по магистралата е затруднено, но не е напълно блокирано.", "date": "2017.07.08", "title": "Инцидент! Верижна катастрофа на магистрала „Тракия“, има пострадали"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5-%D0%B4%D0%B0-%D0%B7%D0%BD%D0%B0%D0%B5%D1%82%D0%B5-%D0%B5%D1%82%D0%BE-%D0%B3%D0%B8-%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%B8%D1%82%D0%B5-%D1%85%D1%80%D0%B0%D0%BD%D0%B8-%D0%B7%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-news673587.html", "text": "Зодиакалният знак отчасти определя личността, съвместимостта с други зодии, нашите нагласи, но и храните, които ни се отразяват добре или е добре да избягваме. Овен Пикантна храна, сол и алкохол Пикантна храна, яйца, млечни продукти Сладкиши, рафинирана захар, колбаси, алкохол Близнаци Кафе, кореноплодни зеленчуци (например картофи и репички), дрожди храни и рафинирана захар Везни Газирани напитки, ядки, кашкавал, мазно месо Кафе, смокини, голямо количество захари, шоколад Мазни храни, сол, сладкиши Подправки, кореноплодни, сметана, кашкавал Мазни храни, дрождни храни, аспержи, сол Пържени картофи и тиквички Люти чушки, свинско месо, карантии(език, сърца) Фъстъци, смокини, алкохол, подправки Лъв Стрелец Водолей Рак Скорпион Риби Телец Дева Козирог", "date": "2017.07.08", "title": "ВАЖНО Е ДА ЗНАЕТЕ! Ето ги забранените храни за всяка зодия"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B6%D0%B5%D0%BD%D0%B0-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB%D0%B0-%D0%B0-%D0%B4%D1%80%D1%83%D0%B3%D0%B8-%D1%88%D0%B5%D1%81%D1%82%D0%B8%D0%BC%D0%B0-%D1%81%D0%B0-%D1%81-%D0%BD%D0%B0%D1%80%D0%B0%D0%BD%D1%8F%D0%B2%D0%B0%D0%BD%D0%B8%D1%8F-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BC%D0%B8%D0%BA%D0%B1%D0%BE%D1%80%D1%83%D1%81-%D0%BD%D0%B0-%D0%BC-news673647.html", "text": "Жена е загинала при пътен инцидент в ранните часове на днешния ден, съобщава Фокус. Сигналът за микробус, преобърнал се  в канавка при 85-ия км на автомагистрала „Тракия“, е постъпил в полицията към 4.40 часа тази сутрин, съобщиха от пресцентъра на МВР. Незабавно към мястото са били насочени екипи на полицията и Бърза помощ. Според първоначалните данни, на място е загинала жена, пътувала в буса. Шестима души, сред които и дете, са откарани в болница за оказване на медицинска помощ. Извършен е оглед, изясняват се причините, довели до пътното произшествие.", "date": "2017.07.08", "title": "Инцидент! Жена е загинала, а други шестима са с наранявания след катастрофа на микборус на магистрала „Тракия“"}
{"url": "http://pik.bg/%D0%B0%D0%BC%D0%B0%D0%BD-%D0%BD%D0%BE%D0%B2%D0%B8%D1%8F%D1%82-%D0%BD%D0%B0%D0%BF%D1%83%D0%B4%D1%80%D0%B5%D0%BD-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%BD%D0%B8-%D0%B4%D0%B0%D0%B2%D0%B0-%D0%B0%D0%BA%D1%8A%D0%BB-%D0%B7%D0%B0-%D1%82%D1%83%D1%80%D1%81%D0%BA%D0%BE%D1%82%D0%BE-%D1%80%D0%BE%D0%B1%D1%81%D1%82%D0%B2%D0%BE---%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B4%D0%B0-%D0%BF-news673648.html", "text": "Революцията на френския президент Емануел Макрон май се оказва само на хартия. Щом в България пак изпрати поредния напудрен посланик, който по нищо не се различава от предишния клоун Кабан. Още с първите си изяви, като снощната в \"Панорама\", Ерик Льобеделс се напъна либерално по почина на предшественика си и веднага започна да ни дава акъл. И то по най-болезнената за българите тема - турското робство. \"Още в началото си дадох сметка, че не разбирам този синдром на периферията. Не разбирам и усложненото отношение към историята, тенденцията понякога да се преувеличават измеренията на турското робство, колебанието да се гледа напред, в бъдещето\", изцепи се уж новият посланик, носещ \"революцията\" на Макрон. Ние пък не разбираме тенденцията Франция да ни праща за посланици само формени кретени. За какво изобщо ни е нужно да поддържаме дипломатически отношения с тази държава, ако те се превъплъщават от предишния клоун Кабан в новата либерална отрепка Льобеделс? Външният ни министър Екатерина Захариева трябва моментално да поиска извинение от френското посолство и да настоява да не се месят в държавните ни дела, в политиката ни, в историческата ни памет!", "date": "2017.07.08", "title": "АМАН! Новият напудрен посланик на Франция ни дава акъл за турското робство - Захариева да поиска извинение! "}
{"url": "http://pik.bg/%D0%B5%D0%BA%D1%88%D1%8A%D0%BD-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%BD%D0%BE%D1%89%D0%B5%D0%BD-%D0%BA%D0%BB%D1%83%D0%B1-%D0%B2-%D1%81%D0%B0%D1%89-%D0%BF%D0%BE%D0%BD%D0%B5-%D1%82%D1%80%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news673650.html", "text": "В нощен клуб в американския град Хафни, Южна Королина неизвестен е открил стрелба, съобщава телевизионният канал  Fox, като се позовава на информаця на местната полиция. Според информацията екшънът се е разиграл в нощния клуб  Club Empire, като органите на реда веднага са отцепили района около заведението. Съобщава се, че най-малко трима души са били ранени.", "date": "2017.07.08", "title": "Екшън! Стрелба в нощен клуб в САЩ, поне трима ранени"}
{"url": "http://pik.bg/%D1%80%D0%BE%D0%B4%D0%BD%D0%B8-%D0%B1%D0%B0%D0%B1%D0%B0%D0%B8%D1%82%D0%B8-%D0%BF%D1%80%D0%B5%D0%B1%D0%B8%D1%85%D0%B0-%D0%B4%D0%B2%D0%B0%D0%BC%D0%B0-%D0%B3%D1%8A%D1%80%D1%86%D0%B8-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news673620.html", "text": "Полицията работи по случая. Нападателите се издирват, като се преглеждат записите от камерите на заведенията наоколо. Двамата потърпевши очакват транспорт за родината си, където са изявили желание да се лекуват. Двама гръцки граждани на по 41 години са с фрактури на крак и нос, след като тази сутрин към 4,00 часа са били пребити пред закусвалня в центъра на Благоевград.", "date": "2017.07.08", "title": "Родни бабаити пребиха двама гърци в Благоевград"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%E2%80%9E%D0%B0%D1%82%D0%B0%D0%BA%D0%B0%E2%80%9C-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B5-%D0%B5-%D1%88%D1%83%D0%B1%D0%B5-%D0%BD%D0%BE-%D1%81%D0%B5-%D1%81%D1%8A%D0%BE%D0%B1%D1%80%D0%B0%D0%B7%D1%8F%D0%B2%D0%B0-%D1%81-%D0%B1%D1%80%D1%8E%D0%BA%D1%81%D0%B5%D0%BB-news673635.html", "text": "Лидерът на „Атака“ Волен Сидеров коментира пред Би Ти Ви инцидентът с пребитата акушерка доктор Албена Гагова. Той каза, че да посегнеш на лекар в родилен дом трябва да си изрод. „Това е някакво отклонение. За да го направиш значи ти вътрешно си го носил. Надявам се за строго наказание, да посегнеш на лекарката и то в родилен дом е недопустимо“, категороичен бе Сидеров. Лидерът на „Атака“ говори и за идеята издръжката за третото дете в семейството да се поеме от държавата. „Подобни ходове направи Орбан в Унгария. Тук трябва да се направи разделение за такива, които носят отговорност, и такива, които не. За вторите държавата не трябва да отговаря“, посочи той и спомена, че първо трябва да се реши проблемът с второто дете. „Говоря с много мои млади колежки, които чакат да направят кариера и отлагат. За щастие при нас с Деница, тя няма съображения да имаме второ дете, но това е божа работата. Разбира се, че и аз нямам против, въпреки годините ми“ , заяви Сидеров. Той коментира и случващото се в Асеновград. „Началото на всичко това е в годините след 90-а. Беше заложено така, че тази общност не само да не се интегрира, но да се капсулова и да се превърне в затворено общество, което да развъжда престъпници. Наложено е отвън да се разбие България, да има евтина работна ръка“, категоричен бе Волен Сидеров. „Малко хора го знаят, но в Западна Германия е провеждан геноцид спрямо ромите и те са почти изчезнали. България винаги е имала толерантност спрямо ромите. Западните държави, които ни казват да интегрираме ромите, отказват да го направят“, коментира още лидерът на „Атака“. По отношение на другият случай на агресия от Смолян, където роми са пребили жестоко младо момче, той коментира какво би направил. \"Бих се ангажирал да поканя ПГ на \"Обединени патриоти\" и вътрешният министър и да се поработи за предотвратяване на такива инциденти. Моят съвет е - избягвайте всякакви разпри с представители на тази общност, защото това напрежение расте и става спирала. Дори и да се почувствате обидени, по-добре отминете\". Той коментира и отношенията между политическите партии. „Националистите не само че не сме опасни, полезни сме.  Ако ДПС и останалите, които не са влезли в парламента запазят спокойствие, за да поработят нашите представители, да се види дали сме опасни или полезни. Ние сме тези, които карат ГЕРБ да приемат неща, които иначе не биха приели. Неща, които са достатъчно смели. Борисов не е шубе, но се съобразява с Брюксел“, каза още Сидеров.", "date": "2017.07.08", "title": "Лидерът на „Атака“ Волен Сидеров: Борисов не е шубе, но се съобразява с Брюксел"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BE%D0%B1%D0%BE%D1%80%D1%83%D0%B4%D0%B2%D0%B0%D0%BD%D0%B5-%D0%B2-%D0%B7%D1%8A%D0%B1%D0%BE%D0%BB%D0%B5%D0%BA%D0%B0%D1%80%D1%81%D0%BA%D0%B8-%D0%BA%D0%B0%D0%B1%D0%B8%D0%BD%D0%B5%D1%82-%D0%B1%D0%BB%D0%BE%D0%BA%D0%B8%D1%80%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%B8%D0%BA%D0%B0%D1%82%D0%B0-%D0%B2-%D1%81%D1%82%D0%BE%D0%BB%D0%B8%D1%87%D0%B5%D0%BD-%D0%BA%D0%B2%D0%B0%D1%80%D1%82%D0%B0%D0%BB-news673634.html", "text": "За необясними проблеми с електронното заключване на автомобилите и гаражните врати, смущения в СОТ-а и мобилните комуникации сигнализирали жители на столичния квартал „Гео Милев”, съобщи Би Ти Ви. Първоначално те смятали, че причината за проблемите са мобилни клетки в района. За разрешаването на проблема се наложила намесата на Комисията за регулиране на съобщениятa. Направената проверка категорично оневинила мобилните клетки, като било установено, че за смущенията е виновна модерна електроника, монтирана в стоматологичен кабинет в района.", "date": "2017.07.08", "title": "Изненада! Оборудване в зъболекарски кабинет блокира електрониката в столичен квартал"}
{"url": "http://pik.bg/%D1%80%D0%B5%D0%BC%D0%BE%D0%BD%D1%82-%D0%BF%D0%BE-%D0%BD%D0%B8%D0%BA%D0%BE%D0%B5-%D0%B2%D1%80%D0%B5%D0%BC%D0%B5-%D0%B7%D0%B0%D1%82%D0%B0%D0%BF%D0%B8-%D0%B2%D1%85%D0%BE%D0%B4%D0%B0-%D0%BD%D0%B0-%D0%B1%D1%83%D1%80%D0%B3%D0%B0%D1%81-%D0%BE%D0%B1%D1%80%D0%B0%D0%B7%D1%83%D0%B2%D0%B0-%D1%81%D0%B5-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B8%D1%87%D0%BD%D0%BE-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B5-news673599.html", "text": "Огромната тапа се е образувала на влизане в Бургас от АМ „Тракия“, сигнализираха читатели на \"Флагман\" . Колоната от коли вече е достигнала около 5 км и продължава да се увеличава. В момента потокът към Южното Черноморие е огромен, а колите пъплят едва-едва. Задръстването прави влизането в града от аутобана мисия невъзможна. Причината за тапата са ремонтни дейности по никое време. В момента се разширява пътя около колелото на бензиностанция ОМВ и едната лента е затворена. Малко преди 9 ч. задръстването вече стига до бензиностанция \"Ромпетрол\" Призоваваме институциите да си свършат адекватно работата и час по-скоро да отворят пътя, за да не се стига до ситуацията стотици автомобили да останат блокирани в жегите. Припомняме, че ключовата отсечка за Сарафово също се ремонтираше в разгара на летния сезон. Това предизвика сериозно неудобство за всички, като блокира трафика за Поморие, Несебър и Слънчев бряг.", "date": "2017.07.08", "title": "Ремонт по никое време затапи входа на Бургас! Образува се километрично задръстване"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%82%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D1%81%D0%B5%D0%B4%D0%B5%D0%BC-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-%D1%81%D0%BB%D0%B5%D0%B4-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D1%81%D1%8A%D1%81-%D1%81%D1%80%D1%83%D1%82%D0%B5%D0%BD%D0%B0%D1%82%D0%B0-%D1%81%D0%B3%D1%80%D0%B0%D0%B4%D0%B0-%D0%BA%D1%80%D0%B0%D0%B9-%D0%BD%D0%B5-news673585.html", "text": "Трима души са загинали, а други седем, между които и две деца, се водят безследно изчезнали след инцидента, при който пететажна сграда се срути в градчето Торе Анунциата край Неапол, съобщава  The Guardian. Според информацията спасителните екипи са намерили телата на трима души под отломките на срутилата се сграда, като операцията по разчистване продължава. Причините за срутването все още са неясни, като властите разследват случая. Фокус", "date": "2017.07.08", "title": "Трагедия! Трима загинали и седем в неизвестност след инцидента със срутената сграда край Неапол"}
{"url": "http://pik.bg/%D0%BA%D1%83%D1%80%D0%B8%D0%BE%D0%B7-%D1%87%D0%B0%D0%BA%D0%B0%D1%82-%D0%BB%D0%B8%D0%BD%D0%B5%D0%B9%D0%BA%D0%B0-%D0%BD%D0%B0-%D0%BC%D0%B5%D1%82%D1%80%D0%B8-%D0%BE%D1%82-%D1%86%D0%B5%D0%BD%D1%82%D1%8A%D1%80%D0%B0-%D0%B7%D0%B0-%D1%81%D0%BF%D0%B5%D1%88%D0%BD%D0%B0-%D0%BF%D0%BE%D0%BC%D0%BE%D1%89-%D0%B2-%D1%81%D0%BE%D1%84%D0%B8%D1%8F-%D1%87%D0%B0%D1%81-%D0%B8-%D0%BF%D0%BE%D0%BB%D0%BE%D0%B2%D0%B8%D0%BD%D0%B0-news673573.html", "text": "Граждани и полиция са чакали линейка час и половина в центъра на София вчера заради инцидент, станал е на метри от центъра на Спешна помощ, пише Монитор. На спирка малко над Сточна гара, мъж във видимо нетрезво състояние изскочил пред автобус от градския транспорт, като при удара паднал и си удрил главата в тротоара. Веднага след това изпаднал в безсъзнание, а намиращите се наблизо хора позвънили на 112. На мястото на инцидента се събрали екипи на Общинска полиция и Центъра за градска мобилност, но не и линейка. От полицията направили всичко възможно да повикат линейка, тъй като спрелият автобус предизвикал огромно задръстване в час пик. Според информацията линейката пристигнала на мястото след около час и половина.", "date": "2017.07.08", "title": "Куриоз! Чакат линейка на метри от центъра за Спешна помощ в София час и половина"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-26-%D1%87%D0%BE%D0%B2%D0%B5%D0%BA%D0%B0-%D1%81%D1%82%D0%B0%D0%BD%D0%B0%D1%85%D0%B0-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D0%BF%D1%80%D0%BE%D0%BB%D0%B8%D0%B2%D0%BD%D0%B8%D1%82%D0%B5-%D0%B4%D1%8A%D0%B6%D0%B4%D0%BE%D0%B2%D0%B5-%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D0%BA%D0%B8%D1%82%D0%B0%D0%B9-news673589.html", "text": "26 човека са загинали, а други осем се водят безследно изчезнали в автономния район Гуанси-Чжуан, Южен Китай, в следствие на продължителните дъждове и наводненията в региона, съобщава телевизионният канал CCTV. В резултат на проливните дъждове, които продължават от 1 юли насам, нивото на водите в местните реки значително се е повишило, като 13 града са наводнени. Най-тежко е положението в Гуилин, Нанин, Учжоу, Байс, Гуйган, Хечжоу, Цинчжоу и Бейхай. До момента вдластите са евакуирали над 185 000 души.", "date": "2017.07.08", "title": "Бедствие! 26 човека станаха жертва на проливните дъждове и наводненията в Китай"}
{"url": "http://pik.bg/%D0%BD%D0%BE%D0%B2%D0%BE-%D0%B0%D0%BC%D0%BF%D0%BB%D0%BE%D0%B0-%D0%B1%D0%B8%D0%B2%D1%88-%D1%83%D1%87%D0%B8%D1%82%D0%B5%D0%BB-%D0%BF%D0%BE-%D0%B1%D0%BE%D0%B9%D0%BD%D0%B8-%D0%B8%D0%B7%D0%BA%D1%83%D1%81%D1%82%D0%B2%D0%B0-%D1%81%D0%BF%D0%B5%D1%87%D0%B5%D0%BB%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D0%BC%D0%BE%D0%BD%D0%B3%D0%BE%D0%BB%D0%B8%D1%8F-news673575.html", "text": "Бившият учител по бойни изкуства и бизнесмен Халтмаа Батулга спечели втория тур на президентските избори в Монголия, предава Reuters, цитирани от Фокус. Изборите бяха разглеждани като тест за степента на обществена подкрепа за правителствените планове, както и ролята на Китай в икономиката и политиката на Монголия. Халтмаа Батулга, който е от опозиционната Демократическа партия, спечели с 50.6 % при 60.9 % избирателна активност. Той е определян като популист и националист, който често прибягва до антикитайска реторика.", "date": "2017.07.08", "title": "Ново амплоа! Бивш учител по бойни изкуства спечели президентските избори в Монголия"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B3%D0%B5%D1%80%D0%B1-%D1%81%D0%B8-%D1%80%D0%B0%D0%B7%D0%BC%D0%B5%D0%BD%D0%B8%D1%85%D0%B0-%D1%88%D0%B0%D0%BF%D0%BA%D0%B8%D1%82%D0%B5-%D1%81-%D0%B1%D1%81%D0%BF-%D0%B7%D0%B0%D1%80%D0%B0%D0%B4%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news673641.html", "text": "По повод писмото, изпратено до премиера Бойко Борисов от председателя на БСП Корнелия Нинова, относно Договора за приятелство, добросъседство и сътрудничество с република Македония и нейното твърдение, че не може да се запознае с клаузите му, защото той не е предоставен на народните представители и че има необходимост от обсъждането му в НС, от ГЕРБ заявяваме, че: сътрудничество между двете държави по въпросите на европейската интеграция. Всички правителства и външни министри от 2008 година до сега са работили по въпроса. Предстои последният 12-ти кръг преговори, като се очаква финализиране на текстовете. С финалния вариант на Договора парламентът ще бъде запознат след приключване на преговорите отново в заседание на Комисията по външна политика. Важно е да се отбележи, че не бива да се очаква възможност за промяна в договорените текстове, тъй като това е дълъг процес на договаряне на двете страни на ниво изпълнителна власт. Целта на правителството е да финализира текста и да пристъпи към подписване на Договора, като не отстъпваме от българските предложения. След това предстои ратификация от двата парламента, като това е възможността за обсъждане на Договора на ниво Народно събрание. Възможността този дълъг процес да приключи преди българското председателството на Съвета на ЕС, за което с всички партии в НС сме се обединили специалния фокус да се постави върху европейската перспектива на държавите от Западните Балкани и ролята на България в региона, ни дава основание да вярваме, че ще стигнем до съгласие и ще успеем да подпомогнем Република Македония в нейния път към НАТО и ЕС. Всичко това е с цел стабилност и сигурност в региона. От пресцентъра на ГЕРБ изпратиха становище по повод писмото на Корнелия Нинова до Бойко Борисов. Публикуваме го без редакторска намеса\". 1. Министърът на външните работи Екатерина Захариева инициира разглеждане и обсъждане на договора в Комисията по външна политика и чрез нейно писмо, адресирано до председателя на комисията Джема Грозданова, Договорът постъпи в секретно деловодство на Народното събрание на 03 юли /понеделник/ в следобедните часове. 2. На 04 юли народните представители от Комисията бяха информирани, че могат да се запознаят с постъпилия текст преди заседанието на външната комисия на 05 юли /сряда/. 3. Проектът на Договор е достъпен за всеки народен представител в секретното деловодство на НАродното събрание. 4. Членовете на външната комисия изслушаха министъра на външните работи за достигнатия етап на договаряне към 5 юли 2017 г. и изразиха мнение и предложения по текста. Договорът е достигнал финален етап. Фактически такъв договор се обсъжда от 2008 година, когато е подписан Меморандум за", "date": "2017.07.08", "title": "ПЪРВО В ПИК! НАПРЕЖЕНИЕ: ГЕРБ си \"размениха шапките\" с БСП заради Македония "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D1%87%D1%83%D0%B6%D0%B1%D0%B8%D0%BD%D0%B0-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%B3%D0%BB%D0%B0%D0%B2%D0%B8%D1%82%D0%B5---%D0%B4%D1%80%D0%B0%D0%BC%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B3%D1%80%D0%B8%D1%88%D0%BE-%D1%81-%D0%BC%D0%BE%D1%89%D0%B5%D0%BD-%D0%B2%D0%B8%D0%BA---%D0%BF%D0%BE%D0%B6%D0%B0%D1%80-%D0%BD%D0%B0-%D0%BA-news673637.html", "text": "Един от най-важните мачове за Гришо за годината завърши за минути. Димитров е под пара в Лондон. Две експресни победи с по 3:0 срещу Шварцман и Багдатис. А сега Григор е пред среща със седемкратния победител на Уимбълдън, тенисист номер 1 по титли от Шлема, легендарния Роджър Федерер. Гришо и швейцарецът са в един поток. Димитров надви  Дуди Села на 1/16-финалите, а Роджър ще спори с Миша Зверев. При успех на Федерер се задава черешката на тортата в осминафиналите. Маестрото срещу Хот Шот Димитров. Федерер е фаворит номер 1 в турнира. Гришо е единадесети в световната тенис-ранглиста при мъжете. Села е под номер 90 в подреждането. Израелецът обаче впечатли в английската столица. Във втория кръг се наложи с 3:2 сета над Джон Иснър, специалист на тревна настилка. Григор вече води с 5-1 в преките двубои с Дуди Села. След 6:1, 6:1 и отказване на Дуди днес. Ще има ли епичен осминафинал с ФедЕкспрес? Двубоят започна с бърз сервис-гейм за Села, който показва уникална форма при своите подавания от началото на турнира. Димитров отвръща с гейм на 15 - 1:1. Престралката на корта започна. В този момент се зададе уникален за Григор гейм. Димитров направи поредица от превъзходни удари при сервис на Села. Пробив 2:1 за Гришо и точки, които ще влязат във видео обмена. Пожар на Корт номер 3 - най-класният тенисист на България е под пара! Димитров подпалва потока, хасковлията е в страхотна форма. Гейм на нула - преднината е затвърдена! Брейк на 15! 4:1 и сервис за Григор. Гришо е във формата от 2014-а година, когато детронира Анди Мъри в Лондон и бе на крачка от това да победи Новак Джокович в 1/2-финалите. Бърз гейм 5:1. Подаване на Сeла, а в началото на гейма публиката изригна. Гришо с отиграването на деня. На метри зад основната линия, Димитров показа защо казват, че атаката е най-добрата защита, вълшебен завършващ удар - форхенд-уинър. И след това пробив - 6:1. Свръхзвуков сет за Григор. Села поиска медицински таймаут! Ще продължи ли двубоят, мачът беше прекъснат? А телевизионните оператори въртят отново и отново уинъра на Григор. Изпълнение, което претендира за отиграването на турнира! Села е на корта, играта е подновена. Димитров на сервис и публиката аплодира, поредни ювелирни точки на Гришо. Григор лети. Гейм на нула. Гришо заяви, че иска титлата в английската столица, а в подобна форма, може да победи дори най-великите тенисисти. Маратонски гейм - брейк за Димитров - 2:0. Затвърждаване на преднината  - 3:0. Праймтайм, както е едно от прозвищата на Григор, е под пара! 3:1 гейм за Села. Зададе се трудно подаване за Гришо 30:40, точка за пробив. В този момент Димитров включи турбото и не допусна брейк. Мощен възглас от Гришо 4:1. Българинът се надъхва. Роден спортист играе превъзходен тенис в мач от третия кръг на надпревара от Шлема. Аплаузи за момчето тръгнало към големия спорт от кортовете в Хасково. Маратонски гейм и пореден пробив - 5:1 за Григор. При 40:40 той осъществи още една ювелирна точка. \"Толкова бърз по корта\", \"Как преминава така добре от защита, в нападение\", са възгласи на чуждестранните коментатори, следящи мача. А Димитров отново се провикна, показвайки характер и огромно желание за успех. Бърз сервис-гейм - 6:1. Отказване на Села - 6:1, 6:1 победа за Григор. Хот Шот чака ФедЕкспрес на 1/8-финалите. Какъв ювелирен сблъсък се задава, освен ако Миша Зверев не поднесе изненада в потока.", "date": "2017.07.08", "title": "ИЗВЪНРЕДНО! В чужбина се хванаха за главите - драма в Лондон! Гришо с мощен вик -  пожар на корта - Димитров запали..."}
{"url": "http://pik.bg/%D0%B5%D0%BA%D1%88%D1%8A%D0%BD-%D1%81%D1%82%D1%8E%D0%B0%D1%80%D0%B4-%D1%83%D1%81%D0%BF%D0%BE%D0%BA%D0%BE%D1%8F%D0%B2%D0%B0-%D0%B1%D1%83%D0%B5%D0%BD-%D0%BF%D0%B0%D1%81%D0%B0%D0%B6%D0%B5%D1%80-%D1%81-%D1%83%D0%B4%D0%B0%D1%80-%D1%81-%D0%B1%D1%83%D1%82%D0%B8%D0%BB%D0%BA%D0%B0-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-news673595.html", "text": "Стюард на самолет на авиокомпанята Delta Airlines разбил в главата на буен пасажер бутилка вино, опитвайки да го успокои, съобщава  ABC News. Инцидентът е станал по време на полет между Сиатъл и Пекин. Пътуващият в първа класа Джоузеф Даниел Худек неочаквано скочил от мястото си, отправил се към вратата на самолета и започнал да опитва да я отвори. Стюардите на самолета и няколко пътници, които се притекли на помощ, опитали да върнат Худек на мястото му, но той им се нахвърлил с юмруци и започнал да хвърля по тях бутилки с алкохол. Един от стюардите разбил бутилка вино в главата на Худек, което го накарало да престане да буйства, но продължил да заплашва стюардите. Заради инцидента пилотите на самолети решили да върнат машината в Сиатъл и да предадат Худек на полицията. Буйният пътник може да влезе в затвора с присъда до 20 години или да бъде глобен с до 250 000 долара.", "date": "2017.07.08", "title": "Екшън! Стюард успокоява буен пасажер с удар с бутилка в главата"}
{"url": "http://pik.bg/%D0%B3%D0%B0%D1%80%D0%B3%D0%B8-%D0%B8-%D0%B3%D0%BB%D0%B0%D1%80%D1%83%D1%81%D0%B8-%D0%BD%D0%B8-%D0%BD%D0%B0%D0%BF%D0%B0%D0%B4%D0%B0%D1%82-%D0%B2-%D0%B3%D0%BE%D1%80%D0%B5%D1%89%D0%B8%D0%BD%D0%B8%D1%82%D0%B5-news673586.html", "text": "Гларуси, чайки, гарги и врани нападат в жегите с особена жестокост хора и животни в различни краища на страната, особено на морето. Столичани и туристи по курортите сигнализират за десетки случаи, в които птиците налитат да кълват деца, възрастни и домашните им любимци. Някои от потърпевшите имат леки наранявания като одрасквания по ръцете и главата. Ситуацията е сходна с прочутите кадри от филмовия шедьовър на Алфред Хичкок „Птиците”. При много от нападнатите се е наложило да лепят или шият раните им и да им слагат инжекции против тетанус. Една от причините птиците да са така агресивни през лятото е, че сега е размножителният им период и тогава всички животни, особено женските, са безкрайно бдителни, а в случай на заплаха те стават и агресивни и се хвърлят, за да защитят своя периметър и гнездото си, обясниха орнитолози.", "date": "2017.07.08", "title": "Гарги и гларуси ни нападат в горещините"}
{"url": "http://pik.bg/%D0%B2-%D1%85%D0%B0%D0%BC%D0%B1%D1%83%D1%80%D0%B3-%D1%81%D1%82%D0%B0%D1%80%D1%82%D0%B8%D1%80%D0%B0-%D1%82%D1%80%D0%B8%D1%81%D1%82%D1%80%D0%B0%D0%BD%D0%BD%D0%B0-%D1%81%D1%80%D0%B5%D1%89%D0%B0-%D0%BC%D0%B5%D0%B6%D0%B4%D1%83-%D0%BF%D1%83%D1%82%D0%B8%D0%BD-%D0%BC%D0%B5%D1%80%D0%BA%D0%B5%D0%BB-%D0%B8-%D0%BC%D0%B0%D0%BA%D1%80%D0%BE%D0%BD-news673598.html", "text": "В Хотел „Атлантик“ в Хамбург е започнала тристранна работна закуска между президентите на Русия и Франция Владимир Путин и Еманюел Макрон, и канцлерът на Германия Ангела Меркел, съобщава РИА Новости. Разговорите са в рамките на срещата на Г-20 в Хамбург. Очакванията са тримата лидери да обсъдят актуални проблеми около срещата на Г-20, най-важните световни теми на деня с акцент ситуацията в Украйна.", "date": "2017.07.08", "title": "В Хамбург стартира тристранна среща между Путин, Меркел и Макрон"}
{"url": "http://pik.bg/%D0%B1%D0%BE%D0%B6%D0%B8%D0%BD%D0%BE%D0%B2-%D0%BD%D0%B0-%D1%81%D0%B5%D0%B4%D0%BC%D0%BE%D1%82%D0%BE-%D0%BD%D0%B5%D0%B1%D0%B5-%D0%B2-%D0%BB%D0%BE%D0%B7%D0%B0%D0%BD%D0%B0-news673574.html", "text": "Валери Божинов разкри, че е удивен от новия си отбор Лозана. Българинът даде интервю за местния 24heures.ch. \"Първите ми впечатления са много добри. Съставът е добра смесица от млади и опитни играчи. Треньорът обича атакуващия футбол. Иска да печелим всеки мач. Важно е да предаде този манталитет на всички момчета. Вярвам, че този отбор може да се развие в правилната посока и да играе интересна роля в първенството, както \"Лугано\" през миналия сезон. Мотивиран съм, в противен случай нямаше да бъда тук. Разговарях със старши треньор Фабио Челестини, той ми представи ситуацията и смятам, че проектът е много добър. Играх последния си мач в Китай на 20 юни. След това почивах десетина дни със семейството ми. Сега се нуждая от малко време, за да вляза отново във форма\", обясни Божинов.", "date": "2017.07.08", "title": "Божинов на седмото небе в Лозана!"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B1%D0%B8%D1%82%D0%B0%D1%82%D0%B0-%D0%BB%D0%B5%D0%BA%D0%B0%D1%80%D0%BA%D0%B0-%D0%BE%D1%82-%D1%88%D0%B5%D0%B9%D0%BD%D0%BE%D0%B2%D0%BE-news673593.html", "text": "Надявам се да преодолея психическата травма, искам да си върна живота. Това обяви в първото си изявление след побоя на 1 юли в „Шейново” акушер-гинекологът д-р Албена Гагова в предаването на Би Ти Ви  „Тази събота”. В първия ден от юли д-р Гагова от столичната болница \"Шейново\" бе пребита от станалия току що баща Владимир Стоянов, известен още като Владо Плацентата. Той е настоявал да получи плацентата на новороденото, но не е имал нужните документи, за да получи биологичния продукт. Д-р Гагова сподели, че е много развълнувана и благодарна за подкрепата, която е получила от колегите си от „Шейново”, от лекари от цялата страна и не на последно място – от нейните пациенти, които също излязоха на протест срещу бруталното насилие. „Този човек го видях за първи път този ден, не мога да разбера каква беше тази маниакална привързаност към тази плацента. Не очаквах такова развитие на нещата”, коментира лекарката. Физически тя се чувства по-добре. Вече може да диша спокойно, да чувства вкуса на нещата и най-вече да спи. Д-р Гагова благодари на колегите си от болница \"Царица Йоана\" (ИСУЛ), които са се погрижили за нея след инцидента. Тя се надява да се върне на работа в болница „Шейново”. На въпроса каква присъда иска за Владимир Стоянов тя каза, че присъдата не е в нейните компетенции и се надява съдът да си свърши работата.", "date": "2017.07.08", "title": "ЕКСКЛУЗИВНО В ПИК! Проговори битата лекарка от \"Шейново\"! "}
{"url": "http://pik.bg/%D1%81%D0%BB%D1%83%D1%87%D0%B0%D1%8F%D1%82-%D1%88%D0%B5%D0%B9%D0%BD%D0%BE%D0%B2%D0%BE-%D0%BF%D1%80%D0%BE%D1%84-%D0%BC%D0%B8%D0%BB%D0%B0%D0%BD%D0%BE%D0%B2-%D0%B8%D0%B7%D0%B1%D1%83%D1%85%D0%BD%D0%B0-%D1%82%D0%BE%D0%B2%D0%B0-%D0%B5-%D0%B6%D0%B5%D0%BD%D0%B0-%D0%B1%D0%B5-%D0%B3%D0%BE%D0%B2%D0%B5%D0%B4%D0%BE-%D0%BF%D1%80%D0%B5%D0%B4%D0%B8-%D0%B2%D1%81%D0%B8%D1%87%D0%BA%D0%BE-%D0%B5-%D0%B6%D0%B5%D0%BD%D0%B0-%D1%81%D0%BB%D0%B5%D0%B4-%D1%82%D0%BE%D0%B2%D0%B0-%D0%B5-news673576.html", "text": "Има налични фактори, свързани с конкретния човек, който агресира и обществени фактори, които също са много. Тук е и чувството за ненаказуемост, и безпардонността. В нашата \"мила родина\" за последните 20-25 години не се разбра, че основните проблеми на националната сигурност са здравеопазване и образование. Лекарите и учителите са тези, които ни правеха хора и ни държат като хора. Това заяви пред Нова телевизия психиатърът Цветеслава Гълъбова. Тя и проф. Милан Миланов коментираха горещата тема от седмицата - жестокият побой над лекарка в АГ болница \"Шейново\". \"Лекарите са поставени на мушката. И има три причини за напускането на лекари в страната. На всички е ясно, че след 5 години няма да има кой да лекува българите\", добави тя. \"Случаят \"Шейново\" е прецедент. Но се замислете за следното - това е жена бе, говедо! Преди всичко е жена! След това е лекар! Как Господ ти дава сила да удариш?! Аз съм сигурен, че той бие като даул и собствената си жена!\", заяви на свой ред проф. Милан Миланов. \"Да, този човек от \"Шейново\" има проблеми. Но болниците и улиците са пълни с психопати. Но основният проблем е защо лекарите са темата? Аз съм потресена, че човек на много висок пост коментира \"ако има лекари за бой\". Това е недопустимо!\", отбеляза Гълъбова. Проф. Миланов допълни, че Владимир Стефанов, ударил д-р Гагова от \"Шейново\" е \"поведенчески псих\". \"Но тази безнаказаност се шири в България и това е жестокият проблем! Говоря го със страшна болка - не знам дали някой няма да ме засече с колата и ако съм изнервен от страшната обстановка, в която работя, дали няма да му скоча! Атмосферата е такава, тя те предизвиква! В \"Пирогов\" работя 40 години и моите дълбоки убеждения са, че нападенията над лекари, по-голямата част от които жени, са ежедневие! Как може министър да твърди, че \"след 6 минути от подадения сигнал сме там\". Как 6 минути, бе?! При този трафик в София?! Каква превенция?! Спряха ли да убиват циганите по селата ли? Къде бяхте вие, журналистите, преди това да алармирате?!\", възмути се проф. Миланов. \"Трябва да има информация, за да не краде някой плацента, да си я сготви по хайдушки и да живее вечно\", заяви Цветеслава Гълъбова.", "date": "2017.07.08", "title": "СЛУЧАЯТ \"ШЕЙНОВО\"! Проф. Миланов избухна: Това е жена бе, говедо! Преди всичко е жена! След това е лекар! Как Господ ти дава сила да удариш?! "}
{"url": "http://pik.bg/%D1%81%D0%BF%D1%80%D0%B5%D1%82%D0%B5-%D0%BF%D1%80%D0%BE%D1%81%D1%82%D0%BE%D1%82%D0%B8%D1%8F%D1%82%D0%B0-%E2%80%9E%D1%81%D0%BE%D1%84%D0%B8%D1%8F-%E2%80%93-%D0%B4%D0%B5%D0%BD-%D0%B8-%D0%BD%D0%BE%D1%89%E2%80%9C-news673362.html", "text": "Много уважавам труда на хората от Нова телевизия, новинарските им и публицистични предавания и блокове, но не мога да се въздържа да не реагирам. В едно иначе гледаемо телевизионно време върви един „изключителен” риалити сериал \"София - ден и нощ\". Много „поучителен” за младото поколение, „морален”, „възпитаващ”... Не мога да спра да изреждам \"достойнствата\" му. Кавичките съответстват напълно на откровената простотия, която ни залива от екрана. Явно продуцентът е със сериозни позиции в телевизията, иначе нямам обяснение защо още не е спряно това телевизионно недоразумение, което произвежда нови \"кумири\" сред младите хора на България. А ако рейтингът му наистина е висок - то бих останала безмълвна. Радвам се, че децата ми с погнуса отхвърлят възможността да стоят пред телевизора дори за две минути, докато върви тази боза. Ама имам и друго притеснение. Видях, че страницата на риалитито има над 280 000 харесвания и вече наистина ми стана страшничко. Донка ДИМИТРОВА, Калофер", "date": "2017.07.08", "title": "Спрете простотията „София – ден и нощ“  "}
{"url": "http://pik.bg/%D0%BA%D1%80%D1%8A%D0%B2-%D0%BC%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D1%81%D0%B8-%D0%BD%D0%B0%D1%80%D1%8F%D0%B7%D0%B0-%D0%B2%D0%B5%D0%BD%D0%B8%D1%82%D0%B5-%D1%81-%D0%B1%D1%80%D1%8A%D1%81%D0%BD%D0%B0%D1%87-news673596.html", "text": "26-годишна жена се е опитала да сложи край на живота си, като е нарязала вените си с бръснарско ножче. Инцидентът е станал вчера в ранните часове на деня в село Рогош. Младата жена била открита в безпомощно състояние от приятеля си. Той се обадил на 112 и на място пристигнала линейка, който откарала момичето в УМБАЛ \"Свети Георги\" . Там лекарите я превързали и стабилизирали, съобщава \"Трафик Нюз\". След това я изписали за домашно лечение. Според  близки до момичето, причината тя да посегне на живота си е лична драма.", "date": "2017.07.08", "title": "КРЪВ! Млада жена си наряза вените с бръснач "}
{"url": "http://pik.bg/%D0%B0%D1%80%D0%B5%D1%81%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B8%D1%82%D0%B0%D0%BB%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0-%D1%87%D0%B5%D1%87%D0%B5%D0%BD%D1%81%D0%BA%D0%B8-%D1%80%D0%B0%D0%B4%D0%B8%D0%BA%D0%B0%D0%BB%D0%B5%D0%BD-%D0%B8%D1%81%D0%BB%D1%8F%D0%BC%D0%B8%D1%81%D1%82-news673600.html", "text": "Властите в Италия са задържали радикален чеченски екстремист, който е заподозрян в съучастие в нападението на Дома на печата в Грозни през 2014 година, съобщава  La Repubblica, като се позовава на съобщение на полицията. Арестът е бил извършен в петък, в южната област Апулия. 38-годишният мъж е обвинен в международен тероризъм и подстрекателство към престъпления. Задържаният е разследван за възможно съучастие в терористични нападения в Чечня през декември 2014 година. По предварителни данни арестуваният чеченец е воювал в Сирия в периода между 2014 и 2015 година на страната на терористите.", "date": "2017.07.08", "title": "Арест! Полицията в Италия задържа чеченски радикален ислямист"}
{"url": "http://pik.bg/%D0%B7%D0%B5%D1%85%D1%82%D0%B8%D0%BD%D1%8A%D1%82-%D1%81-%D0%BD%D0%BE%D0%B2%D0%BE-%D1%87%D1%83%D0%B4%D0%BD%D0%BE-%D1%81%D0%B2%D0%BE%D0%B9%D1%81%D1%82%D0%B2%D0%BE---%D0%B5%D1%82%D0%BE-%D0%BE%D1%82-%D0%BA%D0%B0%D0%BA%D0%B2%D0%BE-%D0%BD%D0%B8-%D0%BF%D0%B0%D0%B7%D0%B8-news673583.html", "text": "Физиобиолози от Филаделфия установиха, че съставките, съдържащи се в зехтина, могат да попречат на развитието на болестта на Алцхаймер. Зехтинът съдържа вещества, включително олеокантал, които променят структурата на токсичните химикали. Смята се, че те допринасят за развитието на деменция. Тези химически елементи директно нарушават функционирането на невроните в мозъка при страдащите от болестта на Алцхаймер, която води до загуба на паметта, загуба на нервни клетки и дисфункция на главния мозък. Според автора на проучването - професор Пол Бреслин, откритието ще помогне в намирането на ефективни средства за профилактика на това тежко заболяване. Болестта на Алцхаймер е заболяване, свързано с деградация в психическите способности и атрофия на кората на мозъка. Обикновено засяга хора над шестдесетте. Една от трудностите да се засече болестта е, че страдащите от нея не забелязват какво се случва с тях - просто не долавят промяната у себе си. Лекарите съветват всички в напреднала възраст да включат зехтина в менюто си, защото превенцията е най-доброто лечение на деменцията.", "date": "2017.07.08", "title": "Зехтинът с ново чудно свойство - ето от какво ни пази"}
{"url": "http://pik.bg/%D1%82%D1%80%D1%8A%D0%BC%D0%BF-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%BF%D1%83%D1%82%D0%B8%D0%BD-%D0%BF%D1%80%D0%B5%D0%BC%D0%B8%D0%BD%D0%B0-%D1%81%D1%82%D1%80%D0%B0%D1%85%D0%BE%D1%82%D0%BD%D0%BE-news673607.html", "text": "Американският президент Доналд Тръмп описа срещата си с президента на Русия Владимир Путин като преминала „страхотно“, съобщава АФП. Припомняме, че двамата световни лидери разговаряха почти 2 часа, въпреки че по първоначална уговорка, срещата трябваше да продължи 30 минути. По време на разговор с британския премиер Тереза Мей, Доналд Тръмп заяви, че е имал „страхотна среща с Владимир Путин вчера“.", "date": "2017.07.08", "title": "Тръмп: Срещата с Путин премина страхотно!"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81%D0%B5%D0%B4%D0%B5%D0%BC-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%B2-%D1%8E%D0%B6%D0%BD%D0%B0-%D1%82%D1%83%D1%80%D1%86%D0%B8%D1%8F-news673602.html", "text": "Седем души са пострадали при взрив край жилищна сграда в южния турски град Газиантеп, съобщава електронното издание RT, като се позовава на информация на медиите в Турция. Една от версиите, по които работят от полицията е, че е бил взривен паркиран край жилищен блок мотоциклет. Инцидентът е станал на 7 юли (петък) около 23:00 часа местно време. На мястото веднага са пристигнали полицейски, медицински и пожарникарски екипи.", "date": "2017.07.08", "title": "Инцидент! Седем пострадали при взрив в Южна Турция"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-17-%D0%B4%D1%83%D1%88%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0%D1%85%D0%B0-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-news673541.html", "text": "Най-малко 17 души са били ранени в петък в Испания в резултат на сблъсък между камион и автобус, съобщи агенция \"Европа прес\". По данни на медията пътно-транспортното произшествие се е случило в близост до Баската автономна област, около 19:00 часа местно време, пише \"Дарик\". При сблъсъка камионът се запалил.", "date": "2017.07.08", "title": "Най-малко 17 души пострадаха в катастрофа в Испания"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%BF%D1%80%D0%BE%D1%82%D0%B8%D0%B2-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-news673538.html", "text": "Насилствените протести са недопустими, каза германският канцлер Ангела Меркел, предаде ТАСС. Ръководителят на правителството на западноевропейската страна заклейми баталните сцени, които белязаха срещата на лидерите от 20-те най-развитите икономики в света в нейния роден град Хамбург. Тя посочи, че дискусиите с останалите 19 държавници са били плодотворни. \"В същото време в пристанището  имаше насилие, което заплаши живота и здравето на много хора, нашите полицаи имат много тежка задача\", каза още Меркел. Още преди началото на форума Г-20 радикални елементи започнаха да безчинстват в Хамбург. По последни данни заради сблъсъците са пострадали най-малко 160 души.", "date": "2017.07.08", "title": "Меркел против скочи срещу насилието на протестите"}
{"url": "http://pik.bg/%D1%81%D1%80%D0%B5%D1%89%D0%B0%D1%82%D0%B0-%D0%BF%D1%83%D1%82%D0%B8%D0%BD---%D1%82%D1%80%D1%8A%D0%BC%D0%BF-%D0%BA%D0%BE%D0%B9-%D0%B5-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D0%B2%D0%B8%D0%B4%D0%B5%D0%BE-news673570.html", "text": "Първият разговор на живо между Путин и Тръмп стана сензация в първия ден от срещата на Г-20 в Хамбург. Днес темата \"Русия - САЩ\" е една от най-обсъжданите от световните медии, от политици, бизнесмени, обикновени хора. За срещата се говореше още преди тя да се е състояла. Публикуваха се предположения за темите, които ще се обсъждат, а до последно дори външните министри на двете страни не заявяваха официално кога ще се състои историческият разговор. Много анализатори се питаха кой ще вземе превес в дългоочакваната среща - опитният политик Путин или напористият бизнесмен Тръмп. Западните издания предположиха кои ще са основните теми в разговора - Сирия, Украйна, взаимоотношенията между двете страни. Дори се допусна версията, че Белият дом е готов да разработи нова стратегия за Сирия - че Вашингтон е готов да не настоява за свалянето на Башар Асад, а също да се съгласи на руско военно присъствие в Сирия. \"Форин Полиси\" припомни преди срещата как предизборно Тръмп е мечтаел за установи \"фантастични отношения\" с Русия, но разгорелият се впоследствие скандал за връзките му с Кремъл разрушиха плановете му. Журналистите, акредитирани да отразяват срещата на Г-20, бяха готови да следят най-малките детайли, за да не пропуснат нищо от знаменателната среща Путин - Тръмп. Някои отидоха твърде далече, взирайки се дори в букета от бледосин делфиниум с бели орхидеи, поставен на масичката до Путин и Тръмп, и видяха в него символиката на \"прохладни отношения при добри намерения\". И ето най-накрая срещата е факт. Първото ръкостискане между Путин и Тръмп става още преди личната беседа между двамата световни лидери. Тв каналът Си Ен Ен прави опит да анализира настроението на Владимир Путин в момента на появяването му на срещата на Г-20. Журналистите от американската медия виждат в посланието му намерението да покаже \"кой е тук главният\". Те отбелязват, че Путин е в добро настроение и разменя няколко реплики с Ангела Меркел на немски. \"Тези двамата разговарят така, сякаш се познават прекрасно. Само половин час преди срещата си с Тръмп Путин показа кой е главният тук\", коментира Си Ен Ен. \"Ако някога се срещнете с Путин, ще бъдете поразени от това, колко добре е информиран той, как прекрасно познава фактите и ще останете с чувството, че той ще надиграе всички на тези срещи\", отбелязва тв водещата на канала Фарид Закария. Срещата Путин - Тръмп бе официално предвидена за половин час. В крайна сметка тя продължи над два часа. Заради това Путин дори закъсня за срещата с премиера на Япония, заради което му се извини. Разговорът между двамата лидери се оказва много по-съдържателен от предвижданото. Путин и Тръмп обсъждат търпеливо редица въпроси, които днес коментират световните медии. \"Струва ми се, че руската страна е изключително доволна. Външният министър Сергей Лавров вече даде кратък коментар и се отзова за срещата много позитивно, заявявайки, че това е конструктивен и делови разговор\", коментира кореспондентът на Си Ен Ен Матю Ченс. Авторитетното издание \"Дейли Телеграф\" пуска обзорен материал, озаглавен \"Тръмп не се ограничи с едно ръкостискане с Путин\". \"Американският президент здраво стисна с две ръце ръката на руския президент, а след това го потупа по рамото - знак за \"дружеско отношение\", се казва в материала на британския вестник. Да, срещата Путин - Тръмп е вече факт. Кой е главният - тълкуват медиите от двете страни на все още съществуващата информационна \"барикада\". Самият Тръмп след срещата с Путин публикува на страницата си в Туитър: \"Чудесен първи ден на срещата със световните лидери на Г-20 в Хамбург! С нетърпение чакам втория ден!\".", "date": "2017.07.08", "title": "СРЕЩАТА ПУТИН - ТРЪМП!  Кой е главният?! (ВИДЕО)"}
{"url": "http://pik.bg/%D0%BF%D1%81%D0%B8%D1%85%D0%BE-%D0%B1%D0%B8%D1%8F%D1%87%D1%8A%D1%82-%D0%BE%D1%82-%D1%88%D0%B5%D0%B9%D0%BD%D0%BE%D0%B2%D0%BE-%D1%80%D0%B0%D0%B1%D0%BE%D1%82%D0%B5%D0%BB-%D0%BF%D0%BE-%D1%84%D0%BE%D1%80%D0%BC%D1%83%D0%BB%D0%B0-%D0%B7%D0%B0-%D0%B2%D0%B5%D1%87%D0%BD%D0%B0-%D0%BC%D0%BB%D0%B0%D0%B4%D0%BE%D1%81%D1%82-news673594.html", "text": "Владимир Стоянов, който жестоко преби лекарката от АГ \"Шейново\" д-р Гагова, е работил по формула за вечна младост. В сайта си той описва част от жестоките методи, които прилага  върху животни, за да открие вечния живот. \"Преди време имаше слухове, че е експериментирал с живи животни\", посочва доц. Светослав Димов, преподавател в Биологическия факултет към Софийския университет. А снимките са изтрити, и то скоро. Също както Стоянов решава да промени външния си вид след нападението над д-р Гагова. \"Владимир не е искал плацентата, за да я яде, но това изисква сериозно лабораторно оборудване и най-вече познания, каквито той няма\", коментира доц. Димов. Специалистите са категорични, че изнасянето на плацента от болничното заведение е недопустимо. Което вероятно е ядосало любителя- генетик. Малко преди да нападне д-р Гагова, той заплашва и своя преподавателка, която го е скъсала на изпит. Съседите му също се оплакват от неговата агресия. Синът на Владимир няма да носи неговото име. А майката на детето не иска да има нищо общо с бащата.", "date": "2017.07.08", "title": "ПСИХО! Биячът от \"Шейново\" работел по формула за вечна младост"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B8-%D0%BC%D0%B5%D0%BB%D0%B0%D0%BD%D0%B8%D1%8F-%D0%B2%D0%BF%D0%B5%D1%87%D0%B0%D1%82%D0%BB%D0%B5%D0%BD%D0%B8-%D0%BE%D1%82-%D1%85%D0%B0%D0%BC%D0%B1%D1%83%D1%80%D0%B3%D1%81%D0%BA%D0%B0%D1%82%D0%B0-%D1%84%D0%B8%D0%BB%D1%85%D0%B0%D1%80%D0%BC%D0%BE%D0%BD%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news673542.html", "text": "Концертът на филхармонията на Хамбург за лидерите на страните от Г-20 , чиято годишна среща на върха се провежда в северния германски град, бе забавен, предаде ДПА. Причината е първата среща между президентите на САЩ и Русия, Доналд Тръмп и Владимир Путин, която продължи с около час и половина повече от предвиденото. Хамбургската филхармония свири за лидерите на двадесетте големи икономики Деветата симфония от Бетховен. Лидерите от Голямата двадесеторка, включително германският канцлер Ангела Меркел и американският президент Доналд Тръмп, пристигнаха в залата въпреки съпътстваните от насилие протести срещу срещата. Хиляди демонстранти се опитаха да препречат пътя към Елбфилхармони, пише \"Дарик\"..", "date": "2017.07.08", "title": "Тръмп и Мелания впечатлени от Хамбургската филхармония (СНИМКИ)"}
{"url": "http://pik.bg/%D0%BC%D0%B0%D0%B9%D0%BA-%D0%BF%D0%B5%D0%BD%D1%81-%D0%BE%D0%B1%D1%8F%D0%B2%D0%B8-%D0%BD%D0%BE%D0%B2%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0-%D0%B5%D1%80%D0%B0-%D0%B7%D0%B0-%D1%81%D0%B0%D1%89-news673546.html", "text": "Вицепрезидентът на САЩ Майк Пенс говори в сряда за появата на \"нова ера\" в изследването на космоса, като обеща да изпрати от Съединените щати пилотирана мисия до Марс и нови американски посещения на Луната. Наскоро назначен за ръководител на Националния космически съвет, който е консултативен орган, Майк Пенс посети Космическия център \"Кенеди\" близо до Кейп Канаверал във Флорида и разгледа космическите капсули, които се строят от частни компании за сметка на НАСА. \"Страната ни ще се върне на Луната и ще поставим следите от американски ботуши на повърхността на Марс\", каза Майк Пенс пред около 800 служители на НАСА, космически експерти и подизпълнители. Сред присъстващите бе и Бъз Олдрин, вторият човек, стъпил на Луната след Нийл Армстронг. Вицепрезидентът спомена на два пъти за връщането на американците на Луната, без да дава подробности за новата лунна мисия. Това е сериозна промяна на тона на Майк Пенс, който през 2005 г. бе начело на група републиканци призоваващи за отмяна на програмата \"Констелейшън\" на НАСА,чиято цел бе точно връщането на американските астронавти към Луната. Изпращането на астронавти на Марс до 2030 г. вече е отбелязано сред приоритетите на космическите програми още от президентите Барак Обама и Джордж Буш-младши. От спирането на космическите совалки на САЩ през 2011 г., американските астронавти зависят от руския \"Союз\", за да стигнат до Международната космическа станция (МКС) срещу над 80 млн. евро за астронавт. Американските компании \"Спейс екс\" и \"Боинг\" разработват поотделно върху капсули за транспортиране на астронавти в околоземна орбита, които трябва да полетят през 2018 г. Майк Пенс, говорейки пред капсулата \"Дракон\" на \"Спейс екс\" и прототипа на бъдещия кораб \"Старлайнер\" на \"Боинг\" , заяви, че правителството на САЩ ще продължи да насърчава сътрудничеството с частния сектор, за да се даде възможност за по-евтино, по-безопасно и по-достъпно пътуване отпреди. \"Окуражаващо е да се чуе, че се говори за увеличаващо се партньорство между публичния и частния сектор, но е тревожна липсата на подробности и бюджетни приоритети\", каза за АФП Фил Ларсън , бивш съветник на Барак Обама по въпросите на космоса. \"Нормално е лидерите да направят посещение и да произнесат реч, която дава подробна информация. Тук стана изцяло обратното\", добави той. Президентът Доналд Тръмп предложи през март бюджет в размер на 19,1 млрд. долара за НАСА, което е намаление с 0,8% в сравнение с 2017 г. Той поиска от космическата агенция да се откаже от плановете си да залови астероид и отряза финансирането на няколко мисии за изследване на изменението на климата и науките за Земята, пише \"Дарик\". НАСА обаче излиза до голяма степен невредима в сравнение с драстичните бюджетни съкращения, наложени на други агенции, като например Агенцията за защита на околната среда. Преди няколко месеца НАСА обяви, че работи по проекта \"Дийп спейс гейтуей\", по който да изпрати астронавти в окололунна орбита, използвайки нова ракета, разработена от американската космическа агенция.", "date": "2017.07.08", "title": "Майк Пенс обяви нова космическа ера за САЩ"}
{"url": "http://pik.bg/%D0%B4%D1%83%D0%B1%D0%B0%D0%B9-%D0%B8%D1%81%D0%BA%D0%B0-%D0%B4%D0%B0-%D0%B7%D0%B0%D0%BC%D0%B5%D1%81%D1%82%D0%B8-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D1%81-%D1%80%D0%BE%D0%B1%D0%BE%D1%82%D0%B8-news673543.html", "text": "През 2030 година една четвърт от дубайските полицаи трябва да бъдат заменени с коли-роботи или дори от полицаи-роботи, пише \"Дарик\". Полицията в Дубай планира скоро да започне да използва коли-роботи. Тези автомобили-роботи са оборудвани с камери и сензори. Те сканират лицата и ги сравняват с изображения от специална база данни. Ако срещнат издирвано или съмнително лице, веднага започват да го преследват. Стигне ли се до по-труден терен, в преследването се включват дронове.", "date": "2017.07.08", "title": "Дубай иска да замести полицаите с роботи"}
{"url": "http://pik.bg/%D0%B6%D0%B5%D0%B3%D0%B0-%D1%83%D0%B8%D0%BA%D0%B5%D0%BD%D0%B4%D1%8A%D1%82-%D0%B8%D0%B4%D0%B2%D0%B0-%D1%81%D1%8A%D1%81-%D1%81%D0%BB%D1%8A%D0%BD%D1%86%D0%B5-%D0%B8-%D0%BF%D0%BE-%D0%B2%D0%B8%D1%81%D0%BE%D0%BA%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-news673545.html", "text": "Утре ще бъде предимно слънчево . След обяд над планините ще се развива купеста облачност, но само на отделни места ще превали краткотрайно . Преди обяд в Източна България ще духа до умерен южен вятър, който след обяд ще отслабне. Температурите ще се повишат и максималните ще са предимно между 30° и 35°. Атмосферното налягане е малко по-високо от средното за месец юли – слабо ще се понижи. Над планините ще е предимно слънчево. След обяд ще има временни увеличения на облачността и на отделни места ще превали краткотрайно. Ще духа умерен по високите и открити части до силен северозападен вятър. Максималната температура на височина 1200 метра ще е около 25°, на 2000 метра – около 17°. По Черноморието ще е предимно слънчево. Ще духа слаб до умерен вятър от юг-югоизток. Максималните температури ще са 25-29°. Температурата на морската вода е 23-26°. Преди обяд вълнението на морето ще е 2 бала, след обяд ще се усили до 3.", "date": "2017.07.08", "title": "ЖЕГА! Уикендът идва със слънце и по-високи температури"}
{"url": "http://pik.bg/%D0%B2%D1%81%D0%B5%D0%BA%D0%B8-%D1%82%D1%80%D0%B5%D1%82%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B1%D0%B8%D0%BB-%D1%83%D1%87%D0%B0%D1%81%D1%82%D0%BD%D0%B8%D0%BA-%D0%B8%D0%BB%D0%B8-%D1%81%D0%B2%D0%B8%D0%B4%D0%B5%D1%82%D0%B5%D0%BB-%D0%BD%D0%B0-%D0%B0%D0%B3%D1%80%D0%B5%D1%81%D0%B8%D0%B2%D0%BD%D0%B8-%D0%BF%D1%80%D0%BE%D1%8F%D0%B2%D0%B8-news673548.html", "text": "Всеки трети българин бил участник или свидетел на агресивни прояви. 32% от българите са били преки свидетели на агресивни действия или са били участници в тях през последната една година. Това показва независим телефонен сондаж на агенция \"Галъп интернешънъл\". Асеновградският случай предизвиква тревога, но обществото не проявява крайности, е един от изводите на агенцията. Проучването по актуални теми показва още, че мнозинството вярва на президента Румен Радев в текущите спорове. Оказва се, че по обвиненията в корупция 71% от българите вярват на президента Радев, а 9% вярват на председателят на парламентарната група на ГЕРБ Цветан Цветанов. Очевидно е, че тук се проектира личното доверие към двамата - което остава високо при Радев, а при Цветанов е отминало. Инициативата на премиера Бойко Борисов за присъединяване на страните от Западните Балкани към Европейския съюз среща широка подкрепа. Вътрешнополитическите дела на властта обаче не изглеждат безпроблемно - мнозинството не одобрява ограничаването на плащания в брой, а повдигнатите от опозицията въпроси, като комисията за НДК например, срещат одобрение. Протестите на полицаите също се подкрепят - две трети застават зад тях, а 26% не ги одобряват. Явно е, че външнополитическите инициативи на Борисов се оценяват високо, но във вътрешнополитически план са налице проблеми и те се долавят ясно от обществото. Пример за това е и преобладаващото неодобрение към ограничаването на плащанията в брой - 61% не подкрепят ограничаването, а 35% го подкрепят. Прочуването е проведено на в периода между 4 и 6 юли сред 800 души в цялата страна. Сондажът е възложен, финансиран и проведен от \"Галъп интернешънъл\".", "date": "2017.07.08", "title": "Всеки трети българин бил участник или свидетел на агресивни прояви"}
{"url": "http://pik.bg/%D1%80%D1%83%D1%81%D0%BA%D0%B8-%D1%81%D0%B0%D1%82%D0%B5%D0%BB%D0%B8%D1%82-%D0%BC%D0%BE%D0%B6%D0%B5-%D0%B4%D0%B0-%D1%81%D1%82%D0%B0%D0%BD%D0%B5-%D0%BD%D0%B0%D0%B9-%D1%8F%D1%80%D0%BA%D0%B0%D1%82%D0%B0-%E2%80%9D%D0%B7%D0%B2%D0%B5%D0%B7%D0%B4%D0%B0%E2%80%9D-%D0%B2-%D0%BD%D0%B5%D0%B1%D0%B5%D1%82%D0%BE-news673550.html", "text": "Руски сателит ще опита да се превърне в най-ярката звезда в нощното небе. Сателитът „Маяк” е дело на московски студенти, а средствата за него са събрани от онлайн платформа за групово финансиране. По план той трябва да бъде изстрелян следващата седмица и да престои в орбита около месец. Научната му стойност ще е почти нулева, но създателите му предвиждат да го превърнат в най-яркото небесно тяло в нощното небе след Луната. Създателите му са руски студенти от Московския държавен машиностроителен университет, а средствата за него, около 20 хил. долара, са събрани чрез онлайн платформа за групово финансиране. Научният принос на „ Маяк ” е почти нулев. По думите на създателите целта им е да докажат, че изследването на Космоса е нещо вълнуващо, забавно и все по-достъпно за всеки с желание и интерес. По техни изчисления светлината от „ Маяк ” трябва да е достатъчно ярка, за да го превърне в най-яркото небесно тяло в нощното небе след Луната . Сателитът обаче среща доста противници сред научните среди, най-вече сред астрономи, които разчитат на абсолютно тъмно небе за наблюденията си. Астрономът Ник Хауи от Обсерваторията „Килдер” в Нортъмбърленд казва: „Борим се толкова усилено за тъмни небеса в и около нашата планета. Да видиш това потенциално разрушено от някакви нелепи групово финансирани глупости, хвърля сърцето ми в отчаяние...”! Създателите обаче твърдят, че „ Маяк ” няма да създава проблеми. Очаква се сателитът да бъде изстрелян в орбита на 14 юли, пише \"Дарик\".", "date": "2017.07.08", "title": "Руски сателит може да стане най-ярката ”звезда” в небето"}
{"url": "http://pik.bg/%D0%BA%D1%80%D0%B8%D0%B7%D0%B0-%D0%B2%D1%81%D0%B5-%D0%BF%D0%BE-%D0%BC%D0%B0%D0%BB%D0%BA%D0%BE-%D1%85%D0%BE%D1%80%D0%B0-%D0%B8%D1%81%D0%BA%D0%B0%D1%82-%D0%B4%D0%B0-%D1%81%D1%82%D0%B0%D0%B2%D0%B0%D1%82-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D0%B0%D0%B4%D0%B2%D0%BE%D0%BA%D0%B0%D1%82%D0%B8-%D0%B8-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-news673544.html", "text": "В последното десетилетие спада интересът към професиите адвокат, митничар и политик . Това сочат резултатите от проучване на Алфа рисърч, проведено през юни. Програмист и лекар остават най-предпочитаните професии . Отношението към тях обаче се променя: докато компютърните специалности бележат ръст с 8% от 2008 г. досега, то привлекателността на лекарската професия намалява от 27 на 25%. Едва 13% от българите са преминали някакви курсове за обучение или повишаване на квалификацията през последните две години, показват още резултатите от изследването, пише \"Дарик\". Най-често те се посещават от по-образовани хора с по-високи доходи, а най-рядко от хора с ниско образование . Относително най-популярни са курсовете за преквалификация, следвани от шофьорските курсове. Много по-различна е ситуацията в скандинавските държави, където над 30 на сто са участвали в подобни курсове. 57% от българите биха посъветвали децата си да потърсят възможности в България, докато 41% биха ги насърчили да работят в чужбина , сочат още резултатите от проучването.", "date": "2017.07.08", "title": "КРИЗА! Все по-малко хора искат да стават политици, адвокати и митничари"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B7%D0%B0%D1%89%D0%BE-%D0%B6%D0%B5%D0%BD%D0%B8%D1%82%D0%B5-%D0%BF%D0%BE-%D0%BB%D0%B5%D1%81%D0%BD%D0%BE-%D0%BF%D1%80%D0%BE%D1%89%D0%B0%D0%B2%D0%B0%D1%82-%D0%B8%D0%B7%D0%BD%D0%B5%D0%B2%D1%8F%D1%80%D0%B0%D1%82%D0%B0-news673493.html", "text": "Жените по-лесно прощават изневярата на партньора, защото си въобразяват, че могат да го „превъзпитат“ и той да не повтори забежката, пише в. „Метро“. Изданието цитира анкета, проведена сред 1 200 души, изготвена от сайт за извънбрачни запознанства. От получените данни ставало видно, че 60% от дамите били простили в миналото кръшкане на своя партньор. Но само 38% от мъжете били склонни да постъпят по същия начин, когато разберат, че са станали рогоносци. Само 20 процента от мачовците вярвали, че могат да вкарат в правия път неверницата и тя да спре да им кръшка. Останалите 80% смятали мисията за невъзможна. На жените по-често им изневерявали мъжете и заради всеопрощаващата им природа. Много често мачовците не понасяли никакви последствия от своите авантюри и нищо не ги спирало да продължават да я карат по същия начин.", "date": "2017.07.08", "title": "Разкриха защо жените по-лесно прощават изневярата"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%82%D1%80%D0%B0%D0%BA%D0%B8%D1%8F-%D0%BF%D0%B0%D0%BA-%D0%BE%D0%BF%D0%B0%D1%81%D0%BD%D0%B0-%D0%B7%D0%B0-%D1%88%D0%BE%D1%84%D0%B8%D1%80%D0%B0%D0%BD%D0%B5---%D0%B5%D1%82%D0%BE-%D0%BA%D1%8A%D0%B4%D0%B5-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0%D1%82%D0%B5-news673537.html", "text": "Ограничава се скоростта до 50 км/ч, в участъка от км 45 до км 47 на АМ \"Тракия\", в двете посоки, поради намалена видимост, предаде пресцентъра на Агенция \"Пътна инфраструктура\". Шофьорите да се движат с повишено внимание, като спазват стриктно пътната сигнализация. Всички граждани и транспортни фирми могат да получават информация за актуалната пътна обстановка от безплатното приложение LIMA, интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието по републиканските пътища.", "date": "2017.07.08", "title": "ВАЖНО! \"Тракия\" пак опасна за шофиране - ето къде да внимавате"}
{"url": "http://pik.bg/%D1%81%D0%BB%D0%B0%D0%B2%D0%B8%D1%8F-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D0%B2-%D0%BE%D0%B2%D1%87%D0%B0-%D0%BA%D1%83%D0%BF%D0%B5%D0%BB-%D0%B7%D0%B0-%D0%B4%D0%BE%D0%BC%D0%B0%D0%BA%D0%B8%D0%BD%D1%81%D0%BA%D0%B8%D1%82%D0%B5-%D1%81%D0%B8-%D0%BC%D0%B0%D1%87%D0%BE%D0%B2%D0%B5-news673539.html", "text": "Славия Левски ФК Царско село 2015 Монтана Лицензионната комисия на БФС взе решение да разреши на да се завърне на своя стадион в Овча Купел за срещите от Първа лига, които ще се провеждат в светлата част от денонощието. Най-старият столичен клуб бе принуден да играе на стадион \"Васил \" през целия минал сезон, след като бе отнет лиценза на стадион \"Славия\" поради липса на осветление. Решение, което не бе прието добре от феновете на Славия, а мачовете на отбора бяха слабо посетени. Сега тимът ще има възможност да се завърне в своя дом поне за част от срещите, които ще се провеждат в по-ранни часове. - На база решение на Лицензионната комисия и предвид натовареността на стадион \"В.Левски\", ПФК Славия - София ще играе срещите си от Първа лига предвидени в светлата част на денонощието на ст. Славия град София, пише \"Спортал\". - На основание клауза в \"Договора за наемане професионален футболист\" между Петър Юрий Денчев с ОФК Локомотив ГО, СТК констатира договора за прекратен считано от 22.06.2017 г. - СТК отлага разглеждането на молбите депозирани в БФС от Стефано Красимиров Кунчев, Николай Веселинов Христов и Юлис Дарил Обаме Ндонг. Призовава заинтересованите страни и оторизиран представител на ОФК Локомотив ГО, който да представи пълните досиета на горепосочените футболисти на 11.07.2017 г. (вторник) в 10.00 часа на следващото заседание на СТК, което ще се проведе в гр. София, ул. \"Цар Иван Асен II\" 26. - На база решение на Лицензионната комисия, - София ще играе срещите си от Втора лига обявени за рискови на ст. Славия, град София. - СТК констатира прекратяване на трудовите договори без предизвестие за неплатени месечни възнаграждения от ПФК на следните футболисти: - Борис Павлов Тютюков с ПФК Ботев Пд - считано от 20.06.2017 г. - Антони Валери Иванов с ПФК 1921 - считано от 22.06.2017 г. - Николай Божидаров Маринов с ПОФК Ботев Враца - считано от 22.06.2017 г.", "date": "2017.07.08", "title": "Славия се завръща в \"Овча Купел\" за домакинските си мачове"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B8-%D1%81-%D0%BC%D0%B8%D1%82%D0%BA%D0%BE-%D0%BA%D0%BE%D0%B9%D1%82%D0%BE-14-%D0%B4%D0%BD%D0%B8-%D0%B1%D0%B5-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-news673553.html", "text": "Митко е добре, жив и здрав е. Благодаря на всички за подкрепата и съпричастността! Това съобщи лично неговият брат Илия, който пръв пусна апел за издирването на", "date": "2017.07.08", "title": "ЕКСКЛУЗИВНО В ПИК! Какво се случи с Митко, който 14 дни бе в неизвестност"}
{"url": "http://pik.bg/%D0%BE%D1%82%D1%87%D0%B0%D0%B9%D0%B2%D0%B0%D1%89%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2%D1%81%D0%B5-%D0%BF%D0%BE-%D0%BD%D0%B5%D0%B3%D1%80%D0%B0%D0%BC%D0%BE%D1%82%D0%BD%D0%B8-news673551.html", "text": "Все повече българи не умеят да използват разнообразието от думи на български език - тази тенденция се забелязва от публикациите в социалните мрежи, разказа в ефира на Дарик проф. Светла Коева, директор на Института за български език към БАН. Другият проблем с езиковата грамотност на хората е съзнателното избягване на правилата за писане , включително и чрез писане на така наречената шльокавица. Според проф. Коева тези тенденции не застрашават българския език от опростяване или обедняване . Колкото до езика на българските политици, тя открои засилваща се агресивност в подбора на думи и в тона, който използват, пише \"Дарик\". Липсата на умения за изразяване на български език е най-тревожният проблем, който забелязва проф. Светла Коева в публикациите на хората в социалните мрежи. А там пишат най-вече хора на възраст до 25 години , повече от половината са момичета и голям процент - ученици. \"Това дали човек пише, използвайки правилно пълен член, е важно, но по-тревожното е, че има една неграмотност, която издава, че човек не може да си служи с думите-не знае как да ги употреби\", коментира проф. Коева. Според нея тенденцията за избягване на правилата за писане може да се дължи на демонстрация на криворазбрана свобода , години след налагането на всякакви правила в живота на българите. Като особено важен тя открои езика на политиците, които трябва да са модел за поведение и начинът им на говорене може да се отрази върху възпитанието на децата. \"Политиците говорят в една официална среда и човек действително трябва да преценява какви думи и какъв стил на изказване да използва. Официалната среда изисква по-различен, умерен, доброжелателен тон , с разбиране, с ясно изразяване на становище, без допускане на грубости и обиди \", посочи проф. Коева. От института за български език поддържат фейсбук страницата Езикови справки, където всеки от нас може да зададе въпрос и ще получи отговор в рамките на час.", "date": "2017.07.08", "title": "Отчайващо! Българите все по-неграмотни"}
{"url": "http://pik.bg/%D0%BC%D0%B5%D0%BB%D0%B0%D0%BD%D0%B8%D1%8F-%D1%81%D0%B5-%D0%BE%D0%BF%D0%B8%D1%82%D0%B0-%D0%B4%D0%B0-%D0%BE%D1%82%D0%B2%D0%B5%D0%B4%D0%B5-%D1%82%D1%80%D1%8A%D0%BC%D0%BF-%D0%BE%D1%82-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B0-%D0%BC%D1%83-%D1%81-%D0%BF%D1%83%D1%82%D0%B8%D0%BD-%D0%BD%D0%BE-%D0%BD%D0%B5-%D1%83%D1%81%D0%BF%D1%8F-%D0%B2%D0%B8%D0%B4%D0%B5%D0%BE-news673557.html", "text": "Американският държавен секретар Рекс Тиллърсън разказа, че по време на разговора Путин - Тръмп, състоял се в първия ден на срещата Г-20, се опитала да се намеси първата дама на САЩ. По думите му, разговорът в Хамбург между президентите на Русия и САЩ се проточил повече от предвиденото, затова от протокола се опитали да накарат Мелания да даде знак на съпруга си, че е време да приключва разговора. Деликатната намеса на Мелания обаче не дала нужния ефект, съобщава РЕН.тв. \"В един момент изпратиха първата дама, за да даде знак, че срещата продължава твърде дълго, но не се получи нищо\", заявява Тилърсън. Изданието припомня, че срещата Путин - Тръмп по предварителни данни е трябвало да бъде половин час, но е продължила над два часа. Много медии нарекоха първата среща на двамата Големи сензация.", "date": "2017.07.08", "title": "Мелания се опита да отведе Тръмп от разговора му с Путин, но не успя (ВИДЕО)"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D1%8E%D0%B3%D0%BE%D0%B7%D0%B0%D0%BF%D0%B0%D0%B4%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-%D1%81%D1%82%D0%B0%D0%BD%D0%B0%D1%85%D0%B0-15-news673558.html", "text": "Броят на жертвите от наводненията в Югозападна Япония е достигнал до 15 души. Още 14 се смятат за безследно изчезнали, съобщава РИА Новости, позовавайки се на местни медии. По-рано бе обявено за шестима загинали. Най-сериозно са пострадали са префектурите Фукуока и Оита. В евакуационни пунктове са настанени над 2 200 души. На югозападния остров Кюшу заради продължаващите от началото на седмицата дъждове са се активизирали и свлачища. Разрушени са къщи, пътища и железопътни мостове. Някои населени места са отрязани от останалия свят. Фокус", "date": "2017.07.08", "title": "Бедствие! Жертвите на наводненията в Югозападна Япония станаха 15"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%BF%D0%BE%D0%BB%D0%B8%D1%86%D0%B0%D0%B9-%D0%B5-%D1%81%D1%82%D1%80%D0%B5%D0%BB%D1%8F%D0%BB-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D1%82%D0%B5%D0%BB%D0%BD%D0%BE-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B5-%D0%B0%D1%82%D0%B0%D0%BA%D1%83%D0%B2%D0%B0%D0%BD-%D0%BE%D1%82-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D0%BD%D1%82%D0%B8-%D0%B2-%D1%85%D0%B0%D0%BC%D0%B1%D1%83%D1%80%D0%B3-news673522.html", "text": "Германски полицай е изстрелял предупредителен изстрел в Хамбург тази вечер, след като е бил атакувани от демонстранти, протестиращи срещу срещата на високо равнище на Г-20, която се провежда в града, предаде AFP, цитирани от Фокус. „Полицейският служител бе атакуван от няколко души и е произвел предупредителен изстрел“, пише в официално съобщение на германската полиция, поместено на профила ѝ в социалната мрежа „Туитър“ по време на втория ден протести във втория по големина град в Германия. Полицаят след това е избягал в магазин и се е спасил.", "date": "2017.07.08", "title": "Германски полицай е стрелял предупредително, след като е атакуван от демонстранти в Хамбург "}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D1%81%D0%B7%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B7%D0%B0-%D0%BD%D0%B5%D0%BB%D0%B5%D1%87%D0%B8%D0%BC-%D1%81%D1%83%D0%BF%D0%B5%D1%80%D0%BC%D0%B8%D0%BA%D1%80%D0%BE%D0%B1-%D0%B3%D0%BE%D0%BD%D0%BE%D1%80%D0%B5%D1%8F-news673549.html", "text": "Поне трима човека в света са заразени с напълно нелечимия \"супермикроб\" гонорея, който може да предадат и на други хора по полов път, съобщи Световната здравна организация (СЗО), цитирана от Ройтерс. Експертите на СЗО твърдят, че е \" само въпрос на време\" антибиотиците против гонорея да станат безполезни. Те посочиха информация от изследвания, които разкриват \" много сериозна ситуация \" по отношение на форми на полово предаваната болест, силно резистентни към лекарствено лечение. \"Гонореята е много умна болест. Всеки път, когато използвате нов вид антибиотик, за да я лекувате, тя придобива резистентност към него\", каза специалистът по човешко възпроизводство Теодора Уи . СЗО е изчислила, че 78 милиона хора се заразяват с болестта всяка година. Засега в света има 3 специфични случаи на гонорея, против които антибиотиците са безсилни. Те са в Япония , Франция и Испания . Учените казаха, че има спешна необходимост от нови лекарства и нови методи на лечение, така че резистентността към наличните медицински средства да бъде забавена възможно най-много, пише \"Дарик\".", "date": "2017.07.08", "title": "ЗЛОВЕЩО! СЗО предупреди за нелечим \"супермикроб\" гонорея"}
{"url": "http://pik.bg/%D0%BF%D0%B0%D0%BA-%D0%BA%D1%80%D1%8A%D0%B2-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D1%83%D0%B4%D0%B0%D1%80%D0%B8-%D1%81%D0%B8%D0%BD%D0%B0%D0%B9-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-23-%D0%B4%D1%83%D1%88%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-news673554.html", "text": "Ислямска държава“ публикува официално заявление, с което пое отговорност за нападението с кола-бомба и последвалия щурм срещу военен пункт на египетския полуостров Синай, съобщава Ройтерс. Най-малко 23 души загинаха, а други 26 бяха ранени, когато две коли-бомби удариха два пункта на армията южно от град Рафа.", "date": "2017.07.08", "title": "ПАК КРЪВ! \"Ислямска държава\" удари Синай! Най-малко 23 души загинаха"}
{"url": "http://pik.bg/%D1%88%D0%B8%D0%BD%D0%B4%D0%B7%D0%BE-%D0%B0%D0%B1%D0%B5-%D0%B8-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%BC%D0%B8%D1%80%D0%BD%D0%B8%D1%8F-%D0%B4%D0%BE%D0%B3%D0%BE%D0%B2%D0%BE%D1%80-%D0%BC%D0%B5%D0%B6%D0%B4%D1%83-%D1%8F%D0%BF%D0%BE%D0%BD%D0%B8%D1%8F-%D0%B8-%D1%80%D1%83%D1%81%D0%B8%D1%8F-news673534.html", "text": "Министър-председателят на Япония Шиндзо Абе и президентът на Русия Владимир Путин проведоха около 15-минутен разговор по време на срещата на високо равнище на Г-20 в Хамбург, по време на който обсъдиха въпросите свързани с неподписания мирен договор между двете държави, предаде ТАСС, цитиран от \"Фокус\". „Обсъждането бе прътно“, заяви заместник-генералният секретар на японското правителство Котаро Ногами. Абе е отбелязал, че Япония е готова да развива сътрудничеството с Русия на Курилските острови за укрепването на доверието между двете страни за сключване на мирен договор. Двамата лидери са се договорили да ускорят консултациите с цел конкретизация на съвместните стопански дейности на Курилските острови. Путин и Абе също така са обсъдили и проблема на ракетната и ядрената програми на КНДР. Японският министър-председател е отбелязал, че Русия трябва да играе голяма роля в решаването на този въпрос.", "date": "2017.07.08", "title": "Шиндзо Абе и Владимир Путин обсъдиха мирния договор между Япония и Русия"}
{"url": "http://pik.bg/%D0%BD%D1%8F%D0%BC%D0%B0-%D0%BF%D1%80%D0%BE%D1%88%D0%BA%D0%B0-%D0%BF%D0%BE%D0%B1%D0%BE%D0%B9%D0%BD%D0%B8%D1%86%D0%B8%D1%82%D0%B5-%D0%BE%D1%82-%D0%BC%D0%BE%D0%BD%D1%82%D0%B0%D0%BD%D0%B0-%D0%BE%D1%81%D1%82%D0%B0%D0%B2%D0%B0%D1%82-%D0%B2-%D0%B0%D1%80%D0%B5%D1%81%D1%82%D0%B0-%D0%B2%D0%B5%D1%87%D0%B5-%D0%B8%D0%BC%D0%B0%D1%82-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-news673523.html", "text": "Районната прокуратура в Монтана повдигна обвинения срещу три лица за нанасяне на побой и извършване на непристойни действия, грубо нарушаващи обществения ред и изразяващи явно неуважение към обществото. Установено е, че в сряда, 5 юли, 47-годишният М. К., 51-годишният Георги Г. и 22-годишният Мирослав С. нанесли побой над двама младежи, които карали скейтборд на площадка в парк \"Слънчевата градина\" в града. Действията на обвинените се отличавали с изключителна дързост. Предстои тримата да бъдат задържани за срок до 72 часа.", "date": "2017.07.08", "title": "НЯМА ПРОШКА! Побойниците от Монтана остават в ареста, вече имат обвинения"}
{"url": "http://pik.bg/%D0%BA%D0%BB%D0%BE%D0%BD%D0%B8%D1%80%D0%B0%D1%85%D0%B0-%D0%BF%D1%80%D0%B0%D1%81%D0%B5-%D1%81-%D0%BF%D0%BE%D0%BC%D0%BE%D1%89%D1%82%D0%B0-%D0%BD%D0%B0-%D1%80%D0%BE%D0%B1%D0%BE%D1%82-news673525.html", "text": "Първи по рода си експеримент за клониране на прасе с помощта на робот извършиха китайски учени от Института по робототехника и автоматизирани информационни системи към Университета Нанкай в Тянзин. В началото на януари т.г. 510 клонирани ембриони са били вкарани в шест сурогатни свине-майки. На 110-я ден от бременността, в края на април, две свине-майки са родили 13 здрави, изкуствено отгледани прасенца, съобщи China People’s Daily. По време на експеримента за клониране на прасета учените за първи път са използвали специални роботизирани микроманипулатори-анализатори, които са изпълнили всички операции по събиране и пренасяне на ДНК от животните донори към сурогатните майки. Тези устройства за операции с ДНК се управляват от изкуствен интелект и имат силни аналитични способности. Роботизираният инструмент е спомогнал значително за успешното завършване на експеримента, пише technews.bg. По думите на Джао Син, ръководител на изследователския екип, при подобни деликатни операции разликата между човешката ръка и робота-манипулатор е като тази между твърд шамар и меко натискане. В процеса на клониране на свинете, проведен съвместно с Института по животновъдство и ветеринарни изследвания, е приложена т.нар. техника за ядрен пренос на соматични клетки (SCNT), която се използва обикновено за селекция – при нея ядро на соматична клетка се пренася в яйцеклетка без ядро. Подобен метод има предимството, че гарантира качествено осеменяване на яйцеклетката. Негов недостатък обаче е ниското ниво на успешно приключилите експерименти, поради големия процент брак в процеса на клониране.", "date": "2017.07.08", "title": "Клонираха прасе с помощта на робот"}
{"url": "http://pik.bg/%D0%B0%D0%BD%D0%B4%D0%B8-%D0%BC%D1%8A%D1%80%D0%B8-%D0%BF%D0%BE%D0%B1%D0%B5%D0%B4%D0%B8-%D1%84%D0%B0%D0%B1%D0%B8%D0%BE-%D1%84%D0%BE%D0%BD%D0%B8%D0%BD%D0%B8-%D0%BD%D0%B0-%D1%82%D1%80%D0%B5%D1%82%D0%B8-%D0%BA%D1%80%D1%8A%D0%B3-%D0%BD%D0%B0-%D1%83%D0%B8%D0%BC%D0%B1%D1%8A%D0%BB%D0%B4%D1%8A%D0%BD-news673533.html", "text": "Анди Мъри достигна до четвърти кръг на Уимбълдън 2017. Британецът надделя над Фабио Фонини от Италия с 6:2, 4:6, 6:1, 7:5. Следващ съперник на Мъри ще бъде французинът Бенуа Пер.", "date": "2017.07.08", "title": "Анди Мъри победи Фабио Фонини на трети кръг на Уимбълдън"}
{"url": "http://pik.bg/%D0%BC%D0%BE%D0%B4%D0%B0%D1%82%D0%B0-%D0%B5-%D0%BF%D1%8A%D0%BB%D0%BD%D0%B0-%D1%83%D1%87%D0%B5%D0%BD%D0%B8%D1%86%D0%B8-%D1%81%D0%B5-%D1%82%D1%8A%D0%BF%D1%87%D0%B0%D1%82-%D1%81-%D0%BA%D0%B0%D0%BF%D0%BA%D0%B8-%D0%B7%D0%B0-%D0%BE%D1%87%D0%B8-%D0%B3%D1%83%D0%B1%D1%8F%D1%82-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B0-%D0%B7%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D0%BF%D1%80%D0%B8-%D0%BF%D1%80%D0%B5%D0%B4%D0%BE%D0%B7%D0%B8%D1%80%D0%B0%D0%BD%D0%B5-news673520.html", "text": "Ученици започнаха да употребяват капки за очи като заместител на наркотици. Това каза за Фокус д-р Теменужка Любенова, председател на Общински съвет по наркотичните вещества в Благоевград. Тя отбеляза, че до този момент за щастие не е констатирана употреба на тези капки в Благоевградски регион. Д-р Любенова уточни, че това са обикновени капки за очи, които се продават в аптеките и съдържат лекарствено вещество циклопентолат, като хидрохлорид, водна киселина, калиев хлорид и други. Тя обясни, че се използват най-често за разширяване на зеницата и блокиране на промяната на фокуса при изследване на зрението, но децата го използват като средство, за да могат да получават халюцинации, поради което те го използват не през очите, а през носа. Експертът подчерта, че употребата на тези капки през носа, разранява лигавицата и прави рани, а освен това може да се стигне до усложнения, до появата на синузит, при хора, които не са имали подобни проблеми и т.н. По думите ѝ учениците, които са употребявали тези капки, споделят в интернет, че след употребата им, или по-точно след предозирането им, губят представа за времето и не помнят какво са правили, докато са били под въздействието на тези капки.", "date": "2017.07.08", "title": "МОДАТА Е ПЪЛНА! Ученици се тъпчат с капки за очи, губят представа за времето при предозиране"}
{"url": "http://pik.bg/%D0%BF%D1%8A%D1%82%D0%BD%D0%B8%D1%82%D0%B5-%D0%BA%D0%B0%D0%BC%D0%B5%D1%80%D0%B8-%D1%89%D0%B5-%D1%81%D0%BD%D0%B8%D0%BC%D0%B0%D1%82-%D1%82%D0%B0%D0%B9%D0%BD%D0%BE-%D0%BE%D1%82-%D0%BD%D0%B5%D0%B4%D0%B5%D0%BB%D1%8F-news673519.html", "text": "Табелите, предупреждаващи за камери на пътя, отпадат от неделя. В сила влизат и други важни промени: собствениците на автомобили например ще носят отговорност, ако са предоставили колата си на неправоспособен, пиян или дрогиран шофьор, предаде БТВ. Те ще са отговорни и ако автомобилът се управлява с повече от 50 км/ч над разрешеното в населено място. Санкцията ще е върху колата, т.е. ще засяга собственика ѝ, а не само шофьора – автомобилът ще се спира от движение. Нарушители много, платени глоби малко – това е основен проблем последните години. Шофьорите се укриват, за да не им бъдат връчени административните наказания и фишове, докато те се погасяват по давност. За да може нарушителите да понасят отговорността си ефективно, от един месец полицейските коли са оборудвани и с принтери – така шофьорите се санкционират на място. Пътните полицаи пък вече проверяват и пътниците за задължения към пътна полиция. Фишове се издават само за нарушения, за които не се отнемат контролни точки. За шофиране без колан, например, се съставя акт.", "date": "2017.07.08", "title": "Пътните камери ще снимат \"тайно\" от неделя"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0-%D0%B8%D0%B7%D1%86%D0%B5%D0%BF%D0%BA%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D1%85-%D1%84%D0%B0%D0%BA%D1%82%D0%BE%D1%80-%D0%BD%D0%B0%D1%81%D1%80%D0%B5%D0%B4-%D0%BD%D0%B5%D1%81%D0%B5%D0%B1%D1%8A%D1%80-news673483.html", "text": "Участникът от музикалното реалити „Х фактор“ Траян Костов явно обича да пуши трева. Изпълнителят и негов приятел са заловени от полициите в Несебър за притежание на марихуана и веднага са тикнати в ареста. Двамата са прекарали зад решетките само няколко часа, тъй като откритото количество трева в тях е твърде малко, пише столичен всекидневник. Траян участваше в „Х фактор“ през 2014 година. След невероятните изпълнения той започна самостоятелна кариера, но с тези изцепки няма да прокопса много, коментират негови познати.", "date": "2017.07.08", "title": "СКАНДАЛНА ИЗЦЕПКА! Арестуваха звезда на \"Х фактор\" насред Несебър"}
{"url": "http://pik.bg/%D0%B2-%D0%BF%D0%BE%D0%BB%D1%88%D0%B0-10-%D1%85%D0%B8%D0%BB-%D0%B4%D1%83%D1%88%D0%B8-%D1%89%D0%B5-%D0%B1%D1%8A%D0%B4%D0%B0%D1%82-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D0%BC%D0%B5%D1%80%D0%B5%D0%BD%D0%B0-%D0%B1%D0%BE%D0%BC%D0%B1%D0%B0-%D0%BE%D1%82-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-news673491.html", "text": "ABC News, цитирана от \"Фокус\". Гражданите ще бъдат извозени с автобуси рано в неделя и се предполага, че ще могат да се върнат по домовете си още същия ден вечерта. В неделя 10 хил. души ще бъдат евакуирани в Полша във връзка с преместването и обезвреждането на голяма бомба от Втората световна война, предава Късно в четвъртък по време на ремонтна дейност на пътищата в град Бялисток е била намерена 500-килограмова германска бомба ST-500. Градът се намира на около 119 км от Варшава.", "date": "2017.07.08", "title": "В Полша 10 хил. души ще бъдат евакуирани заради намерена бомба от Втората световна война"}
{"url": "http://pik.bg/%D0%B3%D1%80%D1%8A%D1%86%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D1%86%D0%B8%D0%BF%D1%80%D0%B0%D1%81-%D0%B5-%D0%BF%D1%80%D0%B8%D0%B5%D1%82-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%89%D0%B5-%D0%B3%D0%BE-%D0%BE%D0%BF%D0%B5%D1%80%D0%B8%D1%80%D0%B0%D1%82-news673528.html", "text": "Гръцкият премиер Алексис Ципрас е бил приет в болница днес следобед за операция от херния. От кабинета му потвърдиха, че става въпрос за планирана интервенция. Според друга информация премиерът изпитал остра болка снощи и лекуващият лекар преценил, че е наложително да се извърши операцията. В писмено изявление Ципрас заяви, че иска да благодари от сърце на лекарите и служителите в болницата.", "date": "2017.07.08", "title": "Гръцкият премиер Ципрас е приет в болница, ще го оперират"}
{"url": "http://pik.bg/%D1%83%D0%B1%D0%B8%D1%85%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B2%D1%8A%D0%B2-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-news673547.html", "text": "Българинът Орлин Грозданов Стоев, занимаващ се в източване на банкомати, е застрелян от маскирани нападатели в центъра на северния филипински град Кесон Сити, пише Manila Times. На 14 юни тази година Стоев се появи в медиите, след като бе задържан в града, след като бе забелязан от полицията за прави съмнителен брой транзакции на банкомат. Тогава властите откриха у него 15 „клонирани“ банкови карти, джобен интернет приемник и голямо количество пари в брой. Лицето е задържано и през ноември 2016 г. в град Булакан, но е освободен под гаранция, предава \"Фокус\".", "date": "2017.07.08", "title": "Убиха българин във Филипините"}
{"url": "http://pik.bg/%D0%BB%D0%B5%D0%B4%D0%BE%D1%80%D0%B0%D0%B7%D0%B1%D0%B8%D0%B2%D0%B0%D1%87%D0%B8-%D0%B2-%D0%B0%D1%80%D0%BA%D1%82%D0%B8%D0%BA%D0%B0-%D1%89%D0%B5-%D0%BA%D1%8A%D0%BB%D1%86%D0%B0%D1%82-%D0%BB%D0%B5%D0%B4%D0%B0-%D1%81-%D0%BB%D0%B0%D0%B7%D0%B5%D1%80-news673529.html", "text": "На един от руските ледоразбивачи, \"Диксон\", ще бъде изпробван 30-киловатов корабен лазер, предназначен за разтопяване на леда, съобщава \"Лайф\". Разработката на устройството е дело на учени от Националния център за лазерни комплекси в Санкт Петербург. В крайния етап на изпитанията специалистите се надяват да конструират лазерна установка с мощност 200 киловата. Но и при сегашните тестове 30-киловатовият лазер може да разреже лед с дебелина 1 метър от 6 метра разстояние. Лазерният комплекс ще позволи не само да се намали натоварването на ледоразбивачите. В бъдеще те ще могат да плават целогодишно в арктическите ширини.", "date": "2017.07.08", "title": "Ледоразбивачи в Арктика ще кълцат леда с лазер"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BE%D0%B1%D1%81%D1%8A%D0%B4%D0%B8-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%BA%D0%B8%D1%82%D0%B0%D0%B9-news673552.html", "text": "Британският министър-председател Тереза Мей проведе 30-минутна двустранна среща с китайския президент Си Дзинпин, по време на която бяха обсъдени въпросите, свързани със Северна Корея и с дъмпинга на цените на стоманата, пише The Guardian. Според прессекретар на британското правителство по време на разговора Си Дзинпин е посочил, че китайските инвестиции във Великобритания са се увеличили силно след референдума за Брекзит от преди година и че това е знак за увереност към страната. Тереза Мей е посочила, че докато Великобритания се готви да напусне ЕС, тя желае да сключи търговски споразумения с други страни, включително и с Китай, пише \"Фокус\". Двамата политици също така са обсъдили свръхпроизводството на стомана и Тереза Мей е посочила, че би желала Китай да упражнят повече натиск върху Северна Корея.", "date": "2017.07.08", "title": "Тереза Мей обсъди Северна Корея с президента на Китай"}
{"url": "http://pik.bg/%D0%B4%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%85%D0%B0-%D0%BE%D1%89%D0%B5-%D0%B5%D0%BB%D0%B5%D0%BC%D0%B5%D0%BD%D1%82%D0%B8-%D0%BE%D1%82-%D0%BF%D0%B0%D0%BC%D0%B5%D1%82%D0%BD%D0%B8%D0%BA%D0%B0-%D0%B4%D0%BE-%D0%BD%D0%B4%D0%BA-news673531.html", "text": "Продължава демонтажът на паметника край НДК в София. Днес от огромния монумент бяха отрязани още няколко метални елемента. Срещу премахването на паметника безуспешно се проведоха вече няколко протеста. Недоволстваха архитекти, художници и представители на БСП. Още през 80-те години монументът е определен като опасен, но ремонт тогава не се е правил. Когато бъде свалена и последната част от стоманобетонната конструкция, на мястото ще бъде възстановен войнишкия мемориал на първи и шести пехотни полкове.", "date": "2017.07.08", "title": "Демонтираха още елементи от паметника до НДК"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B1%D1%80%D0%B0%D0%B4%D1%8A%D1%80%D0%BA%D0%B0%D1%82%D0%B0-%D0%B7%D0%B0%D1%80%D0%B0-%D0%BF%D0%BE%D0%BA%D0%B0%D0%B7%D0%B0-%D1%81%D0%B5%D0%BA%D1%81%D0%B8-%D0%B4%D1%83%D0%BF%D0%B5-%D0%B2-%D1%82%D0%B0%D0%B9%D0%BB%D0%B0%D0%BD%D0%B4-%D1%81%D0%B5%D0%BA%D1%81%D0%B8-%D1%81%D0%BD%D0%B8%D0%BC%D0%BA%D0%B8-18-news673485.html", "text": "31-годишната Светлозара Трендафилова, известна повече като Зара от „Биг Брадър“, показа сочно дупе от тайландския о. Пукет. Брюнетката припича телеса по екзотичните плажове с мъжа си – австралиеца Ерик Уотсън. Говори се, че двамата усилено работят по въпроса за бебе и може би ще се опитат да го заченат на екзотичното място, пише столичен седмичник. Впечатление прави, че Зара в момента е в разцвета си и непрекъснато се разхубавява. Усилено тренира и резултатите са на лице и фигурата й е безупречна, коментират в социалните мрежи.", "date": "2017.07.08", "title": "ГОРЕЩО! Брадърката Зара показа секси дупе в Тайланд (СЕКСИ СНИМКИ 18+)"}
{"url": "http://pik.bg/%D1%80%D0%B5%D0%BA%D1%81-%D1%82%D0%B8%D0%BB%D1%8A%D1%80%D1%81%D1%8A%D0%BD-%D0%BD%D0%B5-%D0%BD%D0%B8-%D0%BE%D1%81%D1%82%D0%B0%D0%B2%D0%B0%D1%82-%D0%BC%D0%BD%D0%BE%D0%B3%D0%BE-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D0%B8-%D0%B0%D0%BA%D0%BE-%D0%BD%D0%B0%D1%82%D0%B8%D1%81%D0%BA%D1%8A%D1%82-%D1%81%D1%80%D0%B5%D1%89%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D1%81%D0%B5-%D0%BF%D1%80%D0%BE%D0%B2%D0%B0%D0%BB%D0%B8-news673535.html", "text": "Държавният секретар на САЩ Рекс Тилърсън заяви, че няма да има много останали възможности по Северна Корея, ако мирният натиск на САЩ не успее да спре ядрената и ракетната програми на Пхенян, предаде Reuters. „Не сме загубили надежда“, заяви Тилърсън и добави, че методът за действие на САЩ чрез засилване на натиска спрямо Северна Корея със санкции изисква търпение. „Наричам това кампания за мирен натиск. Това е кампания, която да ни доведе до мирно разрешаване на въпроса, защото, ако се провали, няма да имаме много останали възможности. Тя изисква добре преценено увеличаване на натиска“, посочи държавния секретар, предава \"Фокус\". Той посочи, че по време на срещата си в Хамбург президентите на Русия и на САЩ Владимир Путин и Доналд Тръмп са имали различни мнения относно справянето с оръжейната програма на КНДР. „Руснаците гледат на това малко по различно от нас, затова ще продължил м дискусиите и ще искаме от тях да правят повече. Русия има икономическа дейност в Северна Корея“, смята Тилърсън.", "date": "2017.07.08", "title": "Рекс Тилърсън: Не ни остават много възможности, ако натискът срещу Северна Корея се провали"}
{"url": "http://pik.bg/%D1%81%D0%B5%D1%80%D0%B3%D0%B5%D0%B9-%D0%BB%D0%B0%D0%B2%D1%80%D0%BE%D0%B2-%D0%B7%D0%B0%D1%8F%D0%B2%D0%B8-%D1%87%D0%B5-%D1%81%D1%80%D0%B5%D1%89%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D0%B8-%D0%BD%D0%B0-%D1%80%D1%83%D1%81%D0%B8%D1%8F-%D0%B5-%D0%B1%D0%B8%D0%BB%D0%B0-%D0%BC%D0%BD%D0%BE%D0%B3%D0%BE-%D0%BA%D0%BE%D0%BD%D0%BA%D1%80%D0%B5%D1%82%D0%BD%D0%B0-news673536.html", "text": "Руският външен министър Сергей Лавров заяви, че беседата между президентите на Русия и на САЩ Владимир Путин и Доналд Тръмп е била много конкретна, потвърдено е, че президентите се ръководят от националните си интереси, предаде ТАСС. „Беседата бе много продължителна и много конкретна. Усещам, че се потвърди, че президентите – и руския, и американския се движат преди всичко от интересите на своите страни и разбират тези интереси преди всичко за това, че да търсят взаимноизгодни договорености и да не се опитват да разиграват конфронтационни сценарии, да не се опитват да създават проблеми“, посочи Лавров. Той отбеляза, че атмосферата по време на срещата между Путин и Тръмп е била конструктивна, предава \"Фокус\". „Имаше разбиране, че всяка страна може да следва своите национални интереси по-ефективно, ако си взаимодействаме, ако търсим баланс в интересите си и да се стремим към стабилизация на обстановката на различни места по света“, добави руският външен министър. „Конкретно те обсъдиха и Сирия, и Украйна, и Корейския полуостров, и киберсигурността и цяла редица други въпроси. Договориха се за редица конкретни неща“, посочи Лавров.", "date": "2017.07.08", "title": "Сергей Лавров заяви, че срещата между президентите на САЩ и на Русия е била много конкретна"}
{"url": "http://pik.bg/%D1%85%D0%B0%D0%BC%D0%B1%D1%83%D1%80%D0%B3%D1%81%D0%BA%D0%B0%D1%82%D0%B0-%D1%84%D0%B8%D0%BB%D1%85%D0%B0%D1%80%D0%BC%D0%BE%D0%BD%D0%B8%D1%8F-%D1%81%D0%B2%D0%B8%D1%80%D0%B8-%D0%B7%D0%B0-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D0%B3-20-news673532.html", "text": "Концертът на филхармонията на Хамбург за лидерите на страните от Г-20, чиято годишна среща на върха се провежда в северния германски град, бе забавен, предаде ДПА. Причината е първата среща между президентите на САЩ и Русия, Доналд Тръмп и Владимир Путин, която продължи с около час и половина повече от предвиденото. Хамбургската филхармония свири за лидерите на двадесетте големи икономики Деветата симфония от Бетховен. Ръководителите на Г-20 бяха посрещнати в новата концертна зала в северния германски град, Елбфилхармони, която бе открита през януари, от нейния директор Кристоф Либен-Зойтер. Лидерите от Голямата двадесеторка, включително германският канцлер Ангела Меркел и американският президент Доналд Тръмп, пристигнаха в залата въпреки съпътстваните от насилие протести срещу срещата. Хиляди демонстранти се опитаха да препречат пътя към Елбфилхармони. Полицията бе принудена да използва сълзотворен газ срещу протестни групи.", "date": "2017.07.08", "title": "Хамбургската филхармония свири за лидерите на Г-20"}
{"url": "http://pik.bg/9-%D0%BB%D0%B8%D1%87%D0%BD%D0%B8-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%BF%D0%BE%D0%B4%D0%B5%D0%BB%D1%8F%D1%88-%D1%81-%D0%BD%D0%B8%D0%BA%D0%BE%D0%B3%D0%BE-news673560.html", "text": "Не разправяй наляво и надясно, че не се разбираш с родителите си или най-близките роднини. Никой не гледа с добро око на това, макар и да не знаят точните причини, хората винаги първо съдят Това е нещо, което трябва да остане в семейството и само вие родителите трябва да се справите с този проблем На едни 10 ще прозвучи като неприлично много, за други това е бройката за година и малко. Никой няма да разбере защо сте били с прекалено малко или пък с прекалено много хора. Няма и нужда да знаят ... в леглото. Остави тези пикантни подробности далеч и от най-близките си приятели. Издаването на такива подробности за най-близкия ти човек е близо до предателството Не разтръбяавайте наляво и надясно, че има шанс да се разделите. Понякога вързките претърпяват катарзис, след който се съвземат. Нека другите не остават с впечатлението, че сте нещастни заедно Първо, никой не се интересува точно от такива подробности и второ, кой няма такива неразбирателства? Както физически, така и в характера. Вие сте един отбор и никога не бива да предавате доверието на другия под каквито и да е форми Всеки поне веднъж в живота си е губил много пари под различна форма - лоша инвестиция или измама. Каквото и да ви се е случило, оставете го за себе си, съветва \"Ай Уомън\". ... от всякакъв характер! Знаем колко много интриги има в семейството и как понякога и най-близките не се харесват и говорят зад гърба си, но се въздържайте да споделяте такава информация", "date": "2017.07.08", "title": "9 лични неща, които не трябва да споделяш с никого "}
{"url": "http://pik.bg/%D1%81%D0%B5%D0%BB%D0%B5%D0%BA%D1%86%D0%B8%D1%8F-%D0%B2-%D0%BB%D0%B5%D0%B2%D1%81%D0%BA%D0%B8-%D0%BE%D1%87%D0%B0%D0%BA%D0%B2%D0%B0%D1%82-%D0%BF%D0%BE%D0%BD%D0%B5-%D0%BE%D1%89%D0%B5-%D0%B5%D0%B4%D0%B8%D0%BD-%D0%BD%D0%BE%D0%B2-%D0%BF%D1%80%D0%B5%D0%B4%D0%B8-%D0%BF%D1%8A%D1%80%D0%B2%D0%B8%D1%8F-%D0%BC%D0%B0%D1%87-%D1%81-%D1%85%D0%B0%D0%B9%D0%B4%D1%83%D0%BA-news673559.html", "text": "Селекцията на Левски продължава с пълна сила, съобщава Тема Спорт. Според информацията „сините“ очакват поне още едно лятно попълнение до средата на следващата седмица, като има вариант играчът дори да бъде уреден с права още за мачовете срещу хърватския Хайдук от втория предварителен кръг на турнира Лига Европа. Както е известно първият двубой е в Сплит идният четвъртък. От треньорския щаб на Левски държат да бъдат взети централен защитник и крило. Левски вече може да се похвали с десет нови през това лято. Това са вратарят Александър Любенов, бековете Милош Цветкович и Иван Горанов, халфовете Георги Ангелов, Васил Панайотов, Антонио Вутов, Нелуц Рошу и Жорди Гомес, и нападателите Жуниор Мапуку и Серджиу Буш. Очаква се до юни клубът да се раздели и с крилото Франсис Нар. Една от опциите пред него е да поеме към Черно море.", "date": "2017.07.08", "title": "Селекция! В Левски очакват поне още един нов преди първия мач с Хайдук"}
{"url": "http://pik.bg/%D1%83%D0%B6%D0%B0%D1%81-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%B2%D0%B5%D1%87%D0%B5-%D1%81%D0%B0-92-news673562.html", "text": "Броят на жертвите, загинали от началото на протестите във Венецуела срещу управлението на президента Николас Мадуро достигна 92-ма души, съобщи директорът на неправителствената организация „Венецуелски наказателен форум“ Арфредо Ромеро в личня си профил в „Инстаграм“. „Броят на убитите в протестите от 1 април насам е 69 човека. Общият брой загинали в рамките на протестите, отчитайки и жертвите на грабежи, сблъсъци и инциденти на барикадите,  достига до 92 човека“, написа Ромеро. В последните официални данни генералният прокурор на Венецуела Луис Ортега Диас обяви за общо 90 жертви. Ромеро уточни, че по-голямата част от жертвите са протестиращи, загинали в резултат на действията на силите за безопасност или убити от военизираните проправителствени формирования. Протестите във Венецуела започнаха в началото на април.", "date": "2017.07.08", "title": "Ужас! Жертвите на протестите във Венецуела вече са 92"}
{"url": "http://pik.bg/%D0%BD%D0%B0-%D0%B1%D0%B0%D1%80%D0%B8%D0%BA%D0%B0%D0%B4%D0%B0%D1%82%D0%B0-%D0%BD%D0%B0%D0%B4-200-%D0%BF%D0%BE%D0%BB%D0%B8%D1%86%D0%B0%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%B0-%D0%BF%D0%BE%D0%B2%D0%B5%D1%87%D0%B5-%D0%BE%D1%82-100-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D0%BD%D1%82%D0%B8-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-news673564.html", "text": "Най-малко 200 полицейски служители са ранени, а повече от 100 демонстранти са арестувани по време на поредните протести в Хамбург срещу срещата на Г-20, съобщиха от полицията в Хамбург в профила си в „Туитър“, цитирани от Би Ти Ви. При сблъсъците, в които са се включили над 15 хил. души, са пострадали близо 200 полицаи. Няма данни за ранените демонстранти. От местната полиция са поискали подкрепления от над 900 полицаи от други градове, за да овладеят положението в Хамбург. Организаторите на протестите определиха акцията си като успех. „Полицията ни би и ни атакува със сълзотворен газ и водни оръдия, но въпреки непропорционалното насилие от страна на властите, ние не се предадохме. Можем да приемем този ден като наш общ успех”, заяви представителят на антиглобалисткото движение „Блок Г-20” Кристиан Бланк за в. „Хамбургер моргенпост”", "date": "2017.07.08", "title": "На барикадата! Над 200 полицаи са ранени, а повече от 100 демонстранти са задържани по време на протестите в Хамбург"}
{"url": "http://pik.bg/%D0%BF%D1%80%D0%B5%D0%B7-%D1%83%D0%B8%D0%BA%D0%B5%D0%BD%D0%B4%D0%B0-%D1%81%D1%83%D0%BF%D0%B5%D1%80-%D0%B2%D1%80%D0%B5%D0%BC%D0%B5-%D0%BD%D0%BE-%D0%B8-%D0%BC%D0%B0%D0%BB%D0%BA%D0%BE-%D0%B4%D1%8A%D0%B6%D0%B4-%D0%B5%D1%82%D0%BE-%D0%BA%D1%8A%D0%B4%D0%B5-%D1%89%D0%B5-%D0%BF%D1%80%D0%B5%D0%B2%D0%B0%D0%BB%D0%B8-news673555.html", "text": "Времето днес ще бъде предимно слънчево. След обяд над планините ще се развива купеста облачност, но само на отделни места ще превали краткотрайно, съобщават от Националния институт по метеорология и хидрология (НИМХ) при Българската академия на науките (БАН). Преди обяд в Източна България ще духа до умерен южен вятър, който след обяд ще отслабне. Температурите ще се повишат и максималните ще са предимно между 30° и 35°. Атмосферното налягане е малко по-високо от средното за месец юли – слабо ще се понижи. По Черноморието ще е предимно слънчево. Ще духа слаб до умерен вятър от юг-югоизток. Максималните температури ще са 25-29°. Температурата на морската вода е 23-26°. Преди обяд вълнението на морето ще е 2 бала, след обяд ще се усили до 3. Над планините ще е предимно слънчево. След обяд ще има временни увеличения на облачността и на отделни места ще превали краткотрайно. Ще духа умерен по високите и открити части до силен северозападен вятър. Максималната температура на височина 1200 метра ще е около 25°, на 2000 метра – около 17°. Фокус", "date": "2017.07.08", "title": "ПРЕЗ УИКЕНДА! Супер време, но и малко дъжд. Ето къде ще превали"}
{"url": "http://pik.bg/%D1%82%D0%B0%D0%BF%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BE%D0%BA%D0%BE%D0%BB%D0%BE%D0%B2%D1%80%D1%8A%D1%81%D1%82%D0%BD%D0%BE%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D0%BF%D1%80%D0%B8-%D1%81-%D0%BC%D1%80%D0%B0%D0%BC%D0%BE%D1%80-%D0%B5-%D0%B7%D0%B0%D1%82%D1%80%D1%83%D0%B4%D0%BD%D0%B5%D0%BD%D0%BE-%D0%B7%D0%B0%D1%80%D0%B0%D0%B4%D0%B8-%D0%B0%D0%B2%D0%B0%D1%80%D0%B8%D1%80%D0%B0%D0%BB-%D1%82%D0%B8%D1%80-news673566.html", "text": "Аварирал ТИР затруднява движението по Северната скоростна тангента на Софийски околовръстен път, съобщиха от Агенция пътна инфраструктура (АПИ), цитирани от Би Ти Ви. При разклона за с. Мрамор движението се осъществява само в едната лента. От агенцията напомнят на шофьорите да се движат с повишено внимание и съобразена скорост, спазвайки, указанията на служителите на \"Пътна полиция\".", "date": "2017.07.08", "title": "Тапа! Движението на околовръстното в София при с. Мрамор е затруднено заради аварирал ТИР"}
{"url": "http://pik.bg/%D0%BF%D0%B0%D0%BA-%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%BE%D1%82-42-%D0%BB%D1%8E%D1%88%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news673567.html", "text": "Нови трусове край Македония. Земетресение с магнитуд 4,2 по скалата на Рихтер е регистрирано малко след полунощ. Епицентърът е бил на 11 километра  североизточно от Охрид.  Тридесет минути по-късно е усетен втори трус със сила 2,7. Последвал и трети - с магнитуд 3,7 по Рихтер. От средата на юни в района на Охридското езеро са регистрирани повече от хиляда труса като най-силният -  от пета степен, предизвика леки щети.", "date": "2017.07.08", "title": "ПАК ТРУС! Земетресение от 4,2 люшна Македония"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D0%BC%D0%BB%D0%B0%D0%B4-%D0%BC%D1%8A%D0%B6-%D1%81%D0%B5-%D0%B3%D1%80%D1%8A%D0%BC%D0%BD%D0%B0-%D1%81-%D0%B3%D0%B0%D0%B7%D0%BE%D0%B2-%D0%BF%D0%B8%D1%81%D1%82%D0%BE%D0%BB%D0%B5%D1%82-news673565.html", "text": "36-годишен мъж се е прострелял с газов пистолет в дома си в центъра на Кърджали, съобщава \"Родопи 24\", позовавайки се на отлично осведомени източници. Сигнал за инцидента е подаден около 7,40 часа. Мъжът е транспортиран в болницата в областния град с наранявания в областта на главата. Простреляният живеел заедно с родителите си в района на Общината и полицията. Все още не са ясни мотивите за решението му.", "date": "2017.07.08", "title": "ТРАГЕДИЯ В КЪРДЖАЛИ! Млад мъж се гръмна с газов пистолет "}
{"url": "http://pik.bg/%D0%B4%D0%BE%D0%B3%D0%BE%D0%B2%D0%BE%D1%80%D0%BA%D0%B0-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-%D0%B8%D0%B7%D0%BF%D1%80%D0%B5%D0%B2%D0%B0%D1%80%D0%B8-%D1%87%D0%B5%D0%BB%D1%81%D0%B8-%D0%B7%D0%B0-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%D0%B5%D0%B2%D0%B5%D1%80%D1%82%D1%8A%D0%BD-%D1%80%D0%BE%D0%BC%D0%B5%D0%BB%D1%83-%D0%BB%D1%83%D0%BA%D0%B0%D0%BA%D1%83-news673604.html", "text": "Ръководствата на Манчестър Юнайтед и Евертън са се договорили за трансфер на белгийския нападател Ромелу Лукаку в клуба от Манчестър, съобщава сайтът на Манчестър Юнайтед. Според информацията двата клуба са договорили трансферната сума, като предстои играчът да се разбере за личните си условия с ръководството на Манчестър Юнайтед. Сериозен интерес към 24-годишния белгиец проявяваха и от Челси, като Лукаку бе сред основните трансферни цели на лятото за мениджъра на лондонския клуб Антонио Конте. Лукаку игра за Евертън от 2013 година. През последната кампания нападателят изигра 39 мача за отбора от Ливърпул, в които вкара 26 гола.", "date": "2017.07.08", "title": "Договорка! Манчестър Юнайтед изпревари Челси за нападателя на Евертън Ромелу Лукаку"}
{"url": "http://pik.bg/%D0%B5%D0%B4%D0%B8%D0%BD-%D0%B7%D0%B0%D0%B3%D0%B8%D0%BD%D0%B0%D0%BB-%D0%B8-22-%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D1%81%D0%B3%D1%80%D0%B0%D0%B4%D0%B0%D1%82%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%84%D0%B8%D0%BD%D0%B0%D0%BD%D1%81%D0%B8%D1%82%D0%B5-%D0%BD%D0%B0-%D1%81%D0%B0%D0%BB-news673571.html", "text": "Една  жена е загинала, а други 22-ма души са пострадали при голям пожар в сградата на Министерството на финансите на Салвадор, съобщава  Salvador Times. Според информацията огънят е тръгнал от четвъртия етаж на сградата от късо съединените. Жертвата е 57-годишна жена, която е работила като секретарка към местния профсъюз. Тя е починала от сериозни изгаряния. Мъж е скочил през прозорец на сградата на покрива на съседна постройка, като е счупил и двата си крака. Осем души от 22-мата пострадали, са с по-сериозни изгаряния. От сградата са били евакуирани около 50 човека. Огънят е бил овладян.", "date": "2017.07.08", "title": "Един загинал и 22-ма пострадали при пожар в сградата на Министерството на финансите на Салвадор"}
{"url": "http://pik.bg/%D0%B0%D0%BA%D1%86%D0%B8%D1%8F-%D1%81%D0%B5%D0%B4%D0%B5%D0%BC-%D0%B0%D0%BA%D1%82%D0%B8%D0%B2%D0%B8%D1%81%D1%82%D0%B8-%D0%BD%D0%B0-%E2%80%9E%D0%B3%D1%80%D0%B8%D0%B9%D0%BD%D0%BF%D0%B8%D0%B9%D1%81%E2%80%9C-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B2-%D1%87%D0%B8%D0%BA%D0%B0%D0%B3%D0%BE-news673572.html", "text": "Седем активисти на „Грийнпийс“ бяха арестувани от полицията в Чикаго заради плакат, който бе опънат на „Тръмп Тауър“ с призив за съпротива срещу политиката на американския президент Доналд Тръмп, съобщава електронното издание Лайф. На фасадата на Кулата се появи плакат с надпис: „Съпротивлявай се, защитавай“. Малко след това бяха задържани седем активисти на „Грийнпийс“. „Администрацията на Тръмп атакува нашето движение и планетата ни. Ще се съпротивляваме на това!“, се посочва в съобщение на американското подразделение на „Грийнпийс“ в „Туитър“ във връзка с акцията.", "date": "2017.07.08", "title": "Акция! Седем активисти на „Грийнпийс“ арестувани в Чикаго"}
{"url": "http://pik.bg/%D0%BA%D0%B0%D0%BA%D0%B2%D0%B8-%D1%81%D1%82%D0%B0%D0%BD%D0%B0%D1%85%D0%B0-%D0%B4%D0%B5%D1%86%D0%B0%D1%82%D0%B0-%D0%BD%D0%B0-%D0%B2%D0%B0%D1%81%D0%BA%D0%BE-%D0%BA%D1%80%D1%8A%D0%BF%D0%BA%D0%B0%D1%82%D0%B0-news673605.html", "text": "Децата на Васко Кръпката в искрен разговор с Ива Софиянска. Боян е барабанист, а Василена избира рисуването. \"Израснахме по митинги и барикади. Имаме много готино семейство\", разказва Василена. \"От доста малки сме били по концерти\", допълва брат й. Той определя баща си като \"символ на свободата и на свободния дух\". \"Всички питаха татко - ще правиш ли сина си музикант? А той ни остави сами да изберем. Брат ми сам избра барабаните, аз сама избрах рисуването\", разказва дъщерята на Кръпката. Боян за пръв път хваща палките на 8 години, на 9 свири с баща си на концерт. Естествено - \"Нека бъде светлина\". След гимназията завършва Музикалната академия. Свири със своя група и вече имат издадени четири албума. Сестра му пък завършва Художествената гимназия, след това Художествената академия. По-късно заминава за САЩ. За съжаление, родителите не успяват да присъстват на сватбата. Но пък имат пряка виртуална връзка по скайп през цялото време. Кумуват им Боби, братът на Василена и Милена Славова. Василена е била 8 години в САЩ, но решава да се върне в България, защото й липсва семейството. Със съпруга си американец те са у нас. \"Мислим да си отворим клуб. Ние със съпруга ми имаме опит, пък и тати винаги е мечтаел да си има клуб\", споделя дъщерята на Кръпката.", "date": "2017.07.08", "title": "Какви станаха децата на Васко Кръпката "}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D1%82%D0%B8%D0%B4%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B7%D0%B0-%D0%BA%D0%BE%D0%BD%D1%82%D1%80%D0%BE%D0%BB%D0%B5%D0%BD-%D0%BF%D1%80%D0%B5%D0%B3%D0%BB%D0%B5%D0%B4-%D0%BD%D0%BE-%D0%B2%D0%BD%D0%B5%D0%B7%D0%B0%D0%BF%D0%BD%D0%BE-%D0%BF%D0%BE%D1%87%D0%B8%D0%BD%D0%B0-news673603.html", "text": "Правителството на Кения обяви, че министърът на вътрешните работи Джоузеф Нкайсери е починал в болница в Найроби, предадоха световни медии. Бившият офицер, който бе на 68 години, оглавяваше Министерството на вътрешните работи на Кения от 2014 година, уточнява \"Фокус\". Нкайсери почина няколко часа след приемането си в болницата за контролен преглед.", "date": "2017.07.08", "title": "Министър отиде в болница за контролен преглед, но внезапно почина"}
{"url": "http://pik.bg/%D0%BF%D0%BE%D0%B4-%D0%BA%D0%BE%D0%BD%D1%82%D1%80%D0%BE%D0%BB-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%87%D0%B0%D1%81-%D0%B8-%D0%BC%D0%B0%D1%81%D0%B8%D1%80%D0%B0%D0%BD%D0%BE-%D0%B2%D0%BE%D0%B5%D0%BD%D0%BD%D0%BE-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B8%D0%B5-%D0%B2-%D0%BA%D0%B0%D1%88%D0%BC%D0%B8%D1%80-news673568.html", "text": "Полицията в Индия наложи полицейски час,  спря интернета и разположи хиляди войници в Кашмир, предава AFP, цитирана от Фокус. Това се случва, след като конфликтната зона се готви за отбелязването на годишнина от смъртта на известен бунтовнически лидер. Жителите на региона заявиха, че рестрикциите за движение, са едни от най-строгите, които са виждали. С наближаването на годишнината, индийските власти разположиха хиляди военни в Кашмир, който е едно от най-милитаризираните места на планетата. Властите се притесняват, че може да избухнат безредици и насилие.", "date": "2017.07.08", "title": "Под контрол! Полицейски час и масирано военно присъствие в Кашмир"}
{"url": "http://pik.bg/%D1%81%D0%BB%D0%B5%D0%B4-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D1%81-%D0%B4%D0%BE%D0%BA%D1%82%D0%BE%D1%80-%D0%B0%D0%BB%D0%B1%D0%B5%D0%BD%D0%B0-%D0%B3%D0%B0%D0%B3%D0%BE%D0%B2%D0%B0-%D0%B4%D0%B8%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%B0-%E2%80%9E%D1%88%D0%B5%D0%B9%D0%BD%D0%BE%D0%B2%D0%BE%E2%80%9C-%D1%82%D0%BE%D0%B2%D0%B0-%D0%B5-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-news673608.html", "text": "„Нападението над д-р Албена Гагова не е обичайно, затова го определям като тероризъм. Напомни ми за избиването на карикатуристите от „Шарли ебдо”. Това заяви в предаването на Би Ти Ви „Тази събота” д-р Румен Велев, директор на болница „Шейново”, където мъж преби акушер-гинеколог. „Необичайното в този случай е, че агресията идва не след неуспешно лечение, а след най-радостното събтие в живота на човек – раждането на детето му“, допълва доктор Велев. На 1 юли пациентка на д-р Албена Гагова ражда здраво бебе. Бащата Владимир Стоянов твърди, че се занимава с генетични изследвания и настоява да получи плацентата на новороденото. По-късно една от акушерките намира д-р Гагова в безпомощно състояние. Лекарката няма спомен за инцидента. Тя е със счупен нос, комоцио, разкъсана устна и множество наранявания. Колегите й са в шок. Владимир Стоянов, известен още като Владо Плацентата, е обвинен за нападението. Той отрича и твърди, че никой няма доказателства за вината му. „Присъдата в този случай е много важна – присъдата не е само наказание, тя е и възможност за  осъдения да преосмисли своята грешка и най-вече да се поправи”, категоричен е директорът на „Шейново”. Доктор Велев се е запознал с обвинения за побоя Владимир Стоянов три месеца преди инцидента. Той искал да прави презентация пред бременните, които посещавали училището за родители в „Шейново”, за ползите от стволовите клетки. Велев отказал, защото целта на училещото не е да се правят презентации с комерсиална цел. Директорът на „Шейново” напомни, че в България има специален режим за извличане на стволови клетки от плацента – извършва се в лицензирани лаборатории и се контролира от Агенцията за трансплантации. Неизползваните плаценти се унищожават като биологичен отпадък, защото могат да са опасни – да носят зарази.", "date": "2017.07.08", "title": "След инцидента с доктор Албена Гагова! Директорът на „Шейново“: Това е тероризъм"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%BF%D1%83%D1%82%D0%B8%D0%BD-%D0%B8-%D0%B5%D1%80%D0%B4%D0%BE%D0%B3%D0%B0%D0%BD-%D0%B2-%D1%85%D0%B0%D0%BC%D0%B1%D1%83%D1%80%D0%B3-news673617.html", "text": "Срещата между президентите на Русия и Турция Владимир Путин и Реджеп Ердоган, която е в рамките на събирането на Г-20 в Хамбург, е започнала преди минути, съобщава Anadolu Agency, цитирана от Фокус. Към разговорите между двамата са се присъединили и външните министри на двете страни Сергей Лавров и Мевлют Чавушоглу.", "date": "2017.07.08", "title": "Започна срещата между Путин и Ердоган в Хамбург"}
{"url": "http://pik.bg/%D0%BE%D1%89%D0%B5-%D1%82%D1%80%D0%B8%D0%BC%D0%B0-%D1%81%D1%82%D0%B0%D0%BD%D0%B0%D1%85%D0%B0-%D0%BA%D1%83%D1%80%D0%B1%D0%B0%D0%BD-%D0%BD%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-news673609.html", "text": "МВР= Един от пострадалите е с опасност за живота. В столицата са регистрирани 1 тежко и 145 леки пътни инцидента, при които е ранен един човек. Трима са загинали, а 19 са ранени при 21 тежки катастрофи в страната през изминалото денонощие. Това съобщиха от пресцентъра на От началото на годината жертвите на пътя са 290, а ранените - 3929.", "date": "2017.07.08", "title": "Още трима станаха курбан на войната по пътищата!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D1%81-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B2%D1%82%D0%BE%D1%80%D0%B0%D1%82%D0%B0-%D1%81%D1%82%D0%B5%D0%BD%D0%BE%D0%B3%D1%80%D0%B0%D0%BC%D0%B0-%D0%B7%D0%B0-%D0%BA%D1%82%D0%B1-%D0%BE%D1%80%D0%B5%D1%88%D0%B0%D1%80%D1%81%D0%BA%D0%B8--news673613.html", "text": "Политиците трябваше по някакъв начин да успокоим народа въпреки провала на БНБ и неговото ръководство . Това каза Росен Плевнелиев, президент на Р България в периода 2012-2017 г., пред \"Дарик радио\" във връзка с втората стенограма от разговорите за КТБ през 2014 г. „На тези консултации вие виждате, че нямаше как ние да диктуваме на независимия орган – управител и управителен съвет на БНБ кога точно и какво да направят. Ние единствено може да се придържаме към права и процедури. БНБ след това месеци наред не предприе необходимите действия. Ние очаквахме да отворят банката след 2-3 седмици и търсехме готовност как да се финансира по един справедлив възстановяването на парите на хората по закон до 100 хил. евро, същевременно агонията на тази банка беше продължена и това няма нищо общо нито с решение на политическите лидери, нито с тези консултации“, коментира Плевнелиев. Той отбеляза, че тези консултации са политически. „Ние не можем и не бива да изземваме функции на компетентните институции. Това, че БНБ каза, че (банката) ще отвори на 21-ви (юли 2014 г.) и не отвори, е техен проблем“, заяви Плевнелиев и добави, че е събрал политиците в огромното си притеснение, че това, което гуверньорът на БНБ Иван Искров е обещал, няма да се случи и ще има непредвидими последици след това за хората. Според него няма да бъдем толкова развити и богати, колкото ни се иска, докато „не си оправим регулаторите, които да бъдат независими и които да могат да гарантират правила за всички“. „Самият Искров бягаше отговорност, но не отвъд БНБ, а прехвърляйки я на други членове на БНБ“, заяви Плевнелиев. Той бе категоричен, че управителният съвет на БНБ са хората, които носят отговорността за всичко, което се случва в КТБ. „Там има одитори, как така БНБ не проверява да ли са фалшиви данните“, попита бившият държавен глава. „Специалното в тези две консултации беше, че хората бяха на улиците. Теглеха парите от банковите си сметки в не една банка. Изтеглиха се над 800 млн. лв. за един ден. Това беше изключително опасно положение, в което можехме да сринем цялата си икономика и цялата си държава и да се върнем 20 години назад. Затова беше толкова важно да се внимава какво ще се каже и какво няма да се каже“, каза още Плевнелиев. „Да си дадем сметка за по-голямата картина. Тогава, през 2014 г. правителството на Орешарски колабираше. Орешарски позна всички задни входове на софийските сгради. Нямаше никакво доверие и правителството си замина. Междувременно коалиционният партньор – ДПС вече беше разклатил тотално това правителство. Самият аз като президент бях в окото на бурята. Представете си, от една страна правителството пада, парламентът си отива. Няма никакво доверие между политическите партии. Същевременно се срива банка, ръководството на БНБ не се ползва с никакво доверие от народа и президентът е отново сам за пореден път. Аз не знаех какъв ще е размерът и какви ще са последствията от фалита на тази банка, а може би и на други и нямах никакви гаранции. Служебното правителство нямаше парламент, който да реагира бързо и да го подкрепи“, коментира още той. Плевнелиев препотвърди позицията си заяви, че след публикуването на стенограмата от разговорите за КТБ оттук нататък всеки политик ще ходи в президентската институция с друга подготовка и по друг начин. „Те ще знаят, че всяка стенограма във всеки един момент по различни съображения може да бъде разсекретена, което означава, че не бива да очакваме оттук нататък честен дебат по същество в тази институция, което е жалко“, коментира той.", "date": "2017.07.08", "title": "ИЗВЪНРЕДНО В ПИК! Плевнелиев с емоционален коментар за втората стенограма за КТБ: Орешарски позна всички задни входове на софийските сгради"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%BA%D0%B0%D0%BD%D0%B4%D0%B0%D0%BB%D0%B8-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D1%8F-%D0%B8-%D1%81%D1%8A%D0%BA%D1%80%D0%B0%D1%89%D0%B5%D0%BD%D0%B8%D1%8F-%D0%B2-%D1%81%D0%BC%D0%B3-15-%D1%83%D1%87%D0%B8%D1%82%D0%B5%D0%BB%D0%B8-%D1%81%D0%B0-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0-news673616.html", "text": "Скандали, уволнения и съкращения в Софийската математическа гимназия (СМГ)! 15 учители са на улицата! Екшънът се е разиграл в края на миналата седмица. Един учител е уволнен, а на други 14 не са им подновени договорите. За това алармираха ПИК гневни родители. Според информацията ни става въпрос за млади учители, които са били на срочни договори от 1 година и сега не са им подновени. Гневни родители са събрали подписка в защита на учителите, която в понеделник ще бъде внесена в различни институции. Очакват се и протести в защита на уволнените. В момента директорът Антони Стоянов е в отпуска, като негов заместник е натоварен с неприятната задача да съобщава лошите новини, споделят гневните родители.", "date": "2017.07.08", "title": "ИЗВЪНРЕДНО В ПИК! Скандали, уволнения и съкращения в СМГ! 15 учители са на улицата!"}
{"url": "http://pik.bg/%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B3-20-%D1%81%D0%B0%D1%89-%D0%B3%D0%BE%D1%82%D0%BE%D0%B2%D0%B8-%D0%BD%D0%B0-%D0%BA%D0%BE%D0%BC%D0%BF%D1%80%D0%BE%D0%BC%D0%B8%D1%81%D0%B8-%D0%B7%D0%B0-%D1%81%D0%B2%D0%BE%D0%B1%D0%BE%D0%B4%D0%BD%D0%B0%D1%82%D0%B0-%D1%82%D1%8A%D1%80%D0%B3%D0%BE%D0%B2%D0%B8%D1%8F-%D0%B8-%D0%BF%D1%80%D0%BE%D1%82%D0%B5%D0%BA%D1%86%D0%B8%D0%BE%D0%BD%D0%B8%D0%B7%D0%BC%D0%B0-news673606.html", "text": "Съединените щати са готови на компромиси по въпросите за свободни търговски отношения и протекционизма при изготвянето на заключителната декларация за срещата на Г-20 в Хамбург, съобщава агенция  DPA, като се позовава на дипломатически източници. В заключителния документ, както се очаква, ще бъде потвърдена „подкрепа за свободната търговия“ и „отказ от протекционизма“. Тези въпроси до последно са предизвиквали остри разногласия между Съединените щати и остналите участници в Г-20.", "date": "2017.07.08", "title": "На срещата на Г-20: САЩ готови на компромиси за свободната търговия и протекционизма"}
{"url": "http://pik.bg/%D0%BD%D0%B8%D0%BD%D0%BE%D0%B2%D0%B0-%D0%BF%D0%B0%D0%BA-%D1%81%D0%BA%D0%BE%D1%87%D0%B8-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D1%8F%D0%BA%D0%BE%D0%B9-%D0%B2%D0%B8%D0%B6%D0%B4%D0%B0%D0%BB-%D0%BB%D0%B8-%D0%B5-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%B4%D0%BE%D0%B1%D1%80%D0%BE%D1%81%D1%8A%D1%81%D0%B5%D0%B4%D1%81%D1%82%D0%B2%D0%BE-%D1%81-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news673636.html", "text": "Договорът за добросъседство би дал друг тон на Балканите. Подкрепяме усилията да се подпише този договор. Това каза лидерът на БСП Корнелия Нинова за Договора за добросъседство между Македония и България, цитирана от \"Дарик\". „По време на срещата ни със Зоран Заев го подкрепихме в усилието му да подобри отношенията с България. Години наред отношенията са ледени. Той иска да подобри тези отношения и да ги направи добросъседски. Мисля, че целият регион ще има полза от това“, обясни тя. „Имам въпрос, който задавах и на парламентарен контрол - някой виждал ли е този договор? Чели ли сте го, защото ние не сме“, коментира Корнелия Нинова. „Изведнъж стана такава суматоха и дандания за този договор, а никой не го е виждал, на какви езици е написан и какво пише вътре“, посочи лидерът на БСП. По думите ѝ няма нищо лошо в това България и Македония да празнуват заедно празници. „Едни експерти казаха, че в договора няма запис за обща история. Други твърдят, че има. Нали няма да си губим времето да разсъждаваме хипотетично, да прочетем договора“, обясни Корнелия Нинова. „Нека г-н Борисов го внесе в парламента, искаме да го видим. Иначе ще си вървим на хипотези и спорове“, каза още тя.", "date": "2017.07.08", "title": "Нинова пак скочи на Борисов: Някой виждал ли е договора за добросъседство с Македония?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%BC%D0%B5%D0%B6%D0%B4%D1%83-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BD%D0%B8%D0%BD%D0%BE%D0%B2%D0%B0-%D1%80%D0%B0%D1%81%D1%82%D0%B5-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0%D0%BF%D0%B8%D1%81%D0%B0-%D0%BD%D0%BE%D0%B2%D0%BE-%D0%BF%D0%B8%D1%81%D0%BC%D0%BE-%D0%B4%D0%BE-%D1%81%D0%BE%D1%86%D0%B8%D0%B0%D0%BB-news673659.html", "text": "Министър-председателят Бойко Борисов изпрати ново писмо до председателя на БСП Корнелия Нинова във връзка със споровете между двамата за Македония. Ето и позицията на премиера относно Договора за добросъседство с Македония:", "date": "2017.07.08", "title": "ИЗВЪНРЕДНО! Напрежението между Борисов и Нинова расте! Премиерът написа ново писмо до социалистката заради Македония"}
{"url": "http://pik.bg/%D0%BE%D0%BF%D0%B0%D1%81%D0%B5%D0%BD-%D1%81%D0%BF%D0%B8%D1%81%D1%8A%D0%BA-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D1%81%D1%82%D0%B5-%D0%BF%D0%BE%D0%B4%D0%BE%D0%B7%D0%B8%D1%80%D0%B0%D0%BB%D0%B8-%D1%87%D0%B5-%D1%82%D0%B5%D0%B7%D0%B8-%D1%85%D1%80%D0%B0%D0%BD%D0%B8-%D1%81%D0%B0-%D0%BE%D1%82%D1%80%D0%BE%D0%B2%D0%BD%D0%B8-news673580.html", "text": "Има храни и подправки, които консумираме редовно, а дори не подозираме, че някои от тях са наистина опасни за нашето здраве. Ето няколко такива и се замислете сериозно, когато следващия път последнете към някоя от тях. Гъби Гъбите са изключително вкусни и полезни като самостоятелно ястие (например с масло и подправки) или като гарнитура. Консумираме ги заради хранителната им стойност, която е сходна с тази на месото, а и най-вече заради вкуса. Лошата новина е, че у нас се срещат едни от най-отровните гъби в света – бялата и зелената мухоморка. А и знаем, че абсолютно всяка ядлива гъба има отровен двойник и понякога дори познавачи не могат да различат коя коя е. Освен от отровни гъби човекът може да пострада и от ядливите видове, ако са престояли дълго време. Бадеми Идеални са като ядки към някой коктейл в петък вечер, нали? В много страни продажбата на сурови горчиви бадеми е забранена, защото те съдържат цианид. Отровата обаче се унищожава след топлинна преработка, така че сериозно препоръчваме да ги консумирате печени. Бразилски орех Изключително са вкусни, но ги смятат за най-радиоактивната храна. Самото растение буквално изсмуква радиацията от земята. Диетолозите съветват да не се консумират повече от 200 грама седмично, иначе може да повлияе негативно на храносмилателния тракт. Банан Всъщност малко хора знаят, че и бананите са радиоактивни. За да се разболеем от лъчева болест обаче, трябва да изядем повече от пет милиона банана, което надали се случва на хора, които не се хранят практически само с банани. Индийско орехче Няма нищо лошо да използваме малки дози от него като подправка. В големи дози обаче то има въздействие като на силен халюциноген. И това не е всичко - може да предизвика смърт, ако екстракт от него се инжектира венозно. В миналото е използвано за предизвикване на аборти. Така че имайте предвид дали бихте го консумирали дори в малки количества, ако сте бременни.", "date": "2017.07.08", "title": "ОПАСЕН СПИСЪК! Никога не сте подозирали, че тези храни са отровни!   "}
{"url": "http://pik.bg/%D0%BD%D0%B0%D1%82%D0%BE%D0%B2%D0%B0%D1%80%D0%B5%D0%BD%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%B7%D0%B0%D0%BA%D1%8A%D1%81%D0%BD%D1%8F-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D1%81%D0%B8-%D1%81-%D0%B2%D0%BB%D0%B0%D0%B4%D0%B8%D0%BC%D0%B8%D1%80-news673645.html", "text": "Президентът на Франция Еманюел Макрон поднесе личните си извинения пред руския лидер Владимир Путин за това, че е закъснял за личната среща между двамата в Хамбург, съобщава РИА Новости. Двамата лидери разговаряха на четири очи по време на срещата на Г-20 в Хамбург. Френският президент оправда закъснението си с това, че се е забавил заради обсъждането на въпроси за климата. „Надявам се, че сега климатът ще се подобри“, прие извинението с усмивка Путин.", "date": "2017.07.08", "title": "Натоварена програма! Президентът на Франция Еманюел Макрон закъсня за срещата си с Владимир Путин"}
{"url": "http://pik.bg/%D0%BD%D0%B0%D0%B4-12-000-%D0%B4%D1%83%D1%88%D0%B8-%D1%81%D0%B5-%D0%B2%D0%BA%D0%BB%D1%8E%D1%87%D0%B8%D1%85%D0%B0-%D0%B2-%D0%BC%D0%B8%D1%80%D0%BD%D0%B0-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D1%8F-%D1%81%D1%80%D0%B5%D1%89%D1%83-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B3-20-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%85%D0%B0%D0%BC%D0%B1%D1%83%D1%80-news673639.html", "text": "На 12 000 души са се включили в мирна демонстрация в центъра на Хамбург срещу срещата на Г-20, която се провежда в града, съобщава РИА Новости. Основният лозунг на протестиращите е „Г-20 – не сте добре дошли!“. Протестиращите носят транспаранти с надписи „Безгранична солидарност вместо Г-20“, „Лидерство на Съединените щати – от герои до нулата“, „Не на Г-20“, „Бежанци, добре дошли“, „Борба срещу расизма“. Както е известно срещата на лидерите на Г-20 се провежда в Хамбург на 7 и 8 юли. От началото на седмицата в града в ход са демонстрации и протести, като при някои от тях се стигна и до сблъсъци между протестиращи и полиция. По последни данни над 200 служители на реда са пострадали досега при тези сблъсъци.", "date": "2017.07.08", "title": "Над 12 000 души се включиха в мирна демонстрация срещу срещата на Г-20 в центъра на Хамбург"}
{"url": "http://pik.bg/%D1%81%D1%83%D0%BF%D0%B5%D1%80-%D0%BD%D0%B0%D0%B3%D0%BB%D0%BE-%D1%83%D0%B4%D1%80%D1%8F%D1%82-%D0%BD%D0%B8-%D0%BD%D0%B0-%D0%BD%D0%B0%D0%B9-%D0%B5%D0%B2%D1%82%D0%B8%D0%BD%D0%B8%D1%8F-%D0%BF%D0%BB%D0%B0%D0%B6-%D0%BD%D0%B5%D1%81%D1%82%D0%B8%D0%BD%D0%B0%D1%80%D0%BA%D0%B0-%D1%81-%D0%B1%D1%80%D1%83%D1%82%D0%B0%D0%BB%D0%BD%D0%B8-%D1%82%D0%B0%D1%80%D0%B8%D0%BA%D0%B0%D1%82%D0%BB%D1%8A%D1%86%D0%B8-news673590.html", "text": "Концесионерът на най-евтиния плаж в България \"Нестинарка\" намери как да направи цената на сянката скъпа за туристите. Въпреки че преди няколко месеца софийската фирма „Перла турист” АД спечели концесията на плажната ивица за срок от 20 години, предлагайки цена за чадър и шезлонг по 36 стотинки, летовници сигнализират, че реално плащат цена за сянка, колкото на всеки друг плаж. Трикът- задължително по думите им шалте на цена от 5 лева. \"Харесахме си два шезлонга и два чадъра. Момчето дойде и каза - по 5 лева. Съвсем случайно си извадих касовата бележка. И видях, че пише два чадъра - 36 ст. Няма шезлонг. Сложени са два чадъра по 36 ст. и 4 шалтета по 5 лева. За да бъдем  коректни - ползвали сме две шалтета\", коментира потърпевша от родния тарикатлък. В подобна ситуация попадат и други плажуващи - платили десетки пъти по-скъпо от обявената на таблото на плажа цена.", "date": "2017.07.08", "title": "СУПЕР НАГЛО! Удрят ни на \"най-евтиния плаж\" \"Нестинарка\" с брутални тарикатлъци "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%89%D0%B5-%D0%BD%D0%B0%D0%BD%D0%B5%D1%81%D0%B5-%D0%BB%D0%B8-%D0%B1%D0%B5%D1%80%D0%B1%D0%B0%D1%82%D0%BE%D0%B2-%D1%83%D0%B4%D0%B0%D1%80-%D0%BF%D0%BE-%D1%86%D1%81%D0%BA%D0%B0-%D1%81%D0%B2%D1%8A%D1%80%D1%88%D0%B2%D0%B0-%D0%BB%D0%B8-%D0%B2%D1%81%D0%B8%D1%87%D0%BA%D0%BE-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D0%B0%D1%82%D0%B0-news673414.html", "text": "Един от най-легендарните български футболисти Георги Димитров - Джеки говори в ексклузивно интервю пред ПИК по горещите теми в българския футбол. Удар по \"червените\" ли е евентуален трансфер на Бербатов в Берое? Силни думи за ЦСКА, Левски, Ботев и Дунав. Какво трябва да се направи в спорт номер 1 в страната? Дългогодишен капитан на \"лъвовете\". Участник на Мондиал 1986 в Мексико - играе във всичките 4 мача на родния тим, в които носи и капитанската лента. Стълб в отбраната на ЦСКА. 5-кратен шампион на България - 1980, 1981, 1982, 1983, 1989 г. Полуфиналист за КЕШ (1982) и КНК (1989). Футболист номер 1 на България за 1985 година. Георги Димитров с вещо мнение пред медията ни. - Как да ви кажа, не мога да предполагам. Трудно е да се гадае в подобна ситуация. - Всичко зависи от тях. Не знам какви са им намеренията. Всички казват за мачовете от пролетния дял на шампионата, че отборът е играл много добре. Но когато разликата с първия в класирането е 16 точки е много различно. Сега ще си проличи в задаващото се първенство какво е реалното състояние на тима. Нямам представа Левски какъв отбор ще има, но мисля, че ще е по-интересно първенството. ЦСКА сега трябва да се докаже. Най-хубаво е да няма декларации и т.н. Просто излизат, играят и в този шампионат, в който няма особена конкуренция - всичко зависи от тях. - Много е странно какъв удар е това Бербатов да отиде в Берое, да играе момчето. Плюс това - всички знаят, че Димитър е близък с тримата треньори там. Той ги лансира навсякъде. Това не е тайна за никой. - Да, с тримата е приятел. Той ги лансираше от Банско, навсякъде. И му прави чест на момчето - че това е приятелството все пак. И в един момент отива да им помогне? ЦСКА ако искат да градят нещо за бъдеще, има достатъчно млади футболисти, които да използват. Сега Бербатов? Но аз ви казах занимават се с много излишни неща. Трябва да се съсредоточат само върху футбола. Футболните фактори и се вижда, че всичко е по-лесно. Да не търсят проблемите някъде другаде. Това, че няма да се играе една или две години в евротурнирите какво значение има? Виждате, че повечето отбори ще отпаднат може би още следващия кръг. - Хайдук Сплит мисля, че и те са в някаква криза, не са този тим, който бяха. Даже са трети в шампионата на Хърватия. Но това са турнирни мачове, в които всичко може да стане. Даже Ботев Пловдив да ви кажа, ми харесва как играят. Това са нещата - имат проблеми хората, но въпреки всичко играят. Работи се сериозно в школата. Налице са много млади футболисти, които идват отдолу. В Ботев се произвеждат играчи. Те са отбор, който има традиции в това отношение. - Реал Мадрид и Барселона в Испания могат да си позволят всичко, и Атлетико Мадрид донякъде. Но те имат огромни финансови средства. При нас няма пари, няма нищо, а всички тръгват да купуват чужденци, това ми е странно. Разчитайте на младите момчета - само плачат, че нямало как да се развиват младите футболисти. И след 5 дни - накупят по 10 чужденци всички отбори. Изкарвайте млади момчета, продавайте ги на големите тимове и така ще може да правите пари. Както навремето ставаше, но тогава не се плащаше, сега могат да се получават сериозни финансови постъпления. В Левски, ЦСКА, Лудогорец е нормално да си позволят да взимат чуждестранни попълнения. Но останалите - за какво? - Как да ви кажа. Те са толкова много играчи. Тогава футболът беше по-различен. Сега почти няма вече централни нападатели изявени. Но аз никога не съм пазил някой персонално. Имаше изключителни футболисти - особено от международния футбол. Румениге примерно, но да изброявам конкретно един или двама. Тези мачове отдавна вече са минали, трябва да ги оставим настрана. В България често се връщаме назад към миналото и това може би пречи на младите момчета. Те искат внимание, те са настоящия път. Прекалено много се връщаме към историята и това е един от проблемите на родния футбол даже. Всеки както се казва има момент на слава. Играл си в един момент, обърнато ти е внимание. Сега идват нови таланти. Минаха Стоичков, Бербатов - и тях започват да ги позабравят. Винаги имаме футболисти от висок ранг, а сега трябва да създадем нови. Виждате на Запад отборите търсят да създадат звезди. Защото хората отиват на стадиона заради звездите, не са на трибуните просто заради една победа. Когато отидеш на кино е важно кои са актьорите във филма. При футбола е същото, нужно е да има големи имена. В чужбина ги създават по някакъв особен начин. Ето - като гледате филма за Меси, кадри се снимат още, когато Лионел е бил на 6-7 години. От къде тръгват! Както има и за Марадона филм. Това са много важни неща. Тук искат от една генерация или от една детско-юношеска школа да извади 12 или 15 големи футболисти на година. Как? Те ако изкарат един или двама - това е нещо страхотно. Това са ключови детайли, но не им обръщаме внимание. Има толкова много деца по провинцията, даже като ги гледам момчетата вървят в положителна насока. Тъй като преди имаше побоища и т.н на юношески срещи. Но е нужно треньорите да се учат, защото не натоварват талантите както трябва. Сега тренират здраво при мъжете, а юношите нищо. А на Запад е обратното. - Трябва повече да тренират. Да наблегнат и на физическата подготовка, но е нужна специфика. Сега в НСА има такива специалисти, хора, на които им е ясно. Юри Николов, Божидар Димитров, Мадански. Много специалисти, които разбират тематиката. Но нашите треньори не се интересуват. Те влизат в интернет гледат някаква тренировка. Но не знаят въпросната - за какво се прави. Има хиляди тренировки. Ако беше толкова просто всички щяха да стават наставници, чрез интернет. В западните отбори юношите толкова здраво се подготвят. Има футболисти, които само с физика превъзхождат нашите играчи, но благодарение на това се налагат и правят кариери. Важно е да се търсят конструктивните теми в българския футбол. Как да се развива спортът. А не кой какъв е и кой какъв - не е. Положението във футбола ни никак не е добро, то се усеща вече. Конфронтации постоянно. - Не мога да обвинявам публиката. Защото феновете като видят някой отбор, който играе и са готови да го подкрепят. Българите обичат футбола. Но, когато виждаш продукция, която не отговаря на името на клуба и се говори за някакви големи заплати на фона на родните стандарти - това дразни хората. В България има футболисти, които в момента не заслужават високите си възнаграждения, според мен. Отбори, които влизат в \"Б\" група, после от нея в \"А\" и веднага говорят за увеличение на бюджета. Като нямаш пари как ще го увеличиш? Някои изхарчват средствата на полусезона и след това как ще финишираш в шампионата. - Изненадан съм страшно от тези момчета. Играят добре, борят се, в първенството победиха много отбори. Сега ще понатрупат малко самочувствие. Това им беше първата година. Така трябва да се процедира. Има други тимове, които обаче постигат висок резултат, разчитайки на прекомерен бюджет и после съставът се разпада. В дадени отбори не знаят за какво се прави определено действие - има ли смисъл, има ли бъдеще. Футболът е заради публиката. Затова никога не обвинявам феновете. Те са може би най-важната част в играта. Журналистите също са важна част, ако много от вас отразяват това, което е в действителност. Но вече има много пристрастни към дадени отбори и това пречи на играта. Което настройва и публика. Тези постоянни обратни връзки по някои телевизии, където се обаждат зрители. Настройват се едни срещу други. - Това е най-важното. Отборите може да не са в добри отношения, но всички знаят, че печелят от феърплей поведението. На Запад нито футболни съюзи ги съветват, тимовете помежду си показват джентълменство. Виждате как се поздравяват футболистите, сядат президенти един до друг. И правят продукт, който да се гледа, да е интересен. Ако няма такъв - самите клубове губят. Каква е ползата да се карат и да се показват кой е по-голям, а продукцията да е никаква. В едно първенство, в което Лудогорец е с 16 точки напред за какво да играят другите? Могат да си се представят - както искат. ЦСКА да бие Левски, това ли е големият червен отбор? Или обратното Левски да победи ЦСКА и всичко свършва? - В евротурнирите - рано или късно, ако си добър ще пробиеш. Сега гледам как играе Грузия на ЕП до 19 години. Изненадах се, добре, че съдията им даде дузпа на португалците в първия мач, че... Толкова добре се представят грузинците, които ние по принцип не ги броим във футболно отношение за барометър. Но ние малко надценяваме себе си и подценяваме другите. Както казахте за Бейтар Йерусалим. Къде бяха израелците във футбола, къде са сега. Стига сме говорили само за пари, тръстове, а за спорта нищо. - Германия е ясно, че са по-добри. Нашите момчета нямат опит. Даже като ги гледах в квалификациите, сега нищо, че загубиха те играят по-добре отколкото в пресявките за финалите. Нивото е много високо, групата е изключително тежка (\"лъвчетата\" са в каре с Англия, Бундестима и Холандия). Другите отбори просто физически ни превъзхождат, вижда се за какво става въпрос. Но това ни е национална черта във футбола. Ние никога не сме се славили с много сериозна физика. Не сме като германците, като скандинавците. Трябва да наблегнем върху това, което ни е най-силната черта. За това трябва да се говори много. А ние гледаме да копираме испанци, което е невъзможно, или германци - не можем да бъдем като тях. Ние сме технични, изобретателни като школа. Не можем да бъдем като Испания, Франция, Германия, но можем да развиваме силните черти на българския футбол.", "date": "2017.07.08", "title": " ЕКСКЛУЗИВНО И САМО В ПИК! Ще нанесе ли Бербатов удар по ЦСКА? Свършва ли всичко в шампионата с дербито между \"армейците\" и Левски! Силни думи за Ботев и Дунав - легендата Георги Димитров-Джеки пред медията ни"}
{"url": "http://pik.bg/16-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D0%BD%D0%B5%D1%81%D0%B5%D0%B1%D1%8A%D1%80-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D1%81%D1%8A%D0%B4%D0%B1%D0%B0-%D1%81%D0%B0%D0%BC%D0%B0-%D1%81%D0%B5-%D0%B3%D1%80%D0%B8%D0%B6%D0%B8-%D0%B7%D0%B0-%D0%B1%D0%BE%D0%BB%D0%BD%D0%B8%D1%82%D0%B5-%D1%81%D0%B8-%D0%BC%D0%B0%D0%B9%D0%BA%D0%B0-%D0%B8-%D0%B1%D1%80%D0%B0%D1%82-news673640.html", "text": "16-годишна ученичка от Несебър е поела на плещите си грижите за болните си майка и брат, помага и на дядо си, който е инвалид. Съдбата на момичето е разтърсваща и тя има нужда от от огромна подкрепа. Семейството живее в крайна бедност, а момичето е принудено да учи и да работи. Център за обществена подкрепа (ЦОП) – Несебър отправя зов за помощ, с който да бъде помогнато на едно 16 - годишно момиче от българско семейство от община Несебър, съобщава \"Мелницата\". От ЦОП-Несебър разказаха в социалните мрежа за тежкия живот на ученичката и веднага организираха акция за набиране на помощ. \"При посещенията в дома на семейството и от проведените с тях разговори се установи, че от една година момичето се грижи за майка си и брат си, които са в тежко психическо здраве и имат нужда от ежедневни грижи. Помага и на дядо си, който е в напреднала възраст с 65% инвалидност, диабет и с множество други заболявания. Момичето (което в текста ще наричаме M.) е поела всички домакински задължения като готвене, пране, пазаруване, плащане на сметки и много други. Бащата е напуснал семейството малко след раждането на дъщеря си и оттогава е с неизвестно местонахождение. През тези години, а и в момента не оказва каквато и да било материална и морална подкрепа. М. посещава редовно училище, завърши успешно учебната 2016/2017 година с много добър успех. От повече от месец работи по 8ч. и учи едновременно, поради което е прекратила посещаването на извънкласни занимания, в които е имала успех и дори се е изявявала на сцена. Единственият доход на семейството е пенсията на дядото, с която едва успяват да покрият сметките за ток и да се закупят лекарства. Има периоди, в които остават и без електричество, поради забавени плащания. В момента нямат каквито и да било средства, дори и за храна. През изминалата зима, момичето споделя, че многократно е ходила гладна на училище по цял ден, но се е срамувала да сподели с приятели и познати. У дома и да има останала храна я отстъпва на майка си и брат си. В най-мразовитите месеци е спяла без отопление, за да пести и отново да има за другите. На всеки въпрос с усмивка отговаря \"Свиква се\" или \"Издържа се\". Най-спешна в момента е нуждата от храна и дрехи за семейството. Необходими са дълготрайни хранителни продукти (консерви, буркани, полуфабрикати). Единствено М. в семейството е в състояние да готви, но тя е на работа и почти не й остава време. Необходими са също така и вещи и материали от първа необходимост за едно домакинство като: почистващи препарати, прах за пране (купува рядко, само ако останат пари от пенсията), сапун, паста за зъби, шампоан, тоалетна хартия и всичко, което човек използва в ежедневието си. ЦОП – Несебър аплерила за Вашата помощ. Всеки, който има възможност, нека да дари хранителни продукти, е добре дошъл. Надяваме се с общи училия и преди всичко с Ваша помощ да помогнем на семейството.\" Адресът на Център за обществена подкрепа - Несебър е: гр.Несебър, ул.Струма 14 тел: 0554/4 22 95 Потресаващата история веднага намери отзвук сред хората с добри сърца.", "date": "2017.07.08", "title": "16-годишно момиче Несебър с разтърсваща съдба, сама се грижи за болните си майка и брат"}
{"url": "http://pik.bg/%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B7%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%BD%D0%B8%D1%8F-%D1%81%D0%BA%D0%B0%D0%BD%D0%B4%D0%B0%D0%BB-%D0%BD%D0%B0-f-16-%D0%BC%D0%BE%D0%B6%D0%B5%D1%82%D0%B5-%D0%B4%D0%B0-%D0%B7%D0%B0%D0%BA%D0%B0%D1%87%D0%B8%D1%82%D0%B5-%D0%B2%D1%81%D0%B8%D1%87%D0%BA%D0%BE-%D0%B0-%D0%BD%D0%B0-%E2%80%9E%D0%B3%D1%80%D0%B8%D0%BF%D0%B5%D0%BD%E2%80%9C---%D0%BD%D0%B5-news673618.html", "text": "\"Седмицата\" по \"Дарик радио\" Аз съм за изтребител, който освен да може да лети, да може и да стреля. Да може да защити националния суверенитет на България. На F-16 можете да закачите всичко, а на „Грипен“ - не всичко. Това каза Росен Плевнелиев, президент на Р България в периода 2012-2017 г., в интервю за предаването . „Аз цял живот съм си купувал употребяван „Фолксваген“, употребявано „Ауди“ - много хубави коли, разумен избор. Аз нямам нищо против употребяван самолет. Вместо да купуват 10 „Грипен“-а, ако купят 4-5 F-35, може би това ще е най-мъдрото решение. Какво представлява F-35 – това е един самолет, чисто нов, който сам по себе си води битка срещу 8 други самолета. Защо ви трябва „Кобрата на Пугачов“?, попита Плевнелиев. Той посочи, че пожелава успех на президента Румен Радев. „Успехът на президентската институция е много важен за мен. И обратното, неуспехът на президента Радев не е мой успех. За тези 6 месеца той допусна немалко грешки. Искрено се надявам да се поучи от тях“, коментира той. Според него президентската институция не трябва да е властови център, а център на баланса. „За мен също не е ясно как така българският държавен глава натиска в една посока. На българския държавен глава по никакъв начин не му отива да влияе на която и да е било обществена поръчка, още повече за милиарди“, каза Плевнелиев. „Отгоре е Румъния, отдолу е Турция, Гърция, по-нагоре над Румъния е Полша, всички те са с F-16, всичките те са наши приятели, партньори и съюзници каквото и да стане. За разлика от Русия и Сърбия например. И с всички тях не сме съвместими. Според мен България ще вземе едно изключително недалновидно, грешно решение, при което ние отново ще посочим, че не сме с останалите си съюзници и партньори - oтново пробитите от руснаците“, коментира той. „Вря и кипя в международните дела. Това е начинът, по който продължавам да бъда полезен на България, да представлявам България“, съобщи Плевнелиев. По думите му България категорично трябва да застане на страната на солидарността. „Аз подкрепям солидарно решение за всички държави членки и тези, които не се съобразят с решението на ЕС и на държавите членки, би следвало, по един или начин да носят отговорност“, коментира той казуса с Вишеградската четворка. Според него ако с Македония успеем да договорим обща история, това би било голямо постижение за българската дипломация. „Македония е държава независима, суверена, млада. Тя има собствена история. Тя има пълната свобода да си покани когото си иска и да си формира нацията както си иска. Македония по никакъв начин е трябва да манипулира българската история или нашата обща история. Самуил е наш общ цар. Самуил е велик български цар“, коментира Плевнелиев.", "date": "2017.07.08", "title": "Плевнелиев за \"самолетния скандал\": На F-16 можете да закачите всичко, а на „Грипен“ - не"}
