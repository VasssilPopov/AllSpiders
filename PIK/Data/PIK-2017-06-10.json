{"url": "http://pik.bg/%D0%B1%D0%B0%D1%80%D0%BE%D0%B2%D0%BA%D0%B0-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%BB%D0%BE%D0%B7%D0%B0%D0%BD%D0%BE%D0%B2%D0%B0-%D1%81%D0%B5-%D0%B1%D0%B0%D1%80%D0%BD%D0%B0-%D1%81-%D0%BC%D0%B0%D0%BD%D0%B8%D0%BA%D1%8E%D1%80-%D0%B7%D0%B0-200-%D0%BB%D0%B5%D0%B2%D0%B0-news665483.html", "text": "Водещата на предаването „Папараци” не пести средства, за да изглежда перфектно и посещава само най-добрите салони за красота в столицата. На всеки десет дни хубавицата отделя близо 200 лева за маникюр и педикюр, а за косата и екстеншъните й отива хилядарка, пише седмичник. Отделно Лозанова удължава миглите си и попълва веждите си с перманентен грим. „ ”, обича да се хвали ТВ водещата. Плеймейтката Николета Лозанова винаги е държала много на външния си вид.", "date": "2017.06.10", "title": "БАРОВКА! Николета Лозанова се барна с маникюр за 200 лева!"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%80%D0%B0%D1%81%D0%B5%D0%BD-%D0%BA%D1%80%D0%B0%D0%BB%D0%B5%D0%B2-%D0%B8-%D0%BA%D0%BE%D0%BB%D0%B5%D0%B3%D0%B0%D1%82%D0%B0-%D0%BC%D1%83-%D0%BE%D1%82-%D0%B1%D0%B5%D0%BB%D0%B0%D1%80%D1%83%D1%81-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%B1%D0%BE%D1%80%D0%B1%D0%B0%D1%82%D0%B0-%D1%81-%D0%B4%D0%BE%D0%BF%D0%B8%D0%BD%D0%B3%D0%B0-%D1%81%D0%BD%D0%B8%D0%BC%D0%BA%D0%B8-news665518.html", "text": "Министърът на младежта и спорта Красен Кралев се срещна с министъра на спорта и туризма на Беларус Александър Шамко преди световната футболна квалификация Беларус - България (2:1). Основна тема на разговора между министрите беше сходната ситуация, в която са поставени лабораториите за допингов контрол на двете държави. България и Беларус са единствените държави, стартирали процеса за акредитация от Световната антидопингова агенция (САА) преди влизането в сила на забраната за акредитиране на лаборатории в Европа за срок от 4 години, която изтича в края на 2017 г. През този 4-годишен период и двете държави направиха множество опити да обяснят на САА, че са в заварено положение и забраната не би трябвало да важи за тях. Потърсено бе съдействие и от Съвета на Европа за изпълнение на неговата Конвенция за употреба на допинг в спорта (Ратифицирана от Народното събрание и Обн. ДВ. бр.50 от 24 Юни 1997 г.), според която всяка страна се задължава „да създаде или да улесни създаването на своя територия на една или няколко лаборатории за антидопингов контрол, достойни да бъдат официално утвърдени съгласно критериите, приети от компетентните спортни организации и одобрени от работна група“. По време на заседание на Специалния комитет към Съвета на Европа за Световната антидопингова агенция (CAHAMA) през 2016 г. България направи предложение въпросът с акредитирането на нови лаборатории в Европа да бъде отнесен за разглеждане на следващите заседания на Изпълнителния комитет и Борда на настоятелите на САА, която да го вземе в предвид при изготвянето на новата си стратегия по отношение на лабораториите, чието приемане предстои. Това наше предложение бе подкрепено от Беларус. Александър Шамко запозна Кралев с подготовката на Минск за домакинството на вторите летни Европейски игри през 2019 г., като бяха обсъдени и възможностите за съвместни лагери на български и беларуски спортисти на база подписаното през 2015 г. споразумение за сътрудничество в областта на спорта. Заедно с изпълнителния директор на Национална спортна база ЕАД Пламен Манолов, члена на борда на НСБ ЕАД и заместник-изпълнителния директор на БФС Антон Попов и първия секретар на посолството ни в Беларус Димо Карадимов министърът разгледа и Републиканския Център по олимпийска подготовка на гребните спортове, воден от неговия директор Сергей Хмелков. В рамките на визитата българската делегация посети и Музея на Великата Отечествена Война. По-късно през деня двамата министри изгледаха заедно и световната квалификация Беларус – България. Спортал", "date": "2017.06.10", "title": "Министър Красен Кралев и колегата му от Беларус обсъдиха борбата с допинга (СНИМКИ)"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B1%D0%B0%D0%B9%D0%B5%D1%80%D0%BD-%D0%BE%D1%82%D0%BC%D1%8A%D0%BA%D0%B2%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0-%D1%86%D0%B5%D0%BB-%D0%BD%D0%B0-%D1%8E%D0%B2%D0%B5-news665504.html", "text": "Халфът на Лион Корентен Толисо е много близо до трансфер в Байерн (Мюнхен). Германският гранд вече е договорил личните условия на 22-годишния футболист. Според вестник \"Екип\" сделката ще е на стойност 40 млн. евро и ще е рекордна за Лион. До момента най-скъпият изходящ трансфер на френския клуб е този на Микаел Есиен в Челси през 2005 година за 38 млн. Толисо има договор с Лион до 2019 година. През последния сезон той записа 31 мача и 8 гола в Лига 1. През зимата халфът беше пред трансфер в Ювентус, но клубовете не се разбраха, предава Спортал. През март Толисо дебютира за националния отбор на Франция, влизайки като резерва в контролата срещу Испания.", "date": "2017.06.10", "title": "Изненада: Байерн отмъква трансферна цел на Юве"}
{"url": "http://pik.bg/%D1%80%D1%83%D0%BC%D1%8A%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%81%D0%BC%D1%8F%D1%82%D0%B0-%D1%87%D0%B5-%D0%BA%D1%8A%D0%BC-%D1%80%D1%83%D1%81%D0%B8%D1%8F-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BF%D0%BE%D0%B4%D1%85%D0%BE%D0%B6%D0%B4%D0%B0-%D1%81-%D0%BD%D0%B0%D1%82%D0%B8%D1%81%D0%BA-news665472.html", "text": "Румънският президент Клаус Йоханис изрази мнение, че ако страните от ЕС искат Русия на своя страна, то те трябва да подходят и с диалог, и с оказване на натиск, предаде БГНЕС. \"От моя гледна точка, ние се нуждаем от диалог, но, от друга страна, ние се нуждаем и от възпиране - както решихме в НАТО. Тази комбинация - силно ограничаване и диалог - трябва да доведе до решение, което да бъде в интерес на всички страни\", каза той по време на съвместната си пресконференция с Доналд Тръмп във Вашингтон. Визитата на Йоханис в САЩ се проведе между 4 и 9 юни. Той бе третият европейски лидер, който посети Белия дом след встъпването на длъжност на президента Тръмп. Преди него в Овалния кабинет бяха поканени германският канцлер Ангела Меркел и министър-председателят на Великобритания Тереза Мей.", "date": "2017.06.10", "title": "Румънският президент смята, че към Русия трябва да се подхожда с натиск"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D1%87%D0%B5%D1%82%D0%B8%D1%80%D0%B8%D1%82%D0%B5-%D0%B3%D0%BB%D0%B0%D0%B2%D0%BD%D0%B8-%D1%84%D0%B0%D0%BA%D1%82%D0%BE%D1%80%D0%B0-%D0%B7%D0%B0-%D0%B4%D1%8A%D0%BB%D1%8A%D0%B3-%D0%B6%D0%B8%D0%B2%D0%BE%D1%82-news665513.html", "text": "Шведски учени определиха четирите главни фактора, пряко свързани с по-дългата продължителност на човешкия живот, съобщи Лента. Специалистите мислят, че необходимите фактори за здравословен начин на живот, който позволява да се доживее дълбока старост, са отказът от тютюнопушенето, физическата активност (не по-малко от 150 минути в седмицата), умерена консумация на алкохолни напитки (не повече от 14 алкохолни единици в седмицата, като единицата се равнява на 30 грама водка) и диета с балансирано съдържание на хранителни вещества и витамини. В изследването са участвали над 33 хиляди мъже и 30 хиляди жени на възраст от 45 г. до 83 г. При тях в началото на проучването не са регистрирани ракови и сърдечносъдови заболявания. Към края на експеримента през 2014 г. от първоначалната група са починали над 8,5 хиляди мъже и 6,5 хиляди жени. При идентифициране на причините за смъртността е установена връзка между начина на живот и неговата продължителност. Ако приемем риска от смърт за спазващите поне 2 от всички фактори средно за единица, то за тези, които се придържат и към четирите, той ще е над два пъти по-малък – 0,47 при мъжете и 0,39 при жените. Според учените това означава, че средната продължителност на живота се увеличава съответно на 4,1 и 4,9 години.", "date": "2017.06.10", "title": "Разкриха четирите главни фактора за дълъг живот"}
{"url": "http://pik.bg/%D0%B2-%D0%B8%D0%BC%D0%B5%D1%82%D0%BE-%D0%BD%D0%B0-%D0%B2%D1%8F%D1%80%D0%B0%D1%82%D0%B0-%D1%82%D0%B0%D0%B9%D0%BD%D0%B8%D1%82%D0%B5-%D0%BD%D0%B0-%D1%80%D0%B8%D0%BB%D1%81%D0%BA%D0%B0%D1%82%D0%B0-%D1%81%D0%B2%D0%B5%D1%82%D0%B0-%D0%BE%D0%B1%D0%B8%D1%82%D0%B5%D0%BB-%D0%BE%D0%BE%D0%B4-%D1%82%D0%B0-%D0%BF%D0%BB%D0%B0%D1%82%D0%B5%D0%BD%D0%BE-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5-%D1%80%D0%B0%D1%81%D1%82%D1%8F%D1%89%D0%B8-%D0%BD%D0%B0%D0%B5%D0%BC%D0%B8--news665421.html", "text": "Рилският манастир започна аварийно укрепване на най-старото крило в обителта – източното, след като чака 3 години Министерството на регионалното развитие да издаде разрешение. Освен аварийния ремонт на крилото в манастира тече и спасителна дейност на стенописите в централния манастирски храм, укрепване на покривните конструкции, както и хидроизолация на църквата до гроба на Св. Иван Рилски. Стартът на строителството стана повод игуменът на манастира Евлогий за пореден път да се оплаче от безпаричие, тъй като от поисканите от Министерство на финансите 600 000 лева манастирът тази година получил само 200 000 лв. Освен че държавата му орязала бюджета, игуменът се оплаква, че за всички разрешителни, които се вадят, плащал съответните държавни такси, а те не били никак малки. В жалбите си Евлогий неизменно напомня, че в България само Рилският манастир е паметник на културата не само от национално значение, но и от световно значение към ЮНЕСКО, и дори през турското робство тогавашната власт успяла след пожара на 13 януари 1833 г. за няколко месеца да издаде съответното решение за възстановяване на манастира, и то в по-голям мащаб, съобщава Струма.бг. Само преди няколко години излезе официална статистика, че със стойността на църковните имоти и парите на клира може да се изплати външният дълг на България. Според синодалните архиви преди национализацията църквата е владеела 329 436 дка ниви, лозя, ливади и градини, над 5000 дка земи в регулация и принадлежащите сгради в най-атрактивните зони на селищата, отделно стоте манастира са притежавали 191 000 дка земя, 30 000 дка ниви, 7000 дка ливади, 1500 дка гори, 1500 дка лозя, 17 000 дка пасбища и 256 дка градини, а сред тях Рилският е най-богатият. Приходите от всички тези земи и сгради, повечето от които са дадени под наем, остават за ползване от самата църква, а според нея държавата е длъжна да се грижи за ремонтите на храмовете й, общините всяка година трябва да ги освобождават от данъци за имотите и такса смет, а тъй като според Закона за вероизповеданията сделките, които църквата извършва, не са търговски по смисъла на Търговския закон, БПЦ законово има право да заменя имоти, отстъпва права на строеж, емитира и продава собствените си т.нар. ценни книжа – марки, събира такси за извършване на обреди, участва в търгове и т.н., без да дава 1 стотинка в държавната хазна. Тя е освободена и от ДДС върху продажбите на свещи и целия останал т.нар. църковен монопол, с който търгува в храмовете и манастирите. На цялото това имане според Св. синод дарителите са длъжни да събират пари за нови църкви и параклиси, защото те пари за такива неща нямат, а когато миряните ги построят, е редно да ги дадат като дарение на БПЦ. Рилският манастир освен че е най-богатият в България, е свързан и с доста странни сделки. Още през 1990 г. предишният игумен на манастира дядо Йоан сключва съдружие с ДАРУ АВ – фирма на Валентин Тилев /известен с това, че е брат на тогавашния шеф на БЗК Атанас Тилев/ и Бриго Аспарухов. Тримата създават общо търговско дружество „Рилски манастир“ ООД, 60% от акциите на което остават собственост на Драговитийския игумен, а останалите 40% – на ДАРУ АВ. Сред имотите, описани като апортна вноска на манастира в „Рилски манастир“ ООД, са бившият магазин на „Кореком“, ресторант „Дружба“, манастирската туристическа спалня, няколко магазина, разположени в самата обител и на пътя към него, и хотел „Рила“. Годишният наем, който трябва да плаща „Рилски манастир“ ООД на обителта, е в размер на 1 000 000 недоминирани лева. През 1993 г. съдружниците теглят от БЗК заем от 1.3 млн. долара за модернизирането на хотел „Рила“. Банката на Тилев отпуска заема, като гарантира прибирането на парите си с ипотека на манастирската фурна, с правото на строеж на новия хотел „Царев връх“ и със залог на ресторант „Рила“. Заедно с ремонтите игуменът започва и ударно производство на ракия „Рилски манастир“, която залива цяла България. През 1999 г. дядо Йоан обаче тайно от съдружниците си дава под аренда търговските обекти около манастира, с които преди това като апортна вноска е влязъл в ООД-то, и на общо събрание акционерите изхвърлят игумена от фирмата. Месец по-късно дружеството „Рилски манастир“ ООД е обявено в несъстоятелност. На 12 април 2001 г. от името на фалиралата банка БЗК се завежда дело срещу ООД-то. Претенциите на кредитната институция са за главница и лихви в размер на над 5 млн. лв. Сегашният игумен епископ Евлогий Адрианополски продължава усилената търговска дейност на предшественика си. Още когато идва в манастира през 2005 г., той регистрира „Царев връх“ ЕООД. Дружеството е с капитал от 5000 лв., а негов съдружник при регистрацията става напетата 23-годишна дупничанка Радостина Данаилова. Самият той фигурира в регистрацията на дружеството със светското си име Божидар Стоянов Стамболджиев. Сферата на дейност на „Царев връх“ ЕООД е мащабна – „всичко позволено от закона“. 4 г. по-късно дупничанката се оттегля от управлението на дружеството, но остава управител на хотела, който формира едно от многото приходни пера на Рилския манастир. Въпреки мизерния екстериор двойна стая в него струва 52 лв., а тройната е 67 лв. Хотелската база разполага общо със 130 легла, ресторант със 100 места, както и лятна градина с барбекю със 130 места. Цените в ресторанта са безумно скъпи – 1 кюфте е 4 лв. Свободни легла рядко има, защото официално всяка година Рилският манастир се посещава от над 780 000 души от цял свят. Когато леглата в хотела се изчерпат, най-напористите вярващи могат да спят в самата света обител, където цената е между 8 и 12 лева за нощувка на човек. Десетки павилиончета, хлебарница, ресторанти и какво ли не в района на манастира се дават под наем на търговци. Под наем е и земята, на която преди години, когато манастирът все още води десетки дела за връщане на собствеността си, ресторантьори са вдигнали незаконно заведенията си. Става въпрос за 16 фирми с над 40 обекта, разпрострели търговската си дейност върху 300 дка манастирски имоти. Още през 2002 г. ДНСК обяви, че ще ги бута, но игуменът на манастира реши, че е много по-изгодно да изкара от тях пари, и започна да събира наем от манастирската земя. Според ресторантьорите Евлогий всяка година вдигал наема и в момента той е на ниво 3000 лв. месечно за земя под средно по големина заведение. След като тази година държавата обаче реши да раздели между 3 манастира субсидията от 600 000 лв., която до момента се отпускаше само на Рилския, собствениците на заведения върху манастирски земи били предупредени, че до края на годината ще последва ново, драстично увеличение на наемите им. Този наем също влиза в бездънната манастирска каса. Там се прибират и парите от наемите на паркингите, дадени от Евлогий на частна фирма. Наемната цена е строго секретна, но пък за никого не са тайни цените, на които частните охранители позволяват паркиране – 4 лв. за кола, 6 лв. за микробус, 8 лв. за автобус, естествено, без за това да се издава билетче или фискален бон. И докато игуменът проси пак пари от държавата, търговията под манастирския покрив върви с пълна сила. Освен Евлогий със силен афинитет към нея е и управителката на хотела му, която има на свое име регистрирани 2 фирми – ЕТ „Радостина Данаилова-Ранел-Европа“, чийто предмет на дейност са реклама, развлекателни паркове и рекреационни центрове, и търговската „Киара-13“ ЕООД. Няма данни каква е реалната дейност на тези фирми, но във всички случаи не е рекламата на хотела, защото собственичката им рекламира главно себе си в социалните мрежи – яхнала породист жребец, с приятелки, с колега… За разлика от нея, клиентите на хотелския комплекс са много по-активни, макар и в областта на антирекламата. Сайтовете са пълни с техни критики по отношение на стаите в хотела, матраците, леглата, храната в заведенията… „Гранясъл суджук, боб чорба с 3 пръста олио…“ е сред най-добронамерените коментари.", "date": "2017.06.10", "title": "В ИМЕТО НА ВЯРАТА! Тайните на Рилската света обител: ООД-та, платено паркиране, растящи наеми и... без пари за ремонт"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D1%8F-%D0%B8%D0%BD%D1%84%D1%80%D0%B0%D1%81%D1%82%D1%80%D1%83%D0%BA%D1%82%D1%83%D1%80%D0%B0%D1%82%D0%B0-%D0%BD%D0%B0-%D1%81%D0%B0%D1%89-%D0%BF%D0%BE%D0%B2%D0%BE%D0%B4-%D0%B7%D0%B0-%D0%B7%D0%B0%D0%B2%D0%B8%D1%81%D1%82-%D0%BF%D1%80%D0%B5%D0%B4-%D1%81%D0%B2%D0%B5%D1%82%D0%B0-news665469.html", "text": "Президентът на САЩ Доналд Тръмп заяви, че благодарение на него инфраструктурата на страната „отново ще стане повод за завист пред света“, предаде VOA. Тръмп заяви, че администрацията му ще работи за намаляване на регулациите по инфраструктурните проекти и че ще работи по ускоряването на процеса по издаване на разрешения. Той изрази мнение, че в момента инфраструктурата на САЩ е „повод за присмех“ и се оплака, че твърде много време е необходимо за изграждането на магистрали. Фокус", "date": "2017.06.10", "title": "Доналд Тръмп: Ще направя инфраструктурата на САЩ повод за завист пред света"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B8-%D0%BF%D1%83%D1%82%D0%B8%D0%BD-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%82-%D0%BF%D1%80%D0%B5%D0%B7-%D1%8E%D0%BB%D0%B8-news665517.html", "text": "Доналд Тръмп ще се срещне с руския си колега Владимир Путин по време на планираната си през юли обиколка в Европа, предаде агенция „Блумбърг”, цитирона от БГНРС. По данни на медията, американският президент ще се срещне с Путин „след няколко седмици по време на обиколката си в Европа, когато планира да присъства на срещата на „Инициатива на три морета” в Полша, както и на срещата на Г20 в Германия. По-рано сходна информация издаде и Дмитрий Песков - прессекретарят на руския лидер. Той намекна, че среща между Путин и Тръмп наистина може да се проведе в Хамбург „въпреки че към момента не са определени детайлите”.", "date": "2017.06.10", "title": "Тръмп и Путин ще се срещнат през юли"}
{"url": "http://pik.bg/%D0%B1%D0%BE%D1%80%D1%83%D1%81%D0%B8%D1%8F-%D0%BC-%D0%BF%D0%BB%D0%B0%D1%82%D0%B8-10-%D0%BC%D0%BB%D0%BD-%D0%B7%D0%B0-%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB-news665519.html", "text": "Халфът на Йънг Бойс Денис Закария премина в Борусия (Мьонхенгладбах). 20-годишният швейцарски национал ще носи екипа с номер 8. Той подписа договор до 2020 година, а според медиите трансферната сума е 10 млн. евро. Закария е юноша на Сервет (Женева), а през 2015 година беше привлечен от Йънг Бойс. За тима от Берн записа 50 мача и 2 гола в швейцарското първенство. В Мьонхенгладбах разчитат младокът да замести продадения на Борусия (Дортмунд) Махмуд Дахуд.", "date": "2017.06.10", "title": "Борусия (М) плати 10 млн. за швейцарски национал"}
{"url": "http://pik.bg/%D0%BC%D0%B8%D1%88%D0%B5%D0%BB-%D1%82%D0%B5%D0%BC%D0%B5%D1%80-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D1%81%D0%B2%D0%B8%D0%B4%D0%B5%D1%82%D0%B5%D0%BB%D1%81%D1%82%D0%B2%D0%B0-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-news665487.html", "text": "Защитникът на бразилския президент Мишел Темер се обърна към Федералния върховен съд (ФВС) с искане да бъде преустановено провеждащото се срещу бразилския лидер разследване за корупция, по което той отказа да свидетелства. Както съобщи днес порталът UOL, лидерът на най-голямата държава в Южна Америка не е отговорил на нито един от 82-та му зададени му въпроса от страна на полицията в определения му за това срок, предаде БГНЕС. По думите на адвоката, отказът на президента да даде показания е породен от това, че \"правоохранителните органи са се отклонили от темата на разследването\". \"Темер стана обект на редица злоупотреби и нарушения срещу личните му права и позицията му на национален лидер. Това поставя под въпрос върховенството на закона и самото съществуване на една демократична държава\", се казва в изявлението на юриста. Припомняме, че на 5 юни федералната полиция на Бразилия представи на президента списък от 82 въпроса, свързани с делото за корупция, което се води срещу него. Като държавен глава Темер получи правото да не дава отговорите си лично на следователите, а да ги предаде под формата на писмени показания. Първоначално бе съобщено, че бразилският лидер е длъжен да представи отговорите си в рамките на 24 часа от момента на получаване на въпросите. Съдията на ФВС Едсон Факин дори остави \"вратичка\" на Темер, като заяви, че той има правото да не отговаря на онези въпроси, които счита за некоректно формулирани.", "date": "2017.06.10", "title": "Мишел Темер отказа да свидетелства по делото за корупция"}
{"url": "http://pik.bg/%D0%BB%D1%83%D0%B8%D0%B7%D0%B0-%D0%B8-%D0%BC%D0%B0%D1%80%D1%82%D0%B8%D0%BD-%D1%80%D0%B0%D0%B1%D0%BE%D1%82%D1%8F%D1%82-%D0%B7%D0%B0-%D1%89%D0%B5%D1%80%D0%BA%D0%B0-%D1%82%D0%BE%D0%B9-%D1%8F-%D0%BE%D1%82%D0%BA%D0%B0%D0%B7%D0%B0%D0%BB-%D0%BE%D1%82-%D0%BF%D0%B8%D0%B5%D0%BD%D0%B5%D1%82%D0%BE-%D0%B8-%D1%86%D0%B8%D0%B3%D0%B0%D1%80%D0%B8%D1%82%D0%B5-%D0%B0-%D1%82%D1%8F-%D0%BD%D0%B5%D0%B3%D0%BE-%E2%80%93-%D0%BE%D1%82-%D0%B1%D1%83%D1%80%D0%B3%D0%B5%D1%80%D0%B8-news665515.html", "text": "Режисьорът вече има син от първия си брак, за когото Григорова се грижи като за свое дете. Още в началото на връзката им, преди 3 години, тя го питала дали иска да се ожени за нея посред нощ. „ “, споделя актрисата. Двамата се срещат за първи път, когато работят по видеоклипа към песента на Миро „Август е септември“. Минават обаче цели две години преди помежду им да пламне искрата на любовта. „ “, споделя Луиза за Мартин, който изглежда е голямата й любов. След като вече са семейство, сега работят да се сбъднат мечтите им в киното. „ “, разказва още брюнетката пред „ “. Призна, че Мартин я е мотивирал да ограничи алкохола до две чаши вино на ден и да спре цигарите. Тя пък му е помогнала да спре нездравословните храни като бургерите. За нея той е най-интелигентният човек, който тя някога е срещала и най-напред се е влюбила в ума му. За 3 години са се скарали само веднъж и то за работни неща. След тайната сватба миналия уикенд, Луиза и Мартин ще се фокусират върху професиите си, но когато стане време за дете, ще поработят за момиченце.", "date": "2017.06.10", "title": "Луиза и Мартин работят за щерка! Той я отказал от пиенето и цигарите, а тя него – от бургерите "}
{"url": "http://pik.bg/%D0%B8%D0%B2%D0%B8%D1%86%D0%B0-%D0%B4%D0%B0%D1%87%D0%B8%D1%87-%D1%81%D1%8A%D1%80%D0%B1%D0%B8%D1%8F-%D1%81%D0%BB%D0%B5%D0%B4%D0%B2%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%BD%D0%B0-%D0%BC%D0%B8%D1%80-%D1%81%D1%82%D0%B0%D0%B1%D0%B8%D0%BB%D0%BD%D0%BE%D1%81%D1%82-%D0%B8-%D1%80%D0%B5%D1%84%D0%BE%D1%80%D0%BC%D0%B8-news665521.html", "text": "ТАНЮГ, цитирана от Фокус. Външният министър на Сърбия Ивица Дачич, който е на двудневно посещение в Австрия, подчерта сръбската политика на мир, стабилност и реформи, целяща скорошното влизане на страната в ЕС, предаде „Дачич и неговият австрийски колега Себастиан Курц присъстваха на представянето на „Визия“, творба на художника Михаел Милунович, която ще покрива фасадата на „Виенската държавна банка“ за близо година“, пише в официално заявление на сръбското външно министерство.", "date": "2017.06.10", "title": "Ивица Дачич: Сърбия следва политика на мир, стабилност и реформи"}
{"url": "http://pik.bg/%D0%BE%D0%BE%D0%BD-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D0%BA%D0%B8%D0%BF%D1%8A%D1%80-%D1%89%D0%B5-%D0%B1%D1%8A%D0%B4%D0%B0%D1%82-%D0%BF%D0%BE%D0%B4%D0%BD%D0%BE%D0%B2%D0%B5%D0%BD%D0%B8-%D0%BD%D0%B0-28-%D1%8E%D0%BD%D0%B8-%D0%B2-%D0%B6%D0%B5%D0%BD%D0%B5%D0%B2%D0%B0-news665522.html", "text": "AFP, цитирана от Фокус. ООН съобщава, че лидерите на гръцката и на турската общности в Кипър ще се завърнат в Женева на 28 юни за преговори, целящи справянето с по-чувствителните въпроси, стоящи пред историческото споразумение за обединяването на острова, предаде „Генералният секретар на ООН Антонио Гутереш ще присъства на преговорите заедно с президента на Кипър Никос Анастасиадис и на непризнатата Севернокипърска турска република Мустафа Акънджъ“, пише в официално заявление на ООН. Държавите-гаранти Гърция, Турция и Великобритания също ще присъстват на срещата, както и представител на ЕС в ролята на наблюдател. Специалният пратеник на ООН по Кипър Еспен Барт Ейде заяви, че продължилите две години дипломатически усилия по обединяването на острова „са на последната си отсечка“.", "date": "2017.06.10", "title": "ООН: Преговорите за Кипър ще бъдат подновени на 28 юни в Женева"}
{"url": "http://pik.bg/%D0%B4%D0%B8%D0%B5%D1%82%D0%B0%D1%82%D0%B0-%D0%BD%D0%B0-%D0%BC%D0%B0%D1%80%D0%B3%D0%B0%D1%80%D0%B5%D1%82-%D1%82%D0%B0%D1%87%D1%8A%D1%80-%D1%81%D0%B2%D0%B0%D0%BB%D1%8F%D1%88-%D0%B4%D0%BE-20-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B0-%D0%B7%D0%B0-%D0%BC%D0%B5%D1%81%D0%B5%D1%86-news665495.html", "text": "Яйчената английска диета е разработена от диетолози, работещи в клиника Мейо. Наричана е диетата на Маргарет Тачър, тъй като се смята, че специалистите са измислили този хранителен режим специално за Желязната лейди. Диетата гарантира, че за около месец могат да се изгубят между десет и 20 килограма. Интересното в хранителния режим е, че той не се основава на гладуване – става дума за особено комбиниране на продуктите и за съдържанието на доста цитруси и яйца в режима. Диетолозите потвърждават, че съчетанието всъщност ефективно помага за изгарянето на мазнини. Основните правила в т.нар. хранителен режим на Маргарет Тачър включват менюто за обяд и вечеря никога да не бъдат разменяни. Следващото правило е, че ако в диетата изрично не е отбелязано точното количество на даден продукт, това означава, че той може да се похапва неограничено. Освен това е позволено яйцата частично да бъдат заменяни с извара. Сладкото не е забранено, но не се позволява употребата на захар и продукти, които я съдържат. Препоръчва се консумацията на голямо количество плодове и много вода. Особено важно е да не се похапва храна до усещане на тежест в стомаха – човек трябва да контролира количеството на храната. Препоръчително е още да се намали употребата на сол и да се употребяват повече други подправки. Забранените продукти са свинско и агнешко месо, от плодовете – смокини, грозде, манго, банани, както и фурми. Мазните сирена и млякото също са изключени от режима, не се позволява и консумация на картофи и царевица. Забравете за месните бульони и мазните сосове, изключете животинската мазнина, маслото и олиото. Не могат да се консумират още макаронени и житни изделия - нищо от бяло брашно. Алкохолът също трябва да бъде изключен от менюто. Този вид диета не се препоръчва на хора с хранително алергии, такива, които имат заболявания на сърцето, черния дроб или бъбреците. Не е подходяща и за бременни жени. Ако сте решили да започнете този режим, консултирайте се със специалист. Смята се, че за да постигне перфектна форма, Тачър е изяждала по 28 яйца само за седмица. Тостът в режима е винаги пълнозърнест. Ето и менюто за всеки ден от четирите седмици: Първа седмица Първата седмица закуската включва грейпфрут, не повече от 2 сварени яйца и чаша кафе (чай), но без захар). Обядът първия ден може да е от круша и ябълка, както и ½ портокал. За вечеря хапнете не повече от 400 г печено телешко, но да не бъде мазно. Вторият ден обядът трябва да бъде от печени пилешки гърди, подправени с червен пипер, за гарнитурата – салата със сок от лимон. Последното хранене за деня включва 2 варени яйца, салата от краставици, мента и магданоз, тост и ½ грейпфрут. Третият ден хапнете за обяд салата от домати и свежи чушки, като към нея можете да добавите обезмаслено сирене и тост. За вечеря сварете парче пилешко месо и подправете с някакви билки и малко горчица. Гарнитурата може да бъде зелева салата с морков и лимонов сок. Четвъртият ден обядвайте с плодова салата, а като добавка сложете малко обезмаслено кисело мляко]. Вечерята включва печено пилешко с куркума и малко кориандър, а гарнитурата – краставици, домати и малко целина. Петият ден по време на обяд можете да изядете две сварени яйца и салата от грах и моркови с малко соев сос. Последното хранене за деня включва печена риба с гарнитура от китайско зеле с магданоз и грейпфрут. Шестият ден за обяд си направете плодов шейк, който е на основата на вода, а вечерта хапнете телешко варено в комбинация от салата от краставици и копър. Седмият ден позволява на обяд да се изяде порция варено пилешко със салата от домати и босилек, а вечерята включва печени чушки с чесън и подправки и тост. Втора седмица Втората седмица повтаряте закуската от първата, а вечерята включва всеки ден 2 сварени яйца и плод. Обядът през първия ден е печено телешко с пресни зеленчуци, а за вечеря добавете към яйцата грейпфрут. Вторият ден обядвайте с печено пилешко и печени чушки с моркови, а за вечеря добавете към яйцата портокал. Третият ден обядът съдържа отново печено телешко и салата от зеле с краставици, а вечерята се допълва от 3 мандарини. Четвъртият ден обядвайте със салата от сирене с подправки по избор, тиквички и моркови на пара и 2 сварени яйца. За вечеря добавете портокал. Петият ден от втората седмица предвижда за обяд – печена риба с лимон и копър (розмарин), а вечерята допълнете с грейпфрут. През шестия ден на обяд трябва да се изяде парче варено пилешко и салата от чушки, домати, малко кориандър. За десерт – портокал. Тук вечерята е по-различна – хапнете само 1 варено яйце и си пригответе плодова салата, в която има и грейпфрут. Подправете я с обезмаслено кисело мляко. Последният ден включва печени пилешки гърди с тиквички, домати и чесън за аромат, за десерт – портокал, а за вечеря яйца и салата от краставици, подправена с целина. Трета седмица Трета седмица – през целия първи ден са позволени само плодове (освен яйцата за закуска). Можете да направите плодова салата и към нея да добавите извара или мляко. През втория ден се ядат само печени зеленчуци (може и направени на пара), подправени с пресни подправки. Третият ден предвижда от печени плодове и зеленчуци. Четвъртият ден позволява да похапнете 4 пъти през деня, но на малки порции. Направете си риба на скара със зелева салата, салата от маруля или печени зеленчуци. През петия ден се позволява варено или печено пилешко месо в комбинация от зеленчуци – варени или печени. Отново можете да ядете 4 пъти. Последните 2 дни позволяват само плодове по всяко време на деня. Четвърта седмица Последната четвърта седмица предвижда всички продукти да се разпределят на пет-шест еднакви порции за деня. Не може да се добавя нищо друго от описаното от специалистите. Първият ден се предвижда грейпфрут или два портокала, по 4 домата и краставици. Добавете риба тон от консерва, но задължително без мазнина и запечено или сварено месо – не повече от 300 г. Вторият ден включва 1 ябълка (може и круша), портокал или 200 г диня, както и грейпфрут. Към тях за деня са позволени четири домата и 3 краставици, тост и 300 г месо – варено или печено. Третият ден включва 150 г обезмаслена извара, обезмаслено сирене, зеленчуци на пара (може и варени), по 2 домата и краставици, тост и 2 портокала (или грейпфрут). Четвъртият ден от режима включва по 3 броя краставици и домати, тост, портокал, грейпфрут и 400 г сварено пилешко. Петият ден разделете на порции следните храни – риба на скара (може и на фурна), маруля, по 3 броя домати и краставици, 2 сварени яйца и 2 портокала (или грейпфрут). Шестият ден включва 150 грама обезмаслена извара и 400 г сварени пилешки гърди, както и тост, три домата и три краставици, чаша айран (може и кефир), 2 портокала или грейпфрут. Последният ден се състои в 150 грама обезмаслена извара и риба тон, гарнитурата от зеленчуци (на пара), салата от 3 краставици и 3 домата, тост, 2 портокала или грейпфрут. Готвач.бг", "date": "2017.06.10", "title": "Диетата на Маргарет Тачър: Сваляш до 20 килограма за месец!"}
{"url": "http://pik.bg/%D0%B1%D0%B5%D0%BB%D0%B0%D1%80%D1%83%D1%81%D0%BA%D0%B8%D1%82%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8-%D0%B2-%D0%B5%D0%B4%D0%B8%D0%BD-%D0%B3%D0%BB%D0%B0%D1%81-%D0%BE%D0%BB%D0%B5%D0%BA%D0%BD%D0%B0-%D0%BD%D0%B8-news665507.html", "text": "Победата над България не е толкова важна с оглед класирането в групата, но е изключително ценна за самочувствието на тима. Около това мнение се обединиха националите на Беларус след успеха с 2:1 над състава на Петър Хубчев. \"Отдавна не бяхме побеждавали и дори не бяхме вкарвали гол. Сега сме радостни. Сякаш камък ми падна от сърцето. Надявам се, че това не е само проблясък, а началото на положителна серия от резултати\", сподели халфът Иван Маевский. \"Бях уверен, че ще вкарам дузпата. В последно време заслужено ни критикуваха. Важно беше да спечелим трите точки, най-вече за самочувствие. През първото полувреме играхме по-добре. Тогава владеехме топката и атакувахме повече\", заяви Михаил Сиваков, който откри резултата. \"Имаше голямо напрежение преди мача. Феновете бяха зажаднели за победа. Трябваше на всяка цена да спечелим у дома, още повече след 4 мача без отбелязан гол. В последния момент реших да стрелям в далечния ъгъл. Видях, че вратарят на България е излязъл малко напред и го прехвърлих. Посвещавам гола на семейството ми и на моята приятелка\", разкри авторът на втория гол за Беларус Павел Савицкий. \"Победата си е победа. Накрая потреперихме, а и съдията даде необосновано дълго продължение\", но важното е, че издържахме\", каза защитникът Сергей Матвейчик, цитиран от Спортал.", "date": "2017.06.10", "title": "Беларуските национали в един глас: Олекна ни!"}
{"url": "http://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D0%BE%D0%BB%D0%B7%D0%B2%D0%B0%D0%BD%D0%B8-%D0%B7%D0%B0-%D0%B1%D0%B5%D0%BB%D0%B8-%D1%80%D0%BE%D0%B1%D0%B8-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F---%D0%BF%D0%BE%D0%BB%D1%83%D1%87%D0%B0%D0%B2%D0%B0%D0%BB%D0%B8-%D0%BF%D0%B0%D1%80%D0%B8-%D0%BA%D0%BE%D0%BB%D0%BA%D0%BE%D1%82%D0%BE-%D0%B4%D0%B0-%D0%BD%D0%B5-%D1%83%D0%BC%D1%80%D0%B0%D1%82-news665364.html", "text": "Разследване за неправомерно получаване на социални помощи, в което са замесени български граждани, показа как те са били експлоатирани, съобщава излизащият в Бремен вестник „Везер Курир“. Този факт е станал ясен по време на работата на комисията към кметството, натоварена с проучване на организираните социални измами, разказват от \"Труд\". Българи, които от години живеят в Бремерхафен, дали показания пред комисията. Те описали условията, при които се опитвали да уредят живота си в пристанищния град, и как влезли в контакт с две организации, които в момента са в центъра на разследване, започнато от прокуратурата. По данни на властите между 2013 г. и 2016 г. над 1000 мигранти от Югоизточна Европа в различни помощи са получавали социални помощи (по т.нар. система Hartz-IV), без да имат право на тях. Организациите „Агенция за заетост и интеграция“ и „Общество за семейно и полово равноправие“ са заподозрени, че са снабдявали българите с фалшиви трудови договори и така са им позволявали да претендират пред социалните власти за отпускане на значителни социални помощи. По такъв начин били източени над 6 млн. евро. Българите не предоставили доказателства за тези обвинения срещу двете организации. Но запознали членовете на комисията с тъмната страна на живота на мигрантите от Югоизточна Европа – как те стават жертва на безскрупулни бизнесмени в пристанищния град. Първият свидетел, 32-годишен рибар, пристигнал в Бремен през 2007 г. от изостанал регион в България с преобладаващо турско население. Мъжът не можел да чете и пише. В Германия години наред се издържал като надничар, наеман на работа от време на време. По думите му, работел за 6,50 евро на час за подизпълнител на местна корабостроителница. Наемали го за чистач по корабите. Никога обаче не е имал постоянни доходи от тази работа. „Викаха ни предната вечер, ако има работа“, обяснил той. Преди две години се запознал със Селим Йозтюрк, председател на АЗИ. „Всички българи в Бремерхафен се обръщат към него“, заявил свидетелят. И пояснил – Йозтюрк уреждал много неща за мигрантите, свързани с бюрокрацията. За всяка административна услуга той взимал от тях по 20 евро, в брой. „Мислехме, че работим по линия на социалния център“, казал рибарят пред комисията. Самият Йозтюрк не правел нищо да разсее подобни недоразумения. Според свидетеля, председателят на АЗИ давал на клиентите си да подписват попълнени вече формуляри. Често те били неграмотни, както самият свидетел. Какви документи Йозтюрк подавал в социалния център оставало неизвестно за тези, които слагали своя подпис. Според българина за първи път той получил услуги от социалния център в Бремерхафен през пролетта на 2015. Друг свидетел от България описал подобна картина пред разследващата комисия. В Германия той пристигнал през 2012 г. Отседнал в Бремерхафен, защото там вече имало негови роднини. След пристигането си в пристанищния град сънародници го посъветвали да намери „правилния човек“. А това бил Селим Йозтюрк и неговата организация АЗИ. Според свидетеля, Йозтюрк вземал по 150 евро, ако посредничил за подаване на заявление за работа. За всяка административна услуга – по 25 евро, а за консултация в своя офис – 10 евро. Естествено, в брой. Българинът разказал, че надницата му на час била между 5 и 7 евро, бил наеман в корабостроителницата и подобни фирми. Членове на комисията го попитали знае ли колко е минималната почасова надница в Германия (от 2015 минималната почасова надница в Германия е 8,50 евро, от 1 януари т.г. тя възлиза на 8,84 евро, или българите получавали с около 20 до 40 на сто по-малко – бел. ред.). На това свидетелят отвърнал: „Ама ние не можем да четем.“ Дали Йозтюрк е бил замесен в тази експлоатация на българите, от показанията им пред комисията не станало ясно. Един от свидетелите се сетил за интересен детайл – Йозтюрк опитал да го убеди да му уреди чрез АЗИ следучилищна помощ за децата му. „Аз не исках, защото учителите на децата ми казаха, че уроците в училище са достатъчни“, обяснил той. Прокуратурата проверява дали АЗИ не е издействала от социалните служби в Бремерхафен много случаи на следучилищна помощ, която не е била ползвана, но е платена. Местната администрация – странно пасивна Членовете на комисията останали с впечатление, че Йозтурк е имал толкова голямо влияние сред българската общност в Бремерхафен, защото местните служби не се грижели особено усърдно за мигрантите. Само така може да се обясни как хора като 32-годишният рибар цели седем години остават извън радара на немската бюрокрация. Мъжът не фигурира в никакви социални регистри, здравни каси, няма никакви осигуровки. „Някоя служба някога интересувала ли се е от Вас“, попитал общинарят Томас фон Брух (ХДС). Отговорът: Не.", "date": "2017.06.10", "title": "РАЗСЛЕДВАНЕ! Българи ползвани за бели роби в Германия - получавали пари, колкото да не умрат от глад "}
{"url": "http://pik.bg/%D0%B8%D0%B2%D0%B5%D0%BB%D0%B8%D0%BD-%D0%BF%D0%BE%D0%BF%D0%BE%D0%B2-%D1%85%D1%83%D0%B1%D1%87%D0%B5%D0%B2-%D0%B5-%D0%BC%D1%8A%D0%B6%D0%BA%D0%B0%D1%80-%D1%81-%D0%BD%D0%B5%D0%B3%D0%BE-%D0%BD%D0%B8-%D1%87%D0%B0%D0%BA%D0%B0-%D0%B4%D0%BE%D0%B1%D1%80%D0%BE-%D0%B1%D1%8A%D0%B4%D0%B5%D1%89%D0%B5-news665480.html", "text": "Футболист номер 1 на България за 2016 година Ивелин Попов не беше на обичайното си ниво в мача срещу Беларус, който националите загубиха с 1:2. След двубоя халфът на Спартак (Москва) призова феновете да не засипват играчите с критики и подчерта, че Петър Хубчев е човекът, който може да изведе тима до по-добри резултати. \"Разбира се, че съм разочарован. Старахме се, но това не беше нашата вечер. Така се разви мачът, че нищо не се получи по начина, по който искахме. Не мога да кажа, че сме били убедени, че ще победим. В началото на второто полувреме започнахме да движим топката по-бързо, но при една контра ни вкараха втори гол. Надявам се феновете да не забравят, че същият отбор победи Холандия. Ако има критика, нека е градивна. Животът продъжава, надявам се през август да измием срама\", коментира Попето. \"Имахме лагер от 9 дни, който беше перфектен. Никой не се скатаваше и не се правеше на контузен. Този отбор има бъдеще с Петър Хубчев. Селекционерът е мъжкар и има жесток авторитет. Той е прям, честен и казва всичко в очите\", заяви Попов. \"Моят договор със Спартак (Москва) е до 2019 година. През зимата имах оферти, но ги отказах, защото исках да стана шампион. Мнозина се смееха тогава, но постигнах целта си. На 19-и юни започвам подготовка с отбора. Дали ще остана? Всичко е възможно. Може да съм още 10 години в Спартак, а може и да си тръгна. Сега имам нужда от почивка и повече време за семейството\", завърши Ивелин Попов.", "date": "2017.06.10", "title": "Ивелин Попов: Хубчев е мъжкар, с него ни чака добро бъдеще"}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D0%B7%D1%81%D0%BB%D1%83%D1%88%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B6%D0%B5%D0%B9%D0%BC%D1%81-%D0%BA%D0%BE%D0%BC%D0%B8-%D0%BD%D0%B5-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B8%D1%80%D0%B0-%E2%80%9E%D0%BD%D0%B8%D1%82%D0%BE-%D1%81%D0%B1%D0%BB%D1%8A%D1%81%D1%8A%D0%BA-%D0%BD%D0%B8%D1%82%D0%BE-%D0%BD%D0%B0%D0%BC%D0%B5%D1%81%D0%B0%E2%80%9C-news665479.html", "text": "AFP. Президентът на САЩ Доналд Тръмп заяви, че не е имало „нито сблъсък на интереси, нито намеса“ по отношение на възможните връзки с Русия и текущото разследване на ФБР по въпроса, като същевременно обвини бившия директор на Бюрото Джеймс Коми, че е говорил неистини по време на изслушването си пред Сената, предаде „Няма нито сблъсък на интереси, нито намеса“, заяви Тръмп по време на пресконференция в Белия дом, по време на която определи Джеймс Коми като „човек, който източва информация“ заради това, че е предоставил на репортери съдържанието на записките, които е правил по време на частните си срещи и разговори с президента. „Някои от нещата, които той каза, просто не са истина“, добави Тръмп, цитиран от Фокус.", "date": "2017.06.10", "title": "Според Доналд Тръмп изслушването на Джеймс Коми не демонстрира „нито сблъсък, нито намеса“"}
{"url": "http://pik.bg/%D0%B1%D0%BE%D1%81%D0%BD%D0%B0-%D0%B8-%D0%B3%D1%8A%D1%80%D1%86%D0%B8%D1%8F-%D0%BD%D0%B5-%D1%81%D0%B5-%D0%BF%D0%BE%D0%B1%D0%B5%D0%B4%D0%B8%D1%85%D0%B0-%D0%B2-%D1%81%D0%BF%D0%BE%D1%80%D0%B0-%D0%B7%D0%B0-%D0%B2%D1%82%D0%BE%D1%80%D0%BE-%D0%BC%D1%8F%D1%81%D1%82%D0%BE-%D0%B2-%D0%B3%D1%80%D1%83%D0%BF%D0%B0-%D0%BD-news665512.html", "text": "Босна и Херцеговина не можа да разпечата вратата на Гърция и двата тима завършиха наравно 0:0 в директен спор за второто място в група Н на квалификациите за Мондиал 2018. Домакините имаха цели шест точни удара във вратата срещу нито един за “елините”, но въпреки това не зарадваха феновете си с победа. Хиксът бе по-изгоден за Гърция, която остава на второ място в класирането с 12 точки от 6 кръга, а Босна е с 11 на трета позиция, предава Спортал. Лидер е Белгия с 16, след като по същото време срази с 2:0 Естония като гост, а в другия мач от групата Кипър надделя с 2:1 на Гибралтар и събра 7 пункта, докато островитяните са последни с 0. Босна и Херцеговина вече има девет поредни мача без поражение пред собствена публика - последната загуба е от преди три години, но пък за първи път от септември 2013-а година не можа да се разпише като домакин.", "date": "2017.06.10", "title": "Босна и Гърция не се победиха в спора за второ място в група \"Н\""}
{"url": "http://pik.bg/%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%BE%D1%80%D0%B8%D1%82%D0%B5-%D1%81%D0%B0-%D0%B7%D0%B0%D0%B3%D1%83%D0%B1%D0%B8%D0%BB%D0%B8-%D0%BB%D0%BE%D0%BD%D0%B4%D0%BE%D0%BD%D1%81%D0%BA%D0%B0%D1%82%D0%B0-%D1%81%D0%B8-%E2%80%9E%D0%B5%D0%BB%D0%B5%D0%BA%D1%82%D0%BE%D1%80%D0%B0%D0%BB%D0%BD%D0%B0-%D0%BA%D1%80%D0%B5%D0%BF%D0%BE%D1%81%D1%82%E2%80%9C-%D0%BA%D0%B2-%E2%80%9E%D0%BA%D0%B5%D0%BD%D1%81%D0%B8%D0%BD%D0%B3%D1%82%D1%8A%D0%BD%E2%80%9C-news665484.html", "text": "AFP. Тези резултати са поредния удар срещу нея. Консервативната партия на британския министър-председател Тереза Мей е загубила своята „електорална крепост“ в Западен Лондон квартал „Кенсингтън“ пред Лейбъристката партия с едва 20 гласа, предаде Така след обявяването на резултата в „Кенсингтън“, последният обявен след изборите от четвъртък, Консервативната партия получава 318 места в парламента, докато Лейбъристка 262. Фокус", "date": "2017.06.10", "title": "Консерваторите са загубили лондонската си „електорална крепост“ кв. „Кенсингтън“"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B7%D0%B0%D1%89%D0%BE-%D0%BA%D0%B8%D1%85%D0%B0%D0%BC%D0%B5-%D1%81%D1%8A%D1%81-%D0%B7%D0%B0%D1%82%D0%B2%D0%BE%D1%80%D0%B5%D0%BD%D0%B8-%D0%BE%D1%87%D0%B8-news665477.html", "text": "В миналото много хора вярвали, че човешката душа е направена от въздух и се намира в главата. Поради това кихането изглеждало като акт, който позволява на душата да избяга от тялото. В Средновековието пък съвсем леки болести е можело да доведат до смърт и звукът от кихането бил плашещ за околните. Ето от къде идва и английският израз – God Bless you (Бог да ви благослови) – в опит да се предпази кихащия от болест или смърт. Не може да кихаш, докато спиш, защото нервите, които дават сигнал на мозъка да кихне са временно „изключени“. Този рефлекс изпълнява важна функция – чрез голямото налягане, което се изстрелва от белите дробове със скорост около 150 км/ч, дихателните пътища се освобождават от около 40 000 частици-замърсители, които иначе биха заседнали там. Особено често кихаме при настинка или алергия. Тогава лигавицата е раздразнена и реагира с повишена чувствителност. Има обаче и други причини, които провокират този рефлекс. 25 от 100 души кихат, когато погледнат към светлина. Точният механизъм не е изучен, но се предполага, че е заради връзка между реакцията на очите и центъра, отговарящ за кихането в мозъка. Възможно е при засегнатите хора паралелно със зрителния нерв да се дразни и тригеминовия. Вторият нерв има доста разклонения по лицето и при някои хора кихането се надига докато си скубят веждите например. При други пък рефлексът се задейства, когато стомахът им се напълни. Най-куриозният случай е описан в Journal of the Royal Society of Medicine – двама пациенти кихнали в момента, когато достигнали оргазъм. Можем да се опитаме да потиснем рефлекса още в зародиш. За съжаление точна рецепта липсва, а това може да бъде и доста опасно. Можем например да затиснем с пръсти носа, още когато усетим познатото гъделичкане. Това обаче не винаги помага. Друг трик е да притиснем езика към небцето. В медицинската литература се срещат съобщения за хора, които са оглушали само защото са стискали носа си при кихане. Други пък говорят за нацепване на главната артерия, тромб в мозъка или дори спонтанни аборти. Опасно е да си стискате носа при кихане, такива случаи обаче не са толкова често срещани. Счита се дори, че ако очите не са затворени, те могат да излезнат от орбитата си, което е смятано за мит, въпреки случай записан през 1882 от the New York Times и разказва историята на жена, чието око изкочило, след силно кихане. Лекарите казват, че няма актуални доказателства за това, но признават, че е възможно да се случи при брутално повръщане. Но това се случва само при хора, които имат проблеми с очните мускули. Шест специални мускула държат здраво окото в очната ябълка, правейки практически невъзможно неговото „ изхвърчане“. Учените нямат точно обяснение, но се предполага, че може би очите са един от множеството мускули, които „изключват“ при кихане. Това е условен рефлекс и когато съобщение е изпратено от мозъка към мускулите и съответно провокира кихане, той изпраща също и съобщение, за да затвори очите ни. Да кихнеш с отворени очи изглежда почти невъзможно, въпреки че много малка част от хората го могат. Други смятат, че очите ни се затварят, за да се предпазим очите ни от секрета, който изкарваме при кихане. Чрез кихането се предпавзваме от алергени и фактът, че затваряме очи е може би просто допълнителна защита. дарик Знаете ли, че… Защо тогава си затваряме очите, когато кихаме?", "date": "2017.06.10", "title": "Разкритие: Защо кихаме със затворени очи"}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D1%89%D0%B5-%D0%B4%D0%BE%D0%B2%D0%B5%D0%B4%D0%B0%D1%82-%D0%B4%D0%BE-%D0%B4%D0%B5%D0%B1%D0%B0%D1%82-%D0%B4%D0%B0%D0%BB%D0%B8-%D0%B1%D1%80%D0%B5%D0%BA%D0%B7%D0%B8%D1%82-%D0%B4%D0%B0-%D0%B1%D1%8A%D0%B4%D0%B5-%D1%82-news665514.html", "text": "The Daily Express. Според германския европейски депутат от Европейската народна партия Елмар Брок, въпреки че Великобритания следва пътя на напускане на ЕС, в нея ще се проведе „интензивен дебат“ дали ще има „твърд“ или „мек“ Брекзит, пише „Началото на преговорите за Брекзит на 19 юни е сериозен риск заради резултатите от парламентарните избори във Великобритания. Не мога да си представя как ще преминат“, посочи Брок. „Ще има интензивен дебат относно начина по който Лондон ще остане обединен с ЕС след напускането. Ще се обсъди дали да има „мек“ или „твърд“ Брекзит“, добави той. „Това е лош резултат за Великобритания. За европейците преговорите стават още по-трудни. Трябва да останем спокойни и да останем на позициите си. Важно е да не наливаме масло в огъня от вън“, смята политикът. „Великобритания ще остане в Единния европейски пазар, единствено ако условията, като свободата на придвижването, бъдат изпълнени. Не можем да се откажем от това заради лошите изборни резултати за Тереза Мей“, посочи Брок, цитиран от Фокус.", "date": "2017.06.10", "title": "Според германски евродепутат британските избори ще доведат до дебат дали Брекзит да бъде \"твърд\" или \"мек\""}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%B8%D1%82%D0%B5-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-%D0%BE%D1%82-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news665481.html", "text": "The Guardian. ереза Мей загуби парламентарното мнозинство на своята Консервативна партия, след като свика предсрочни избори с цел да го засили и ѝ се наложи да сключи споразумение с Демократичната юнионистка партия от Северна Ирландия, за да състави ново правителство, пише Председателят на опозиционната Лейбъристка партия Джереми Корбин увеличи броя на депутатите си с 32 места. Окончателното разпределение на 650-те места в британския парламента е следното. Консервативната партия – 318 депутати (спад с 13 места) Лейбъристката партия – 262 депутати (ръст с 32 места) Либералдемократическата партия – 12 депутати (ръст с 3 места) Шотландската национална партия – 35 депутати (спад с 19 места) Демократичната юнионистка партия (Северна Ирландия) – 10 депутати (ръст с две места) Плейд Къмри (Уелс) – 4 депутати (ръст с едно място) Зелената партия – 1 депутат (без промяна) Други партии – 8 депутати. Фокус", "date": "2017.06.10", "title": "Вижте окончателните резултати от изборите във Великобритания"}
{"url": "http://pik.bg/%D0%BF%D0%B5%D1%82%D1%8A%D1%80-%D1%85%D1%83%D0%B1%D1%87%D0%B5%D0%B2-%D0%B7%D0%B0%D1%89%D0%B8%D1%82%D0%BD%D0%B8%D1%86%D0%B8%D1%82%D0%B5-%D1%81%D0%B1%D1%8A%D1%80%D0%BA%D0%B0%D1%85%D0%B0-%D1%84%D0%B0%D1%82%D0%B0%D0%BB%D0%BD%D0%BE-news665471.html", "text": "Националният селекционер Петър Хубчев остана разочарован от загубата с 1:2 от Беларус в квалификациите за Мондиал 2018. Наставникът обясни поражението с грешки на отбраната, но не смята, че тимът ни е бил плах. “Не смятам, че сме били плахи днес. Отдавна предупреждавахме за заплахите от Беларус. Сбъркаха защитници в ситуации, в които трябваше да има по-добър синхрон. Но, ако не те кой да сбърка. Ние сме отбор, който знае какво може и трябва да се опитваме и малкото създадени ситуации да реализираме. Аз не съм усетил, че имам проблеми с гостуванията”, каза Хубчев.", "date": "2017.06.10", "title": "Петър Хубчев: Защитниците сбъркаха фатално"}
{"url": "http://pik.bg/%D0%BA%D0%B0%D0%BF%D0%B8%D1%82%D0%B0%D0%BD%D1%8A%D1%82-%D1%81%D0%B2%D0%B5%D1%82%D0%BE%D1%81%D0%BB%D0%B0%D0%B2-%D0%B4%D1%8F%D0%BA%D0%BE%D0%B2-%D1%81%D1%8A%D0%B6%D0%B0%D0%BB%D1%8F%D0%B2%D0%B0%D0%BC%D0%B5-%D0%BD%D0%B5-%D0%BC%D0%BE%D0%B3%D0%B0-%D0%B4%D0%B0-%D0%BD%D0%B0%D0%BC%D0%B5%D1%80%D1%8F-%D0%B4%D1%83%D0%BC%D0%B8-news665466.html", "text": "Капитанът на България Светослав Дяков остана силно разочарован от загубата на нашия отбор срещу Беларус в квалификациите за Мондиал 2018. Халфът смята, че отборът е имал желание за успех, но играта ни не се е получила. “Игра на грешки се получи. Това бе изключително важен мач. През тези 7-8 дни работихме много и сега ми е много трудно да намеря думи. Ние трябва да сме реалисти. Нито след победа да се вличаем, нито да правим драми след загубата. Съжаляваме много, имахме желание, но не и се получи”, каза Дяков.", "date": "2017.06.10", "title": "Капитанът Светослав Дяков: Съжаляваме, не мога да намеря думи"}
{"url": "http://pik.bg/%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BE%D0%BE%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D0%BA%D1%8A%D0%BC-%D0%B8%D0%B7%D0%BF%D1%8A%D0%BB%D0%BD%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%B0-news665465.html", "text": "ТАСС, цитирана от Фокус. Прессекретарят на генералният секретариат на ООН Стефан Дюжарик заяви след посещението на генералния секретар на Световната организация Антонио Гутериш в Казахстан, че отношенията между ООН и страните членки на Шанхайската организация за сътрудничество се изграждат на здрава основа, предаде „Генералният секретар на ООН днес в Астана излезе с реч на срещата на държавните глави от страните членки на ШОС“, съобщи Дюжарик. „Той подчерта, че отношенията между организацията и ООН са основани на здрава основа и се обърна към тях с призив да изпълняват задълженията според Парижкото споразумение за климата“, добави той. Гутериш подчерта, че за осигуряването на условията за устойчиво развитие „най-добрият начин е да не се допускат прояви на екстремизъм“. Във връзка с това той призова да се обърне особено внимание върху проблема с безработицата, засилването на демократическите институции и върховенството на закона.", "date": "2017.06.10", "title": "Генералният секретар на ООН призова към изпълняването на Парижкото споразумение за климата"}
{"url": "http://pik.bg/%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B1%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%BF%D0%BE-%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8%D0%B5-%D0%B2-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-news665468.html", "text": "Властите във Великобритания задържаха заподозрян по подозрение в тероризъм. Това съобщиха от „Скотланд Ярд”, предаде БГНЕС. „23-годишният Миджунал Хак от Северен Лондон бе арестуван днес, като срещу него са предявени обвинения за нарушаване на законите, свързани с борбата с тероризма”, гласи изявлението на полицията. Според властите той е използвал приложението WhatsApp, за да споделя видоклипове, свързани с „Ислямска държава” и подстрекаващи към извършване на терористични действия. Както изтъква ТАСС Хак е бил задържан и преди за нарушение на антитерористичното законодалество – на 14 август миналата година на летище „Хийтроу”. Тогава той бе освободен, но поставен под полицейски надзор.", "date": "2017.06.10", "title": "Във Великобритания бе задържан заподозрян по подозрение в тероризъм"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%BE%D1%82%D0%B1%D0%BE%D1%80%D1%8A%D1%82-%D0%BF%D0%BE-%D1%84%D1%83%D1%82%D0%B1%D0%BE%D0%BB-%D0%BD%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BD%D0%B5-%D0%BF%D0%BE%D1%87%D0%B5%D1%82%D0%B5-%D1%81-%D0%BC%D0%B8%D0%BD%D1%83%D1%82%D0%B0-%D0%BC%D1%8A%D0%BB%D1%87%D0%B0%D0%BD%D0%B8%D0%B5-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%B2-%D0%BB%D0%BE%D0%BD%D0%B4%D0%BE%D0%BD-news665444.html", "text": "Футболната федерация на Саудитска Арабия се извини, след като националният тим на страната не спази минутата мълчание в памет на жертвите на атентата в Лондон на 3 юни. Това стана снощи по време на квалификацията за Световната купа в Австралия, съобщава БНТ. Преди началото на мача снощи публиката и отбора на Австралия запазиха мълчание, за да почетат жертвите на тероризма, двама от които са австралийци. В същото време играчите на саудитския отбор се движеха по терена и си подаваха топката. Азиатската футболна федерация е одобрила минутата мълчание преди мача против волята на саудитските официални лица. Отборът на Саудитска Арабия беше силно критикуван за поведението си в социалните мрежи, но имаше и коментари, че в исляма няма подобна традиция и тя не отговаря на техните разбирания.", "date": "2017.06.10", "title": "ПОТРЕС! Отборът по футбол на Саудитска Арабия не почете с минута мълчание жертвите в Лондон "}
{"url": "http://pik.bg/%D1%81%D0%B0%D0%BC%D0%BE%D0%BB%D0%B5%D1%82-%D0%BA%D0%B0%D1%86%D0%BD%D0%B0-%D0%B0%D0%B2%D0%B0%D1%80%D0%B8%D0%B9%D0%BD%D0%BE-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D1%81-%D0%B4%D0%B2%D0%B8%D0%B3%D0%B0%D1%82%D0%B5%D0%BB%D1%8F-news665451.html", "text": "Аварийно кацане извърши самолет Boeing 787 Dreamliner\" на летището в Манчестър заради излязъл от строя двигател, съобщи Нова телевизия. Няма пострадали по време на инцидента със самолета, което бе излетял от град Орландо, щата Тексас. При приближаването на самолета към Манчестър единият двигател спрял. Пилотът поискал разрешение за аварийно кацане и сполучливо приземи машината 15 минути по-рано от разписанието. Компанията Thomson Airways заяви, че в самолета е имало дребна техническа неизправност. За произшествието стана известно, след като един пътниците написа в Туитър, че в самолета бе обявено излизане от строя на двигател и за намерението на пилота да извърши аварийно кацане.", "date": "2017.06.10", "title": "Самолет кацна аварийно в Манчестър заради проблеми с двигателя "}
{"url": "http://pik.bg/%D1%81%D0%BF%D0%B0%D1%81-%D0%B4%D0%B5%D0%BB%D0%B5%D0%B2-%D1%81-%D0%B8%D0%B7%D0%B2%D0%B0%D0%B4%D0%B5%D0%BD%D0%BE-%D1%80%D0%B0%D0%BC%D0%BE-%D0%BE%D1%82%D0%BA%D0%B0%D1%80%D0%B0%D0%BD-%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news665476.html", "text": "Българският национал Спас Делев е с шинирана ръка. Футболистът се контузи по време на квалификационния мач за Мондиал 2018 срещу Беларус. “Лъвовете” загубиха срещата с 1:2, а Делев напусна терена в 38-ата минута, държейки се за ръката, а малко след края на двубоя селекционерът на отбора Петър Хубчев заяви, че след направена снимка диагнозата е потвърдена. “Рамото му е било извадено. Беше заведен в болница, където му направиха снимка и диагнозата е потвърдена. Ще бъде с шина, обездвижен е”, каза Хубчев.", "date": "2017.06.10", "title": "Спас Делев с извадено рамо, откаран по спешност в болница"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE%D1%85%D0%B2%D0%B0%D0%BB%D0%B8-%D1%80%D1%83%D0%BC%D1%8A%D0%BD%D1%81%D0%BA%D0%B8%D1%8F-%D1%81%D0%B8-%D0%BA%D0%BE%D0%BB%D0%B5%D0%B3%D0%B0-%D0%B7%D0%B0-%D0%B2%D0%BE%D0%B4%D0%B5%D1%89%D0%B0%D1%82%D0%B0-%D0%BC%D1%83-%D1%80%D0%BE%D0%BB%D1%8F-%D0%B2%D1%8A%D0%B2-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%B0%D1%82%D0%BE-news665490.html", "text": "Президентът на САЩ Доналд Тръмп оцени по време на съвместна пресконференция с румънския си колега Клаус Йоханис водещата роля на Румъния в във финансирането на НАТО, заради това, че е увеличила бюджета си за отбрана от 1,4 на над 2% от своя БВП, предаде Agerpres. Тръмп благодари на румънския си колега за неговата водеща роля в борбата срещу корупцията в Румъния. Президентът на САЩ също така посочи военният принос на Румъния в борбата срещу тероризма, включващ саможертвата на 31 нейни войници.", "date": "2017.06.10", "title": " Доналд Тръмп похвали румънския си колега за водещата му роля във финансирането на НАТО"}
{"url": "http://pik.bg/%D1%81%D1%82%D1%80%D0%B0%D1%85%D0%B8%D0%BB-%D0%BF%D0%BE%D0%BF%D0%BE%D0%B2-%D0%BD%D0%B5-%D1%82%D1%80%D1%8F%D0%B1%D0%B2%D0%B0%D1%88%D0%B5-%D0%B4%D0%B0-%D0%B4%D0%BE%D0%BF%D1%83%D1%81%D0%BA%D0%B0%D0%BC%D0%B5-%D1%82%D0%B0%D0%BA%D0%B8%D0%B2%D0%B0-%D0%B3%D1%80%D0%B5%D1%88%D0%BA%D0%B8-news665488.html", "text": "Касъмпаша. Защитникът на националния отбор Страхил Попов призна, че груби грешки са довели до поражението от Беларус. Съставът на Петър Хубчев отстъпи с 1:2 в Борисов и остана на 4-о място в група \"В\" от световните квалификации. \"Много жалко, че загубихме. Започнахме мача зле и допуснахме гол. През второто полувреме нещата се попромениха и създадохме няколко положения. Вместо да изравним, ни направиха контра и вкараха втори гол. Вината си е наша\", сподели Попов. \"Не трябваше да допускаме такива грешки. Съперникът се възползва и победи. Самите ние нямахме много сситуации. Трябва да си извадим поуки и този мач да ни е обеца на ухото. Щеше да е добре да затвърдим постигнатото срещу Холандия, но за съжаление не успяхме\", добави футболистът на", "date": "2017.06.10", "title": "Страхил Попов: Не трябваше да допускаме такива грешки"}
{"url": "http://pik.bg/%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D0%B1%D0%B5%D0%BB%D0%B0%D1%80%D1%83%D1%81-%D0%B2%D1%82%D0%BE%D1%80%D0%BE%D1%82%D0%BE-%D0%BF%D0%BE%D0%BB%D1%83%D0%B2%D1%80%D0%B5%D0%BC%D0%B5-%D0%B1%D0%B5%D1%88%D0%B5-%D1%82%D0%B5%D0%B6%D0%BA%D0%BE-news665493.html", "text": "победата с 2:1 над България Националният селекционер на Беларус Игор Криушенко заяви след , че първият гол е бил ключов за крайния успех. “Този гол сякаш ни даде увереност в нашите сили. Нещата се получиха именно след този гол, придобихме увереност да достигнем до добрия резултат. Казах, че атаката ви е фантастична вчера на пресконференцията и потвърждавам думите си, второто полувреме България беше тежък опонент, но ние успяхме да минимизираме чистите ви положения и в крайна сметка се поздравихме с победата”, каза треньорът на Беларус. С поражението “лъвовете” се свлякоха на четвърто място в класирането с 9 точки в актива си, като Холандия има 10, а Швеция и Франция - по 13 след изиграването на 6 кръга.", "date": "2017.06.10", "title": "Треньорът на Беларус: Второто полувреме беше тежко"}
{"url": "http://pik.bg/%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D1%80%D0%B0%D0%B7%D0%BC%D0%B0%D0%B7%D0%B0-%D0%BB%D1%8E%D0%BA%D1%81%D0%B5%D0%BC%D0%B1%D1%83%D1%80%D0%B3-%D0%B8-%D0%BD%D0%B8-%D0%B7%D0%B0%D0%B4%D0%BC%D0%B8%D0%BD%D0%B0-%D0%B2-%D0%B3%D1%80%D1%83%D0%BF%D0%B0-%D0%B0-news665475.html", "text": "Холандия разби с 5:0 Люксембург в световна квалификация от група „А“, която се игра на стадион „Де Кайп“ в Ротердам. По този начин „лалетата“ се съвзеха след поражението, което претърпяха от България и направената треньорска рокада. Дик Адвокаат постигна убедителен успех при завръщането си начело на „лалетата“. Холандия имаше тотално надмощие в мача от неговото начало. Ариен Робен отправи много опасен удар във 2-та минута, който бе отазен от Шьон. Холандия поведе в 21-та минута, когато Уесли Худ подаде към Ариен Робен, който този път не пропусна да вкара топката във вратата на Шьон. Домакините удвоиха своята преднина в 34-та минута, когато Мемфис Депай подаде към Уесли Снайдер, а той с премерен удар от дистанция изпрати топката във вратата на Шьон. Това бе рекорден за страната 131-ви мач за Снайдер, дошъл точно на 33-ия му рожден ден. Гол на Винсънт Янсен не бе зачетен заради засада в 50-та минута. Холандия поведе с 3:0 в 62-та минута след гол на Жоржиньо Вайналдум. „Лалетата“ вкара четвърти гол в 70-та минута, когато Стефан де Фрай центрира в наказателното поле на Люксембург, където Куинси Промес засече топката с глава и я изпрати във вратата на Шьон. Съдията свири дузпа за Холандия в 84-та минута за нарушение на вратаря на Люксембург Шьон. Наказателният удар бе реализиран от Винсънт Янсен. След този успех Холандия се изкачи на трето място в класирането с 10 точки. Швеция и Франция заемат първите две места в групата с по 13 точки. България е четвърти с 9.", "date": "2017.06.10", "title": "Холандия размаза Люксембург и ни задмина в Група А"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B2-%D0%BA%D0%B2%D0%B0%D0%BB%D0%B8%D1%84%D0%B8%D0%BA%D0%B0%D1%86%D0%B8%D0%B8%D1%82%D0%B5-%D0%B0%D0%BD%D0%B4%D0%BE%D1%80%D0%B0-%D0%BF%D0%BE%D0%B1%D0%B5%D0%B4%D0%B8-%D1%83%D1%87%D0%B0%D1%81%D1%82%D0%BD%D0%B8%D0%BA-%D0%BD%D0%B0-%D0%B5%D0%B2%D1%80%D0%BE-2016-news665492.html", "text": "Поредното доказателство, че вече няма футболни джуджета в Европа е факт. Скромният тим на Андора победи с 1:0 участника на последното европейско първенство Унгария в мач от Група “В” на квалификациите за Мондиал 2018. Единственото попадение бе вкарано от Марк Ребес в средата на първата част. До края на мача пък маджарите така и не намериха пътя към изравняването, да не говорим за пълен обрат. По този начин Унгария на практика загуби надеждите си за визи за Русия, след като остава на трета позиция със седем точки - на цели осем от втория Португалия и 11 от лидера Швейцария, предава Спортал. Андора от своя страна събра четири точки и прави страхотно за стандартите си представяне в надпреварата.", "date": "2017.06.10", "title": "Сензация в квалификациите! Андора победи участник на Евро 2016"}
{"url": "http://pik.bg/%D0%B3%D0%BE%D0%B4%D0%B8%D0%BD%D0%B0-%D1%81%D0%BB%D0%B5%D0%B4-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B0%D1%82%D0%B0-%D1%81%D0%BC%D1%8A%D1%80%D1%82-%D0%BD%D0%B0-%D0%B4%D0%B5%D0%B2%D0%BE%D0%B9%D0%BA%D0%B0-%D0%B2-%D0%B3%D0%B0%D0%B1%D1%80%D0%BE%D0%B2%D0%BE-%D1%82%D0%B0%D0%B9%D0%BD%D1%81%D1%82%D0%B2%D0%B5%D0%BD-%D1%87%D0%B5%D1%80%D0%B5%D0%BD-%D0%B4%D0%B6%D0%B8%D0%BF-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0-%D1%80%D0%BE%D0%B4%D0%B8%D1%82%D0%B5-news665212.html", "text": "Година след мистериозната смърт на 19-годишната Веселина Тодорова от Габрово родителите и приятелите й все още смятат, че тя е убита. Момичето беше открито на 4 юни 2016 г. да лежи мъртво и само по бельо върху тревната площ под терасите на блока, в който живее на ул. Свищовска, припомня Телеграф. Според близките на Веси тя най-вероятно е нападната в дома си и изхвърлена през терасата от над 20 м височина. Според разследващите обаче в кръвта на момичето са открити следи от дрога. Приятели на мъртвата разказаха тогава, че няколко часа преди смъртта си тя им изпратила мистериозни есемеси с молба да запомнят две имена - на момче и момиче, с които тя е била в заведени в нощта преди фаталния 4 юни. Двамата, чиито имена тя посочва, обаче се кълнат, че нямат общо със смъртта й. Рано сутринта те се разделили с нея пред заведението и повече не я видели. Междувременно в дните след смъртта на 19-годишната Веси започнаха да се случват странни и загадъчни неща. Майката Магдалена разказа, че е била предупредена да внимава за живота, тъй като бивш полицай разпитвал за нея: къде живее, кога излиза, кога се връща от работа. Няколко дни по-късно Магдалена Тодорова сподели още, че някой влизал в тяхно отсъствие в апартамента им, тъй като съседка е видяла в една от стаите да свети. Още от първия ден майката твърди също, че в жилището, където Веси е била в деня на смъртта си, е имало ясни следи от борба. Сатърът от кухненския шкаф бил изваден и захвърлен на терасата, щипките от простора били пръснати по земята, а саксията с роза, кото стояла в единия ъгъл, също била съборена. Тялото на Веси по бельо лежало на тревата по гръб с лице към блока. Положение, в което няма как да се озове, ако тя сама е скочила от терасата, както твърдят разследващите. До тялото имало табуретка, кухненско ножче и клон от роза, които пък въобще не е ясно как са се озовали там. На масата в единия край на кухнята в апартамента пък били пръснати в безпорядък личната карта на Веселина и портфейла, в който полицаите открили 220 лв. и бижутата й. Липсвал обаче дневникът, който момичето си водило и в който записвало случките и преживяванията си. Според майката Магдалена дъщерята вероятно е била изнасилена и изхвърлена през тересата, като преди това може да е била дрогирана. Доказателства за това били синините и протъркванията по тялото и около гениталиите й, както и следите от душене около врата й. В профила си във Фейсбук бившият приятел на момичето обвини мъжете, намерили тялото на момичето в блока, че може да са замесени в убийството и са имали наглостта да присъстват на погребението й. А габровски адвокат заяви, че местните полицаи са подценили и пренебрегнали \"горещите следи\" от първите часове след случилото се. Майката ще продължи сама да разследва случая, след като полицията и прокуратурата го изоставиха. Тя вярва, че ще открие истината за смъртта на дъщеря й, която имала големи планове за бъдещето и, според Магдалена, нямало и следа от признаци за евентуално самоубийство. Че има нещо гнило в цялата работа показвал и фактът, че около къщата на родителите в селото, където сега живеят, от известно време започнал да се навърта черен джип. Опитват се да ни сплашат, но аз изгубих най-милото си, сега вече нищо не може да ме уплаши и да ме спре да разплета случая, казва тя.", "date": "2017.06.10", "title": "Година след мистериозната смърт на девойка в Габрово: Тайнствен черен джип преследва родителите й"}
{"url": "http://pik.bg/%D0%BC%D0%BE%D0%BA-%D1%81-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D1%80%D0%B5%D1%88%D0%B5%D0%BD%D0%B8%D0%B5---3%D1%853-%D0%B2%D0%BB%D0%B8%D0%B7%D0%B0-%D0%B2-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-news665470.html", "text": "Изпълнителният съвет на Международния олимпийски комитет (МОК) обяви решението си да включи 3x3 като част от програмата на олимпийския баскетбол. Дебютът ще бъде на олимпиадата в Токио през 2020 г. и в него ще участват 64 спортисти – 32 мъже и 32 жени, предава топновини.бг. Добавянето на 3х3 в олимпийската програма e историческо и се очаква да бъде значителен скок в развитието на играта, като се даде възможност за изява на нови държави и играчи. Според генералния секретар на FIBA и член на МОК Патрик Бауман признанието е коствало 10-годишна упорита работа. През 2007 г. FIBA е предложила на МОК 3х3 да влезе в програмата на Младежките олимпийски игри за 2010 г. в Сингапур, които са се превърнали в първия официален турнир на този баскетболен формат. Състезанията 3х3 може да се организират на открито и в зали и носят специален емоционален заряд. Решението на МОК дава възможност на FIBAда продължи да насърчава развитието на 3х3. Форматът на надпреварата ще бъде обявен на по-късен етап. На 17 юни в Нант (Франция) започва четвъртото издание на Световната купа 3х3 с участието на 20 отбора.", "date": "2017.06.10", "title": "МОК с историческо решение - 3х3 влиза в олимпийската програма"}
{"url": "http://pik.bg/%D1%81%D0%B3%D0%B0%D0%B7%D0%B8-%D0%BB%D1%83%D0%BA%D0%B0-%D0%B3%D0%B4%D0%B1%D0%BE%D0%BF-%D0%BF%D0%BE%D0%B3%D0%BD%D0%B0-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0%D1%82%D0%B0-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B2%D0%B0%D1%81%D0%B8%D0%BB%D0%B5%D0%B2%D0%B0-%D0%B7%D0%B0-%D1%81%D0%B2%D0%BE%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-news665346.html", "text": "ГДБОП погна плеймейтката  Светлана Василева за сводничество Cлyжитeли нa ГДБOΠ paзcлeдвaт извecтнaтa плeймeйтĸa Cвeтлaнa Bacилeвa – Гoнзoвицa, като нaй-aĸтyaлнaтa BИΠ cвoдницa ĸъм днeшнa дaтa в Бългapия, разкриват източници пред столичен седмичник. Eдиният e cлyжитeл нa cпeциaлнитe cлyжби, a дpyгия e вaжeн фaĸтop в ъндъpгpayндa. Cпopeд cигнaлa, ĸoйтo e пoдaдeн пpи aнтимaфиoтитe и зa ĸoйтo вce oщe нямaлo ĸaтeгopичнo пoтвъpждeниe, чe e иcтинcĸи, caмaтa Гoнзoвицa нe caмo ypeждaлa, a и пpиeмaлa пopъчĸи. Oĸoлo нeя имaлo няĸoлĸo мoмичeтa, ĸoитo били пpoбyтвaни нa зaмoжни ĸлиeнти. Eднaтa ce ĸaзвaлa Mapтинa и e тaнцьopĸa в диcĸoтeĸи. Haй-гoлeмият вpъx в ĸapиepaтa й e бил ĸopицa нa извecтнo epoтичнo cпиcaниe. B бapдaĸa бpъмчaлa и дpyгa дaмa, пoпyляpнa ĸaтo Moниĸa. Cyмитe, зa ĸoитo ce гoвopи, вapиpaли мeждy 1000 лeвa и 1000 eвpo нa нoщ – в зaвиcимocт oт тoвa дaли пopъчĸaтa идвa oт бългapин или чyждeнeц. Aĸo мoмичe oтидe дa изпълнявa пopъчĸa извън Бългapия, цeнaтa e пo 2000 лв. нa дeн плюc пoeмaнe нa вcичĸи paзxoди ĸaтo caмoлeтни билeти, вътpeшeн тpaнcпopт в гpaдa, xpaнa, нaпитĸи и нe нa пocлeднo мяcтo – ycъpдeн шoпинг пo бyтици. Ocвeн въпpocнaтa Mapтинa, oĸoлo Гoнзoвицa ce нaвъpтaли oщe дeceтинa бpъмчaлĸи, жaдни и oтвopeни ĸъм идeятa зa изĸapвaнe нa лeceн ĸeш. He oбaчe ĸлacичecĸия плaтeн ceĸc бил пeчeлившия бизнec нa Bacилeвa и ĸoмпaния, ce твъpдялo в cигнaлa. Πo идeя и личнa peaлизaция нa извecтнaтa плeймeйтĸa чacт oт ĸлиeнтитe ce пpeвpъщaли във финaнcoви зaлoжници. Cтaвaлo въпpoc зa мъжe, ĸoитo ca жeнeни и имaт дeцa. Maлĸo cлeд пъpвaтa нoщ c ĸoнcyмaция зaпoчвaлo изнyдвaнe зa пapи. Cцeнapият нa peĸeтa бил пpocт, нo eфиĸaceн. Aĸo жepтвaтa нe зaпoчнe дa пpaви peдoвни пpeвoди ĸъм opгaнизaтopĸaтa, cъпpyгaтa мy щялa дa paзбepe зa изнeвepитe. Пpeди вpeмe paзcлeдвaщитe ca ycтaнoвили пpeвoди зa oбщa cтoйнocт oт нaд 500 000 лв. в cмeтĸaтa нa eднa oт пpocтитyтĸитe. Bъпpocнoтo мoмичe e oт мaлъĸ пpoвинциaлeн гpaд, poдитeли й живeят в пaнeлĸa, a тя имaлa cpeднo oбpaзoвaниe и нитo eдин дeн тpyдoв cтaж. Имa cepиoзни пoдoзpeния, чe тaзи cyмa e нaбaвeнa oт изнyдвaнe нa ĸлиeнти. Aĸтyaлнa ĸлюĸa в ъндъpгpayндa coчи, чe Гoнзoвицa ce oпитaлa дa нaпpaви тoзи нoмep и нa извecтнo лицe oт пoдзeмния cвят, cвъpзaн cъc зacтpaxoвaтeлния бизнec. Дpyгaтa й ĸacичĸa бил жeнeн мъж oт Πлoвдив. Πлeймeйтĸaтa cи пpaвилa paбoтнитe cpeщи c мoмичeтaтa й в извecтeн гpъцĸи pecтopaнт в cтoличния ĸвapтaл „Дpaгaлeвци”. Heoбяcнимo зa oфициaлнитe й дoxoди yж ĸaтo мoдeл зa paзлични peĸлaми, тя ĸapaлa джип „Πopшe Kaйeн” – бял нa цвят, ĸoйтo cтpyвa 300 000 лв. He e яcнo зaщo HAΠ oщe нe e нaпpaвилa пpoвepĸa нa cĸaндaлнaтa дaмa – чyднo oтĸъдe ca пapитe зa пътyвaниятa и лyĸcoзния нaчин нa живoт, ĸoйтo вoди. Cвeтлaнa Bacилeвa нe зa пъpви път ce зaбъpĸвa в aфepa, cвъpзaнa c пpocтитyция. B ĸpaя нa юни 2012 г. пpoĸypopът oт Coфийcĸa гpaдcĸa пpoĸypaтypa Mилĸo Moмчeв пo вpeмe нa cъдeбнo зaceдaниe oфициaлнo paзĸpи, чe Гoнзoвицa e билa жpицa нa любoвтa. Tя paбoтeлa ĸaтo ĸoмпaньoнĸa в мoднa aгeнция. Πoзoвaвaйĸи ce нa дyмитe нa eднa oт cвидeтeлĸитe пo тoвa дeлo – Mиcиc Бългapия Cвят 2008 Paлицa Toдopoвa, мaгиcтpaтът ĸaзa, чe Cвeтлaнa e paбoтeлa ĸaтo ĸoмпaньoнĸa в aгeнциятa, близĸa дo бoc oт CИK и дopи e yчacтвaлa в пoдбopa нa мoмичeтaтa. Василева отрече и дopи ce зaĸaни дa cъди Paлицa Toдopoвa, нo тaĸoвa дeлo зa ĸлeвeтa нямa зaвeдeнo и дo днec. B мoмeнтa имa нoвa мoдa във BИΠ пpocтитyциятa. Знaĸoвитe cвoдници ce oттeглиxa и бизнeca ce пoe oт caмитe мoмичeтa, ĸoитo изгpaждaт мpeжa c няĸoлĸo пpoвepeни пpиятeлĸи. Taĸa нe мoгaт дa бъдaт oбвинeни в cвoдничecтвo – вcяĸa пpeдлaгa ceбe cи, зaĸoн зa пpocтитyциятa нямa и нe e пoдcъднo дa пpaвиш ceĸc зa пapи,  oбяcнявaт зaпoзнaти cъc cxeмaтa.", "date": "2017.06.10", "title": "СГАЗИ ЛУКА! ГДБОП погна плеймейтката  Светлана Василева за сводничество"}
{"url": "http://pik.bg/%D1%88%D0%BE%D0%BA-%D0%B7%D0%B0-%D1%84%D1%80%D0%B0%D0%BD%D1%86%D0%B8%D1%8F-%D1%88%D0%B2%D0%B5%D1%86%D0%B8%D1%8F-%D1%81%D1%8A%D1%81%D0%B5%D1%87%D0%B5-%D0%BF%D0%B5%D1%82%D0%BB%D0%B8%D1%82%D0%B5-%D1%81-%D0%B3%D0%BE%D0%BB-%D0%BE%D1%82-%D1%86%D0%B5%D0%BD%D1%82%D1%8A%D1%80%D0%B0-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B0%D1%82%D0%B0-%D1%81%D0%B5%D0%BA%D1%83%D0%BD%D0%B4%D0%B0-news665467.html", "text": "0:1 Швеция победи с 2:1 Франция в мач от Група “А” на квалификациите за Мондиал 2018. Победното попадение падна буквално в последната секунда на срещата. След груба грешка на вратаря на “петлите” Юго Лорис, който излезе извън вратата си и изчисти топката, тя попадна в краката на Ула Тойвнен, който от централната линия я изстреля точно в мрежата. Резултатът бе открит от гостите в 38-ата минута. Тогава при едно центриране топката стигна до Оливие Жиру, който с воле с левия крак не остави шансове на Робин Олсен. Скоро обаче домакините успяха да изравнят. След едно центриране отляво Джими Дурмаз бе оставен непокрит и с мощен удар направи 1:1. През втората част двата тима имаха по няколко добри положения за попадение, но Антоан Гризман и Якуб Юхансон направиха пропуски пред двете врати, предаав Спортал. В края на мача и резервата Тома Льомар можеше да донесе успеха на “петлите”, но пропусна. Така се стигна до 93-ата минута, когато Лорис направи фатална грешка за ефектния гол на Тойвонен. По този начин Швеция се изравни с Франция на върха на групата. Двата тима са с по 13 точки, но скандинавците са на първо място заради по-добрата голова разлика. Третият Холандия в с десет, а България в четвърта с девет. Жиру (38) Дурмаз (44) Тойвонен (93) Олсен, Лустиг, Линдельоф, Гранквист, Аугустинсон, Екдал, Бери, Фошбери, Юхансон, Тойвонен, Дурмаз Лорис, Менди, Варан, Кошчелни, Сидибе, Матюиди, Погба, Сисоко, Пайе, Гризман, Жиру", "date": "2017.06.10", "title": "Шок за Франция: Швеция съсече \"петлите\" с гол от центъра в последната секунда"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-100-%D1%81%D1%8A%D0%BC-%D0%B3%D0%BE%D1%82%D0%BE%D0%B2-%D0%B4%D0%B0-%D0%BE%D1%82%D0%B3%D0%BE%D0%B2%D0%BE%D1%80%D1%8F-%D0%BD%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%B4%D0%B6%D0%B5%D0%B9%D0%BC%D1%81-%D0%BA%D0%BE%D0%BC%D0%B8-%D0%BF%D0%BE%D0%B4-%D0%BA%D0%BB%D0%B5%D1%82%D0%B2%D0%B0-news665485.html", "text": "Reuters. Президентът на САЩ Доналд Тръмп отхвърли твърденията на бившия директор на ФБР Джеймс Коми, че е упражнил върху него натиск да прекрати разследването около бившия си съветник за националната сигурност Майкъл Флин , добавяйки, че желае да представи под клетва своята версия за случилото се, предаде „Не съм казвал подобно нещо“, заяви Тръмп пред репортери относно показанията на Коми, свързани с разследването около Флин. Коми, уволнен от Тръмп миналия месец, даде показания под клетва пред Сената. На въпрос дали е готов да бъде изслушан под клетва, Тръмп отговори, че би го направил „100%“. Фокус", "date": "2017.06.10", "title": "Доналд Тръмп: 100% съм готов да отговоря на обвиненията на Джеймс Коми под клетва"}
{"url": "http://pik.bg/%D0%BD%D0%B8%D0%BA%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D0%BF%D0%BE%D0%B4%D1%86%D0%B5%D0%BD%D0%B8%D1%85%D0%BC%D0%B5-%D1%81%D1%8A%D0%BF%D0%B5%D1%80%D0%BD%D0%B8%D0%BA%D0%B0-%D0%B8-%D0%BD%D1%8F%D0%BC%D0%B0%D1%85%D0%BC%D0%B5-%D0%BA%D1%8A%D1%81%D0%BC%D0%B5%D1%82-news665494.html", "text": "Стражът на националния отбор Николай Михайлов заяви, че липсата на късмет и известно подценяване са попречили на тима да победи Беларус. Нашите загубиха с 1:2 гостуването си в Борисов и до голяма степен се лишиха от шансовете си да се преборят за второто място в група \"А\" от световните квалификации. \"Не играхме на нивото, което очаквахме. Това което тренирахме, не успяхме да го изпълним на терена. Шансът беше срещу нас. Домакините имаха и дузпа, която за жалост не можах да спася. Просто това не беше нашата вечер\", каза Михайлов. \"Казах много отдавна, че винаги когато не играем под напрежение, успяваме да направим нещо. Беларус е по-непретенциозен отбор и ние го подценихме. Можеше да ни вкарат още един или два гола\", допълни стражът на трикольорите. \"Холандия е далеч по-класен отбор. Пресирахме ги, но днес играта не ни се получи и през второто полувреме се бяхме отворили доста и получихме втори гол. Мачът от първата до последната секунда не беше в наша полза в нито един аспект\", завърши Михайлов.", "date": "2017.06.10", "title": "Ники Михайлов: Подценихме съперника и нямахме късмет"}
{"url": "http://pik.bg/%D0%B4%D0%B2%D0%B0-%D0%B3%D0%BE%D0%BB%D0%B0-%D0%BD%D0%B0-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D0%B8-%D0%BB%D0%B5%D1%81%D0%BD%D0%B8-3-%D1%82%D0%BE%D1%87%D0%BA%D0%B8-%D0%B7%D0%B0-%D0%B5%D0%B2%D1%80%D0%BE%D1%88%D0%B0%D0%BC%D0%BF%D0%B8%D0%BE%D0%BD%D0%B0-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-news665499.html", "text": "Европейският шампион Португалия постигна убедителна победа с 3:0 при гостуването си на Латвия в квалификациите за Мондиал 2018. Два гола на звездата Кристиано Роналдо и попадение на Андре Силва осигуриха успеха на иберийците, които са втори в група \"В\", на три точки след лидера Швейцария. Португалия доминираше през цялото време, но чак в края на първото полувреме откри резултата. Центриране на Андре Гомеш беше засечено с глава от Жозе Фонте, който уцели гредата, но при добавката Роналдо не сбърка. Гостите продължиха да са по-добрият отбор и след почивката. В 63-ата минута топката малко щастливо стигна до Роналдо и \"седмицата\" на Португалия с глава вкара за 0:2. Само 4 минути по-късно Кристиано асиситира на Андре Силва и нападателят на Порто сложи точка на спора. Роналдо вече има 11 гола от началото на световните квалификации, а Португалия е в серия от 5 поредни победи, след като на старта допусна поражение от Швейцария, предава Спортал. В тези мачове тимът на Фернандо Сантош вкара цели 22 гола. Латвийците са последни в групата с 3 точки. К. Роналдо (41) К. Роналдо (63) А. Силва (67) 1. Швейцария 18 т. 2. Португалия 15 т. 3. Унгария 7 т. 4. Фарьорски о-ви 5 т. 5. Андора 4 т. 6. Латвия 3 т. Унгария - Латвия Португалия - Фарьорски о-ви Швейцария - Андора", "date": "2017.06.10", "title": "Два гола на Кристиано и лесни 3 точки за еврошампиона Португалия "}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%81%D0%B5-%D0%B8%D0%B7%D0%B2%D0%B8%D0%BD%D0%B8-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BA%D0%BE%D0%BD%D1%81%D0%B5%D1%80%D0%B2%D0%B0%D1%82%D0%BE%D1%80%D0%B8-%D0%BA%D0%BE%D0%B8%D1%82%D0%BE-%D1%81%D0%B0-%D0%B7%D0%B0%D0%B3%D1%83%D0%B1%D0%B8%D0%BB%D0%B8-%D0%BC%D0%B5%D1%81%D1%82%D0%B0%D1%82%D0%B0-%D1%81%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B8-news665491.html", "text": "The Independent. Министър-председателят на Великобритания се извини на депутатите-консерватори, които са загубили местата си след парламентарните избори, пише „Съжалявам за тези кандидати и трудолюбиви членове на партията, които не бяха успешни, но особено съжалявам за тези колеги, които бяха депутати и министри, които допринесоха толкова много за нашата страна, които загубиха своите места, а не трябваше да ги губят“, заяви Тереза Мей. Тя обеща, че „ще проучи какво трябва да се направи, за да може да изведе Консервативната партия напред“. По-рано, след среща с кралицата г-жа Мей заяви, че ще създаде правителство, подкрепено от Демократичната юнионистка партия от Северна Ирландия. „В момента страната се нуждае повече от всякога от сигурност и е ясно, че единствено Консервативната и Демократическата юнионистка партии имаме легитимността и възможността да дадем сигурност, командвайки мнозинството в парламента“, посочи тя, цитирана от Фокус.", "date": "2017.06.10", "title": "Тереза Мей се извини на депутатите-консерватори, които са загубили местата си по време на изборите"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D0%BF%D0%BE%D0%BB%D1%88%D0%B0-%D0%BF%D1%80%D0%B5%D0%B7-%D1%8E%D0%BB%D0%B8-news665498.html", "text": "Според официално заявление на Белия дом президентът на САЩ Доналд Тръмп ще посети Полша пред срещата на високо равнище на Г-20, която ще се проведе в Германия следващия месец, предаде Reuters. „На срещата ще се постави ударение върху приоритета за засилването на колективната отбрана на НАТО. Тръмп ще присъства и на срещата на високо равнище на инициативата „Три морета“, за да демонстрира нашите силни връзки с Централна Европа“, пише в заявлението. Президенти и министър-председатели от няколко централно, източно и южноевропейски държави ще се срещнат в полския град Вроцлав в рамките на инициативата на 6 и 7 юли. Фокус", "date": "2017.06.10", "title": "Доналд Тръмп ще посети Полша през юли"}
{"url": "http://pik.bg/%D0%BA%D0%BB%D0%B0%D1%83%D1%81-%D0%B9%D0%BE%D1%85%D0%B0%D0%BD%D0%B8%D1%81-%D0%BD%D0%B5-%D0%BC%D0%BE%D0%B6%D0%B5%D0%BC-%D0%B4%D0%B0-%D1%81%D1%82%D0%BE%D0%B8%D0%BC-%D1%81%D0%B0%D0%BC%D0%B8-%D0%BD%D0%B0-%D0%B8%D0%B7%D1%82%D0%BE%D1%87%D0%BD%D0%B8%D1%8F-%D1%84%D0%BB%D0%B0%D0%BD%D0%B3-%D1%80%D0%B0%D0%B7%D1%87%D0%B8%D1%82%D0%B0%D0%BC%D0%B5-%D0%BD%D0%B0-%D0%BF%D0%B0%D1%80%D1%82%D0%BD%D1%8C%D0%BE%D1%80%D1%81%D1%82%D0%B2%D0%BE%D1%82%D0%BE-%D1%81%D0%B8-%D1%81%D1%8A%D1%81--news665500.html", "text": "Agerpres Президентът на Румъния Клаус Йоханис, участващ на съвместна пресконференция със своя американски колега Доналд Тръмп в Белия дом, заяви, че Румъния разчита на партньорството си със САЩ на това, което той описа като \"Източния фланг\", предаде „Румъния разбира, че стоим на източния фланг и ние разчитаме на партньорството ви, г-н Тръмп, защото не можем да стоим там без САЩ. Не можем да стоим там сами. От друга страна, нашето партньорство има добра възможност да се засили, не само по въпросите за сигурността, но и по търговските и икономическите и това е много важно. Румъния е страна член на ЕС и смятам, че е в най-добрия ви интерес, г-н Тръмп, да имате силен ЕС като партньор“, заяви Йоханис. Президентът на Румъния също така посочи, че румънско-американските отношения и трансатлантическите връзки са жизнено важни. „Трансатлантическите връзки не са само дипломация и политика, те са основата на нашата Западна Цивилизация. Заедно ще я направим по-силна, заедно ще я направим по-добра. НАТО и ЕС не трябва да се състезават един срещу друг, те трябва да работят заедно, трябва да работят така, че ефектът им да се натрупа. НАТО да стане по-силно, Европа да стане по-силна. САЩ да станат по-силни“, уточни Йоханис, цитиран от Фокус.", "date": "2017.06.10", "title": "Клаус Йоханис: Не можем да стоим сами на Източния фланг, разчитаме на партньорството си със САЩ"}
{"url": "http://pik.bg/%D0%B2%D0%BF%D0%B5%D1%87%D0%B0%D1%82%D0%BB%D1%8F%D0%B2%D0%B0%D1%89%D0%BE-%D1%81%D0%B5%D0%BB%D1%82%D0%B8%D0%BA-%D0%BF%D1%80%D0%BE%D0%B4%D0%B0%D0%B4%D0%B5-50-000-%D0%B0%D0%B1%D0%BE%D0%BD%D0%B0%D0%BC%D0%B5%D0%BD%D1%82%D0%BD%D0%B8-%D0%BA%D0%B0%D1%80%D1%82%D0%B8-%D0%B7%D0%B0-%D0%BD%D0%BE%D0%B2%D0%B8%D1%8F-%D1%81%D0%B5%D0%B7%D0%BE%D0%BD-news665529.html", "text": "Шотландският гранд Селтик се похвали, че далеч преди началото на новия сезон феновете на тима вече са изкупили 50 000 абонаменти карти. Това е с 10 000 повече от миналия сезон. \"Селтик Парк\" побира 60 832 зрители и почти винаги е пълен. \"Детелините\" са тотален хегемон в Шотландия през последните години. Отборът на Брендън Роджърс спечели титлата и Купата на лигата през миналия сезон, а освен това не допусна нито една загуба на домашната сцена. Спортал", "date": "2017.06.10", "title": "Впечатляващо: Селтик продаде 50 000 абонаментни карти за новия сезон"}
{"url": "http://pik.bg/%D0%BB%D1%83%D1%87%D0%B0%D0%BD%D0%BE-%D1%81%D0%BF%D0%B0%D0%BB%D0%B5%D1%82%D0%B8-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BF%D1%8A%D1%80%D0%B2%D0%B8%D1%82%D0%B5-%D0%BD%D0%B5%D0%BD%D1%83%D0%B6%D0%BD%D0%B8-%D0%B2-%D0%B8%D0%BD%D1%82%D0%B5%D1%80-news665526.html", "text": "Новият старши треньор на Интер Лучано Спалети има ясна идея на кои от сегашните футболисти ще разчита през новия сезон и от кои няма да има нужда. Медиите в Италия разкриха, че Спалети е поставил в трансферната листа Гари Медел и Евер Банега, като се надява с парите от тяхната продажба да си осигури още по-солиден бюджет за селекция. Бившият наставник на Рома обаче настоява нападателят Едер да остане на \"Сан Сиро\". Медел, който има договор до 2018 година, записа 31 мача в Серия \"А\" през миналия сезон, а Банега взе участие в 33 двубоя, като вкара 6 гола. Интерес към него проявява мексиканският Тигрес. \"За мен е чест, че ще съм треньор на този клуб. Предстои ни много работа, за да постигнем резултати, които подхождат на името и традициите на Интер. Скоро ще започнем изграждането на отбора за новия сезон. Искаме да действаме прозрачно и правилно\", заяви Спалети при представянето си вчера. Спортал", "date": "2017.06.10", "title": "Лучано Спалети определи първите ненужни в Интер"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B5%D1%82%D0%BE-%D0%BE%D1%82-%D0%BA%D0%BE%D0%B8-%D0%BC%D0%B0%D0%B7%D0%BD%D0%B8-%D1%85%D1%80%D0%B0%D0%BD%D0%B8-%D1%81%D0%B5-%D0%BE%D1%82%D1%81%D0%BB%D0%B0%D0%B1%D0%B2%D0%B0-news665478.html", "text": "През последните години се засилва тенденцията да се консумират високо- мазнинни храни, в комбинация с ниско количество на въглехидрати. Чрез този хранителен режим се поддържа постоянно ниво на хормона инсулин, който гарантира нормални функциониране на организма, предава бгнес. Този режим е антипод на установените хранителни режими, които изключват мазнината. foodpanda, подбра топ 5 на високо-мазнинните храни, за които не сте и подозирали, че ако консумирате може да отслабнете. Има много хора, които обичат сърца, но не ги консумират, защото ги смятат за вредни. Всъщност, ако се приемат без въглехидрати, те помагат за редуциране на теглото. Езикът в масло се счита за деликатес, който може да намерите в почти всяко заведение. Той се приготвя и изключително лесно, за тези, които обичат да готвят. Въпреки, че свинските пръжки се считат за много калорични, не особено полезни, те са висок носител на животински мазнини и консумирането им в този хранителен режим ще осигури метаболитните процеси. Ако и вие сте от хората, които обичат да ядат сметаната с лъжицата, то този режим е за вас. Имайте предвид обаче, че трябва да изключите всичко друго, което не съдържа животинска мазнини. Сирената са храна, която може да хапвате по всяко време. Те са богат източник на мазнини особено овче, козе и биволско. За любителите на синьото сирене могат да го консумират в неограничено количество. Ако решите да преминете към този режим, трябва да ограничите всичко, което не съдържа животински мазнини, освен зеленчуци. Струма.бг", "date": "2017.06.10", "title": "СЕНЗАЦИЯ! Ето от кои мазни храни се... отслабва"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%81%D0%B5-%D1%80%D0%B0%D0%B7%D0%B1%D1%80%D0%B0%D1%85%D0%B0-%D0%B4%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D1%82-%D0%B1%D0%BB%D0%B8%D0%B7%D0%BA%D0%BE%D1%82%D0%BE-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D0%BF%D0%BE%D0%BC%D0%B5%D0%B6%D0%B4%D1%83-%D1%81%D0%B8-news665506.html", "text": "The Daily Telegraph. Президентите на САЩ и на Франция Доналд Тръмп и Еманюел Макрон се обадиха по телефона на министър-председателя на Великобритания Тереза Мей, за да ѝ честитят резултатите от парламентарните избори, в които тя спечели най-много депутатски мандати, предаде Мей, чиято Консервативна партия не успя за малко да спечели абсолютно мнозинство от парламента, заяви, че ще води правителство на малцинството, подкрепено от северноирландската Демократична юнионистка партия. „Президентът на Франция Еманюел Макрон се обади да поздрави министър-председателя и заяви, че за него би било удоволствие да продължат да бъдат близки партньори“, заяви прессекретар на британското правителство. „Те се разбраха, че силното приятелство между двете държави е важно и ще устои“, добави той. Прессекретарят добави, че Мей и Тръмп са се разбрали да продължат близкото сътрудничество между двете си страни. Фокус", "date": "2017.06.10", "title": " Доналд Тръмп и Тереза Мей се разбраха да продължат близкото сътрудничество помежду си"}
{"url": "http://pik.bg/%D0%BA%D1%83%D1%80%D0%B1%D0%B0%D0%BD-%D0%B1%D0%B5%D1%80%D0%B4%D0%B8%D0%B5%D0%B2-%D1%80%D1%83%D0%B1%D0%B8%D0%BD-%D0%B5-%D0%BC%D0%BE%D1%8F%D1%82-%D0%B4%D0%BE%D0%BC-news665524.html", "text": "Легендата на Рубин Курбан Бердиев не скри, че е много доволен от завръщането си в казанския клуб. Днес беше официално обявено, че опитният специалист ще подпише договор като старши треньор на тима, с който стана двукратен шампион, а освен това спечели Купата на Русия и две суперкупи. \"Аз и целият ми щаб се радваме, че се завръщаме. Рубин и Казан - това е нашият дом. Ще работим с всички сили за доброто на клуба\", заяви Бердиев. \"Всички сме доволни, че Бердиев отново ще е начело на Рубин. Целите ни са да сме сред лидерите в първенството и да участваме с успех в евротурнирите. Остава да уточним съвсем дребни детайли, преди договорът да стане факт, предава Спортал. Курбан Бекиевич вече започна работа. Днес футболисти преминаха медицински изследвания, а утре заминават на лагер\" коментира генералният директор на казанския клуб Рустам Саяхов. През миналия сезон Рубин се представи под очакванията и завърши на 9-о място, което доведе до уволнението на испанския наставник Хави Грасия.", "date": "2017.06.10", "title": "Курбан Бердиев: Рубин е моят дом"}
{"url": "http://pik.bg/%D0%B4%D1%80%D0%B0%D0%BA%D0%BE%D0%BD%D0%BE%D0%B2%D0%B8-%D0%BC%D0%B5%D1%80%D0%BA%D0%B8-%D1%81%D0%B4%D0%B2%D1%80-%D1%81-%D1%8F%D0%BA%D0%B0-%D0%BE%D1%85%D1%80%D0%B0%D0%BD%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%BF%D1%80%D0%B0%D0%B9%D0%B4-%D0%BF%D0%B0%D1%82%D1%80%D1%83%D0%BB%D0%BA%D0%B8%D1%82%D0%B5-%D1%89%D0%B5-%D1%81%D0%B5-%D0%B4%D0%B2%D0%B8%D0%B6%D0%B0%D1%82-%D1%81-%D1%88%D0%B5%D1%81%D1%82%D0%B2%D0%B8%D0%B5%D1%82%D0%BE-news665543.html", "text": "От 18.00 часа в София е заявено провеждането на десетото ежегодно шествие „София Прайд 2017”. За същия ден са получени уведомителни писма за организирането на няколко протестни мероприятия на територията на столицата с начален час 17.00 - социална кампания под надслов „Да изчистим боклука от София” пред паметника на Съветската армия; митинг „За възраждане на семейните ценности” в близост до пилоните на Национален дворец на културата и митинг в подкрепа на предучилищното възпитание и подготовката на децата в неравностойно поведение пред сградата на Администрацията на Президента на бул. „Княз Ал. Дондуков” . Това съобщиха от пресцентъра на . Преди, по време и след провеждането на тези прояви полицейски служители от СДВР, подпомагани от техни колеги от ГДНП, ще бъдат ангажирани в обезпечаването на сигурността, охраната на обществения ред и организацията на движение в града. На обявените сборни места ще бъдат изградени филтровъчни пунктове и буферни зони за участниците в обявените прояви . Съгласно българското законодателство в обособените зони няма да бъдат допускани лица, които са във видимо нетрезво състояние, маскирани или носещи забранени предмети и вещи /огнестрелно оръжие, пиротехнически изделия, ножове, палки, боксове/. От съображения за сигурност шествието „София Прайд 2017г” ще бъде съпроводено от полицейски екипи по маршрута на движение. При необходимост по направлението му поетапно ще бъде спирано и възстановявано движението по пътното платно. Взети са всички необходими мерки за недопускане на инциденти и нарушения на обществения ред. От СДВР призовават случайно преминаващи граждани в района на провеждането на парада и другите мероприятия да проявят необходимата толерантност и да спазват стриктно указанията на униформените.", "date": "2017.06.10", "title": "Драконови мерки! СДВР с яка охрана на София Прайд, патрулките ще се движат с шествието"}
{"url": "http://pik.bg/%D0%BA%D0%BB%D1%83%D0%B9%D0%B2%D0%B5%D1%80%D1%82-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D1%81%D0%B8-%D1%82%D1%80%D1%8A%D0%B3%D0%B2%D0%B0-%D0%BE%D1%82-%D0%BF%D1%81%D0%B6-news665530.html", "text": "Пари Сен Жермен Аякс Порто Патрик Клуйверт напуска . Бившият холандски национал пристигна в клуба през 2016 година и изпълняваше ролята на спортен директор, но от новия сезон този пост ще се заема от Антеро Енрике. Клуйверт е получил предложение да остане на друга длъжност, но според \"Екип\" е отказал. Бившият нападател на беше начело на академията на гранда от Амстердам, след което беше селекционер на Кюрасао, а между 2012 и 2014 година беше част от щаба на националния отбор на Холандия. С името на Енрике пък се свързват много от попаденията на на трансферния пазар през последните години, предава Спортал. За последно той беше вицепрезидент на \"драконите\", но подаде оставка през септември миналата година.", "date": "2017.06.10", "title": "Клуйверт окончателно си тръгва от ПСЖ"}
{"url": "http://pik.bg/travelru-%D0%BF%D0%BB%D0%B0%D0%B6%D0%BE%D0%B2%D0%B5%D1%82%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%89%D0%B5-%D0%B1%D1%8A%D0%B4%D0%B0%D1%82-%D0%BF%D1%80%D0%BE%D1%87%D0%B8%D1%81%D1%82%D0%B5%D0%BD%D0%B8-%D0%BE%D1%82-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%BF%D0%BE%D1%81%D1%82%D1%80%D0%BE%D0%B9%D0%BA%D0%B8-news665464.html", "text": "Travel.ru. Тази година властите на България са се заели със състоянието на плажовете и на тяхната инфраструктура. Министърът на туризма Николина Ангелкова лично инспектира плажовете на водещите български курорти, искайки от арендаторите да срутят бетонните заграждения, пречещи на достигането до водата, както и на другите незаконни обекти, предаде Асоциацията на туроператорите на Русия съобщава, че само на територията на курорт Слънчев бряг са открити около 230 незаконно поставени обекти. В момента много от тях са вече демонтирани, а работата по очистването на плажовете от тях ще продължи и след края на летния сезон. Министерството на туризма на България се е заело да контролира и цените на плажните услуги. Така еднодневният наем на плажен чадър ще бъде не по-скъп от 8 лева, толкова ще струва и шезлонг за един ден. Не по-малко строг ще е и контролът върху качеството на водата. Според Ангелкова, представители на Регионалните инспекции по здравеопазването ще събират проби от водата в течение на целия летен сезон", "date": "2017.06.10", "title": "Travel.ru: Плажовете на България ще бъдат прочистени от незаконни постройки"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%BE%D1%82%D0%B8%D1%80-%D1%86%D0%B0%D1%86%D0%B0%D1%80%D0%BE%D0%B2-%D0%BD%D0%BE%D0%BC%D0%B5%D1%80%D1%8A%D1%82-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%B4%D0%B0-%D0%B8%D0%BC%D0%B0%D1%88-%D0%B4%D0%BE%D0%B1%D1%80%D0%B8-%D1%81%D1%87%D0%B5%D1%82%D0%BE%D0%B2%D0%BE%D0%B4%D0%B8%D1%82%D0%B5%D0%BB%D0%B8-%D0%B8-%D0%B4%D0%BE%D0%B1%D1%80%D0%B8-%D0%B0%D0%B4%D0%B2%D0%BE%D0%BA%D0%B0%D1%82-news665563.html", "text": "Да искаш съдебна реформа в България може да е средство за препитание, може да е и средство за реклама, но професионално казано-това е нещо абсолютно необходимо. Това каза пред Нова телевизия Сотир Цацаров. Той обеща до края на следващата седмица да се изясни ситуацията около развитите болтове на колата на Лозан Панов. „Трябва да разгледаме три концепции за съществуването на прокуратурата. Първата е тя да е към изпълнителната власт, но това е опасно, защото прокурорите ще се сменят както сега се сменят областните управители. Втората е прокуратура в съдебната власт, както е сега в момента. Не виждам тук безконтролност, просто питам, с какво статута на главния прокурор се различава от този на председателя на ВКС”, каза още главния прокурор. Според него, във ВСС е имало дискусия за срещата в ЦУМ с Георги Гергов и Сашо Дончев и това е достатъчно. „ Имам приятели, значи ли от коректност към обществото да информирам за всяка среща с тях. Защо не питате Лозан Панов защо е бил в една известна адвокатска кантора. ЦУМ беше поредния пропаганден балон”, смята Цацаров. Той бе категоричен, че не се бои от проверки и е необходимо да има механизъм за проверки на „тримата големи” в съдебната власт. „90% от хората, които сега казват нещо за съдебната реформа, нямат представа какво означава това”, смята главния прокурор. „Два центъра раждат всички интриги и скандали в обществото у нас-това са центровете на Делян Пеевски и Иво Прокопиев. Една партия, която не успя да прескочи бариерата за влизане в парламента сега й остана единствено да атакува прокуратурата. Никой не каза, че е внесен законопроект, който ограничава безкрайното протакане на делата”, допълни Цацаров. Според него, за повечето от скандалните приватизационни сделки срокът на давност е изтекъл и въпреки че има данни за нарушения, сега вече не е възможно да се направи нищо по съдебен ред. „Номерът в тази държава е да имаш добър счетоводител и добри адвокати. Когато правихме проверка на известни бизнесмени и политици, от НАП ни пратиха ,че не са открили нарушения. Какво можем да направим повече”, запита той. По отношение на проверката за оградата по границата, Цацаров смята, че ще бъдат направени всички необходими действия, но каквото и да стане-да се открие престъпление или да не се открие престъпление-винаги ще има обвинения срещу прокуратурата. Той поиска да се спре с това „замеряне с укори” и да се обърнем с лице към опасността от мигрантска вълна и да създадем силен филтър на наша територия за спиране на тези хора. Цацаров обясни, че проблем е всеки човек да получава справедливост, когато се обърне към съдебната система и това е истинската съдебна реформа.", "date": "2017.06.10", "title": "ЕКСКЛУЗИВНО! Сотир Цацаров: Номерът в България е да имаш добри счетоводители и добри адвокати"}
{"url": "http://pik.bg/%D0%BA%D1%80%D0%B0%D0%BB%D1%8F-%D0%BD%D0%B5-%D1%81%D0%B5-%D0%BF%D1%80%D0%B5%D0%B4%D0%B0%D0%B2%D0%B0-news665566.html", "text": "Леброн Джеймс записа рекорден за финални серии девети трипъл-дабъл, а Кайри Ървинг отбеляза 40 точки при победата на Кливланд Кавалиърс със 137:116 срещу Голдън Стейт Уориърс, с което шампионите запазиха шансове за дублиране на титлата си в Националната Баскетболна Асоциация. Също като през миналата година, след четири мача Кавс изостават с 1:3, а сега предстои двубой в Оукланд, но домакините вече няма да бъдат окрилени от победна серия, свършила на 15 мача. \"Имаме шампионски ген\", категоричен бе Краля Джеймс, който счупи рекорда на легендата Меджик Джонсън с деветия си трипъл-дабъл във финална серия. \"Показахме това днес и просто трябва да продължим да играем така в следващите мачове. Играхме отборно, играхме бързо в атака и силно в защита. Това обаче е само един мач\". Не само Джеймс, а и Кливланд счупи рекорд. Шампионите от миналата година отбелязаха 86 точки само за първото полувреме и удържаха чудовищния си аванс в луди последни две четвъртини. До момента няма отбор, ставал първенец след изоставане от 0:3, но Леброн и неговите съотборници показаха, че са напълно способни да повторят миналогодишния обрат. Феновете пък скандираха \"Кавс в седмия мач!\". \"Бълийвланд (игра на думи от вярвам - believe, и името на самия град - Cleveland) няма да се предаде. \"Битката продължава и няма да се откажем\", заяви след срещата треньорът на домакините Тайрън Лю. Уориърс минаха на парад през Западната конференция и бяха на 48 минути от партито, което планираха цяла година, но 35-те точки на Кевин Дюрант не бяха достатъчни. Той не получи особено голяма помощ и от Стеф Къри, който вкара 14 точки при 4/13 в стрелбата си. Джеймс завърши мача с 31 точки, 10 спечелени борби и 11 асистенции, пише \"Спортал\". Кевин Лав вкара шест тройки за отбора на Кливланд, който завърши деня с 24 точни стрелби от далечно разстояние. Това е друг рекорд за финална серия в историята на НБА. Тя пък можеше да е равна при 2:2, ако Кайл Корвър не бе пропуснал стрелба от тройката в последната минута на третия мач. Първенство на Националната Баскетболна Асоциация, финална серия: Кливланд - Голдън Стейт 137:116 * Голдън Стейт води с 3:1 победи в серията.", "date": "2017.06.10", "title": "Краля не се предава!"}
{"url": "http://pik.bg/%D0%B1%D0%BB%D0%B0%D0%B3%D0%BE%D1%82%D0%B2%D0%BE%D1%80%D0%B8%D1%82%D0%B5%D0%BB%D0%BD%D0%BE%D1%81%D1%82-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%BF%D0%BB%D0%B0%D1%82%D0%B8-25-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%BE%D0%B1%D1%8F%D0%B4-%D1%81-%D1%83%D0%BE%D1%80%D1%8A%D0%BD-%D0%B1%D1%8A%D1%84%D0%B5%D1%82-news665555.html", "text": "Правото да обядва с известния инвеститор Уорън Бъфет отново, за 18-ти път бе продадено на търг снощи на търг, като спечелилият е пожелал анонимност, съобщи „Асошиейтед прес”. Цената на обяда е 2.6 милиона долара. Човекът, който ще обядва с бъфет, ще има право да му задава всички интересуващи го въпроси с едно изключение-не трябва да се пита за бъдещите намерения на инвеститора за собствените му вложения. Парите от аукциона отиват във фондация, която осигурява храна и дрехи на бездомници в Сан Франциско. Обяд с Бъфет се разиграва на търг с благотворителна цел от 2004 година. Досега най-високата цена бе постигната през 2016 година,           когато бе достигнато ниво от 3.45 милиона долара. През 2015 година китайска компания плати 2.34 милиона долара за обяд с Бъфет. По традиция обядът се провежда в престижния ресторант Smith and Wollensky в центъра на Ню Йорк. Платилият цената победител има право да доведе още седем души със себе си.", "date": "2017.06.10", "title": "БЛАГОТВОРИТЕЛНОСТ: Неизвестен плати 2.5 милиона долара за обяд с Уорън Бъфет"}
{"url": "http://pik.bg/8-%D0%BF%D1%80%D0%B8%D1%87%D0%B8%D0%BD%D0%B8-%D0%B4%D0%B0-%D0%BF%D1%80%D0%B0%D0%B2%D0%B8%D1%82%D0%B5-%D1%81%D0%B5%D0%BA%D1%81-%D0%B2%D1%81%D0%B5%D0%BA%D0%B8-%D0%B4%D0%B5%D0%BD-news665540.html", "text": "Какво би се случило, ако изведнъж хората спрат да правят секс? Учени твърдят, че ефектите от продължителното въздържание съвсем не са безобидни. Сред тях са понижена концентрация, лошо настроение, загуба на рефлекси, умора, дори повишен риск от сърдечни проблеми. И дават осем причини да правите секс всеки ден: Редовният секс е една от най-ползотворните \"тренировки\" за сърцето. Редовният секс увеличава броя на имунните клетки в тялото, които се борят с външни микроби, като произвеждат антитела имуноглобулин А. Сексът кара мозъка да функционира по-добре. Учени установиха, че двойките, които правят секс всеки ден, засилват шанса за растеж на нервните клетки в мозъка. Влюбването и първите любовни връзки също стимулират мозъчната дейност. Двойките, които имат пълноценна връзка и добър сексуален живот, живеят 5-10 години по-дълго, при това в много по-добро здраве. Сексът е най-добрият лек срещу безсънието. Интимните ласки преди лягане осигуряват спокоен и пълноценен отдих. Сексът лекува, релаксира, удължава живота, пази ни от стрес и освобождава ендорфини, които ни правят по-щастливи. Освен това сексът ни успокоява и носи чувството на удовлетвореност. Редовният секс сутрин е много полезен за здравето както на мъжа, така и на жената. След сутрешен секс получавате солидна доза бодрост за целия ден. Със секс поддържате баланса на естроген и тестостерон в организма, укрепвате тазовите мускули и пикочния мехур. Намалявате главоболието и болките в гърба.", "date": "2017.06.10", "title": "8 причини да правите секс всеки ден"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%82%D0%B0%D0%B5%D0%BD-%D0%B7%D0%B0%D0%BF%D0%B8%D1%81-%D1%81%D0%B2%D0%B8%D0%B4%D0%B5%D1%82%D0%B5%D0%BB%D1%81%D1%82%D0%B2%D0%B0%D1%87%D0%B5-%D0%B4%D0%B0%D1%8F%D0%BD%D0%B0-%D0%B8%D1%81%D0%BA%D0%B0%D0%BB%D0%B0-%D0%B4%D0%B0-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8%D0%B2%D0%B0-%D0%BE%D1%89%D0%B5-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%B1%D1%80%D0%B0%D0%BA%D0%B0--news665546.html", "text": "Биографът на принцеса Даяна извади наяве неин запис, на който тя описва отчаянието си от брака си с принц Чарлз и желанието да се самоубие, за да избяга от \"студения и изпълнен с интриги и лъжи\" кралски дворец. През 1991 година принцесата се свързва с журналиста Анрдю Мортън чрез общ приятел и му прави неустоимо предложение - да направи интервю с нея, което да включи в предстояща си книга, разказват от Нова телевизия. 16 години по-късно Мортън представи транскрипцията на записа, изпратен му от Даяна. От него става ясно колко нещастна е била тя по време на брака си. Принцесата дори споделя, че е започнала да страда от булимия, след като Чарлз я е обгърнал с ръка и й е казал: \"О, малко сме пухкавки тук, не мислиш ли?\". Записите, публикувани в \"Дейли мейл\", разкриват и още нещо - че когато Чарлз е предложил брак на Даяна, тя е знаела много добре за аферата им. Това се е случило, след като тя случайно е чула как съпругът й разговаря по телефона с Камила в банята и й казва, че \"Каквото и да става, винаги ще обича нея.\" По-късно тя е открила и златната гривна, която Чарлз е поръчал да се направи за Камила с вплетени една в друга букви \"Ф\" и \"Г\" (инициалите на псевдонимите, които двамата са използвали, за да се крият - Фред и Гладис). Той и я е подарил точно два дни преди сватбата си с Даяна. Постоянните забележки за теглото, заедно с притеснението на бъдещата принцеса от връзката му с Камила Баркър Боус се оказват решаващи за влошеното й здравословно състояние. \"Бях отчаяна, толкова отчаяна. Спомням си първия път, в който се принудих сама да повръщам. Бях толкова развълнувана, защото си мислих, че това ще намали напрежението. По време на първата ми проба за роклята талията ми бе 29 инча (около 73,6 см). В деня на сватбата ми вече беше 23 инча (58см). Бях се стопила от февруари до юли. Бях изчезнала\", споделя принцесата. Тя твърди и че е отишла да каже на кралица Елизабет, че не издържа този любовен триъгълник. Освен мълчание, безразличие и студенина, обаче друго не е получила.", "date": "2017.06.10", "title": "РАЗКРИТИЕ! Таен запис свидетелства,че Даяна искала да се самоубива още от началото на брака си с Чарлз "}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B8%D0%BD%D0%B0-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%BE%D1%82%D1%81%D0%B5%D1%87%D0%B5-%D0%BD%D0%B5-%D1%81%D0%BC%D0%B5-%D1%87%D1%83%D0%B6%D0%B4%D0%BE%D0%BF%D0%BE%D0%BA%D0%BB%D0%BE%D0%BD%D0%BD%D0%B8%D1%86%D0%B8-%D1%80%D0%B0%D0%B3%D0%B8%D0%BD-%D0%B5-%D0%B4%D0%BB%D1%8A%D0%B6%D0%B5%D0%BD-%D0%B4%D0%B0-%D1%81%D0%B5-%D0%B4%D1%8A%D1%80%D0%B6%D0%B8-%D0%BD%D0%B0-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-news665586.html", "text": "Министърът на туризма Николина Ангелкова е категорична, че е изключително важно как се рекламира България като туристическа дестинация. Това определя и профила на туристите, които ще я посетят, съобщава Дарик. Ангелкова напомни, че миналата година страната ни е била поставена на първо място от \"Нешънъл джиографик Русия\" като дестинация за семеен туризъм. По нашето Черноморие могат да се предлагат най-различни видове туризъм, като може би \"Слънчев бряг\" е единственият курорт, който е по-известен като дестинация за забавление, отбеляза министърът. Ангелкова направи аналог с дестинации за забавление в други държави като Миконос в Гърция и Ибиса в Испания и отбеляза, че те са в пъти по-скъпи от родния курорт. \"Няма как да бъдем слугинаж или чуждопоклоници на чуждестранни граждани, независимо за какво идват те в нашата страна. Всеки, който посещава България, е длъжен да се съобразява с традициите, културата и най-вече със законите в нашата страна. На първо място е законността. Така че всеки, който е посетил нашата страна било то турист, било бизнесмен или по някакъв друг повод, веднъж стъпил в България, трябва да спазва нашето законодателство и оттам, когато наруши закона, трябва да бъде съден както всеки друг гражданин\",  каза министърът по повод шокиращото нападение на шведски турист над камериерка в курорта \"Слънчев бряг\" и последвали реакции. Бившият вече шеф на Българската хотелиерска и ресторантьорска организация Благой Рагин призова след като стана известно за случая, около него да не се шуми и да не се преекспонира, за да не секнат посещенията на туристи от скандинавската страна.  След предизвикалото скандал изказване на Рагин министърът посочи, че е морално и редно той да се от оттегли.\"Човек, който формира мнението в сектора, какъвто е Благой Рагин като председател на БХРА, е длъжен да се държи на положение и най-малко от него следва да се очакват подобни изказвания, защото на първо място това е защитата на българските граждани, които работят в сектор туризъм\", аргументира Ангелкова призива си за оставката на Рагин. \"90 на сто от услугата в сектора се формира от тези хора, които работят като камериери, сервитьори, готвачи, пикола, бармани, рецепционисти. Това са хората, които ние като стъпим в един хотел, първо виждаме тях, те ни посрещат. Затова и не само затова е важно ние да защитаваме техния интерес и да може да ги насърчаваме да работят в сектора\", каза министърът. Тя припомни, че има проблем с кадрите в туризма, който по думите й е огромен. \"Ами представете си, шефът на хотелиерите казва един вид \"Ами, дайте да сведем глава, защото са туристи\". Ами като не дойдат тези, ще дойдат други\", каза Ангелкова.", "date": "2017.06.10", "title": "Николина Ангелкова отсече: Не сме чуждопоклонници! Рагин е длъжен да се държи на положение"}
{"url": "http://pik.bg/%D0%B4%D0%B2%D0%B0%D0%BC%D0%B0%D1%82%D0%B0-%D0%BF%D0%B8%D0%BB%D0%BE%D1%82%D0%B8-%D0%BE%D1%82-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D0%BB%D0%B8%D1%8F-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D1%81%D0%B0-%D0%B2-%D1%81%D1%82%D0%B0%D0%B1%D0%B8%D0%BB%D0%BD%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news665570.html", "text": "Двамата пострадали пилоти при вчерашния инцидент с хеликоптер „Пантер“ са в стабилно състояние. Те са настанени за лечение в реанимацията на Военноморска болница – Варна. Това съобщиха от пресцентъра на Министерство на отбраната. Капитан Павел Симеонов и капитан Анатоли Апостолов са контактни и с нормални жизнени функции. Лекуващият екип дава добри прогнози за пълното възстановяване на двамата пилоти.", "date": "2017.06.10", "title": "Двамата пилоти от катастрофиралия хеликоптер са в стабилно състояние"}
{"url": "http://pik.bg/%D0%B1%D1%80%D0%B0%D0%B2%D0%BE-%D1%85%D1%83%D0%B1%D1%87%D0%B5%D0%B2-%D1%81-%D0%BB%D1%8A%D0%B2%D1%81%D0%BA%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D0%B2%D0%B5%D1%87%D0%B5-%D0%BD%D0%B0-%D1%80%D0%BE%D0%B4%D0%BD%D0%B0-%D0%B7%D0%B5%D0%BC%D1%8F---%D1%81%D0%B5%D0%BB%D0%B5%D0%BA%D1%86%D0%B8%D0%BE%D0%BD%D0%B5%D1%80%D1%8A%D1%82-%D0%BE%D0%B1%D1%8F%D0%B2%D0%B8-%D1%87%D0%B5-news665606.html", "text": "Селекционерът на България - Петър Хубчев, заяви днес на  летище \"София\" много силни думи относно \"лъвовете\". Макар поражението от Беларус, Хубчев вярва, че подопечните му могат да се класират за Мондиал 2018 в Русия. \"Сега точно ще ми е малко трудно да обясня в детайли загубата. Това поражение не слага край на амбицията ни за класиране на световно първенство с оглед на другите резултати, но пропуснахме голям шанс. Лично аз много съжалявам, защото, предвид развитието на другите мачове, при победа щяхме да бъдем на точка от първото място. Това щеше да е уникален успех за нас и да ни даде много по-голям ентусиазъм в работата. Сега всички отбори са в 4 точки и за мен все още не сме загубили шансове. За мен това са най-добрите български футболисти. С уговорката за още няколко имена\", коментира Хубчев. Наставникът вярва във възможностите на \"лъвовете\". Следващата среща на националите ни е в София с Швеция, след това се задава визита в Холандия, мач с Франция на \"Васил Левски\" и гостуване в Люксембург.", "date": "2017.06.10", "title": "БРАВО! Хубчев с лъвска позиция! Вече на родна земя - селекционерът обяви, че..."}
{"url": "http://pik.bg/%D0%BC%D1%83%D1%81%D1%82%D0%B0%D1%84%D0%B0-%D0%BA%D0%B0%D1%80%D0%B0%D0%B4%D0%B0%D0%B9%D1%8A-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D0%BA%D0%BC%D0%B5%D1%82%D0%B0-%D0%BD%D0%B0-%D1%81-%D1%85%D0%B8%D1%82%D1%80%D0%B8%D0%BD%D0%BE-%D0%B7%D0%B0%D1%80%D0%B0%D0%B4%D0%B8-%D0%BB%D0%BE%D1%88%D0%B8-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-news665593.html", "text": "Кметът на с. Хитрино  Нуридин Исмаил е подал оставка като член на Централния, Областния и Общински съвет на ДПС. Това е станало по време на заседание на Областния съвет на ДПС, проведено в Хитрино. На заседанието е присъствал и лидерът на ДПС Мустафа Карадайъ, съобщава БНР. Поводът за оставката са лошите изборни резултати. Първа политическа сила в общината досега, партията е изпреварена от ГЕРБ на последните парламентарни избори. Нуридин Исмаил е заявил, че остава член на ДПС.", "date": "2017.06.10", "title": "Мустафа Карадайъ изхвърли кмета на с. Хитрино заради лоши резултати на изборите"}
{"url": "http://pik.bg/%D1%88%D0%B0%D1%88-%D0%B8-%D0%BF%D0%B0%D0%BD%D0%B8%D0%BA%D0%B0-%D0%B2-%D1%81%D0%BB%D1%8A%D0%BD%D1%87%D0%B0%D0%BA%D0%B0-%E2%80%9E%D0%B1%D1%83%D1%82%D0%BD%D0%B0%D1%82%D0%B8%D1%82%D0%B5%E2%80%9C-%D0%B1%D0%B0%D1%80-%E2%80%9E%D0%BE%D0%BA%D1%81%D0%B8%D0%B6%D0%B5%D0%BD%E2%80%9C-%D0%B8-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%E2%80%9E%D1%84%D0%BE%D1%80-%D1%8E%E2%80%9C-%D0%BA%D1%8A%D0%B4%D0%B5%D1%82%D0%BE-%D0%B3%D1%80%D1%8A%D0%BC%D0%BD%D0%B0%D1%85%D0%B0-%D0%BC%D0%B8%D1%82%D1%8C-news665298.html", "text": "„Бутнатите“ заведения в Слънчев бряг бар „Оксижен“ и ресторант „Фор ю“, където гръмнаха Митьо Очите, ще работят цялото лято! Причината е, че вече наредба ги пази! Според разпоредба на Министерството на туризма всички незаконни обекти по морето трябваше да бъдат премахнати до 5 юни. На тази дата официално бе открит летният сезон, а с това влиза и забрана за строежи и бутания на всякакви обекти. Така двете заведения ще приемат гости през лятото, а за следващият сезон вече нещата може да се променят. Още преди дни съобщихме, че „бутнатият“ ресторант „Фор ю“, където гръмнаха Митьо Очите, отново отвори! Заведението е възстановило стъклените си витрини, като само леки щети по покрива в момента напомнят, че преди седмица го бутнаха. Както е известно, Община Несебър бе издала протокол за премахване на ресторанта. ПИК първи написа и отрази бутането, но явно то не е било качествено. Двете заведения се водят на името на Данаил Петков. Припомняме, че точно преди година след скандал в ресторант „Фор ю“ Митьо Очите отнесе 6 куршума, но оцеля. При престрелката обаче загина неговият гард Александър Алексиев.", "date": "2017.06.10", "title": "ШАШ И ПАНИКА В СЛЪНЧАКА! „Бутнатите“ бар „Оксижен“ и ресторант „Фор ю“, където гръмнаха Митьо Очите, ще работят цялото лято! Наредба вече ги пази"}
{"url": "http://pik.bg/%D0%BF%D1%80%D0%BE%D0%B1%D0%BB%D1%8F%D1%81%D1%8A%D0%BA-%D0%B0%D0%BD%D0%B4%D1%80%D0%B5%D0%B9-%D1%80%D0%B0%D0%B9%D1%87%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D0%BC%D0%BE%D0%B6%D0%B5-%D0%B4%D0%B0-%D1%81%D0%BA%D0%B0%D1%80%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5%D0%B2-%D0%B8-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B1%D0%BE%D1%80%D0%B8%D1%81%D0%BE%D0%B2-news665578.html", "text": "Социологът Андрей Райчев разкри пред камерите на БиТиВи кое е нещото, което може да скара сериозно президента Румен Радев и премиера Бойко Борисов. \"Мината за тях се казва само по един начин: \"Орган за борба с корупцията\". Такъв трябва да се направи. Все пак Борисов цял минал парламент тупка топката за закона на Кунева.Той искаше органа за борба с корупцията да е под негово управление. Но Президентът му каза: \"Байно, няма как да стане, защото ти си главният заподозрян.И този път наистина ГЕРБ трябва да направят нещо за борбата с корупцията\", каза Райчев пред камерите. Той допълни,че вече българи и румънци не сме лошите момчета на Европа. Вече псуват други- Вишеград. \"Това е така , защото в САЩ имаме Тръмп. И може би заради това в момента България се сближава с Европа- то Меркел цяла да идва тук, Макрон да ни навестява. Обичаме се с всички\", допълни социологът.", "date": "2017.06.10", "title": "ПРОБЛЯСЪК: Андрей Райчев разкри какво може да скара президента Радев и премиера Борисов "}
{"url": "http://pik.bg/%D1%80%D0%BE%D0%BC%D0%B8-%D0%B3%D0%B0%D0%BD%D1%81%D1%82%D0%B5%D1%80%D0%B8-%D1%83%D0%B1%D0%B8%D1%85%D0%B0-10-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-news665594.html", "text": "След мащабна операция в ромските лагери в района Мениди в Източна Атина, с участието на специални части е отцепен район, където се намират заподозрени в убийството на 10 годишно дете, съобщи „Български новини”. Момчето на име Мариос почина в четвъртък, след като бе улучено от заблуден куршум. Полицията откри 6 изстреляни куршума идентични с този, намерен в главата на момчето пред къща, която се предполага, че принадлежи към група на скандални ромски престъпници, участващи в търговия с наркотици и оръжия. Мариос се е намирал в училищен двор, когато е бил улучен, транспортиран е в болница, за да получи първа помощ.  Свидетели на събитието смятат, че 10-годишният е получил сериозно нараняване на главата в резултат на падането, но по-късно се разбра, че той в действителност е починал от куршум  в главата си.", "date": "2017.06.10", "title": "Роми-ганстери убиха 10-годишно дете"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F-%D0%B0%D1%82%D0%B0%D0%BA%D1%83%D0%B2%D0%B0-%D1%81%D0%B5%D0%BB%D0%BE-%D0%BF%D0%BE%D0%BB%D1%81%D0%BA%D0%B8-%D0%B8%D0%B7%D0%B2%D0%BE%D1%80-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D1%81%D0%B8%D0%BD-%D0%BD%D0%B0-%D0%B0%D0%B2%D1%82%D0%BE%D1%80%D0%B8%D1%82%D0%B5%D1%82%D0%BD%D0%B0-%D0%BB%D0%B8%D1%87%D0%BD%D0%BE%D1%81%D1%82-news665591.html", "text": "Спецченгета са атакували снощи вила в каменското село Полски извор, съобщи \"Флагман.бг.\" Арестуван е млад мъж – син на авторитетна личност, добре позната в Бургас. Той е закопчан заради притежанието на голямо количество наркотични вещества. Акцията е извършена от служители на „Криминална полиция” малко след 23:30 часа. Според непотвърдена информация става въпрос за разбита голяма група за производство и разпространение на синтетична дрога в Бургас.", "date": "2017.06.10", "title": "Полиция атакува село Полски извор, закопчаха син на авторитетна личност "}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%B8%D0%BD%D1%82%D1%80%D0%B8%D0%B3%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%B2-%D1%82%D0%B0%D0%B5%D0%BD-%D0%B7%D0%B0%D0%B3%D0%BE%D0%B2%D0%BE%D1%80-%D1%81%D1%80%D0%B5%D1%89%D1%83-%D0%BA%D0%BE%D1%80%D0%BD%D0%B5%D0%BB%D0%B8%D1%8F---%D0%BC%D0%B8%D0%BA%D0%BE%D0%B2%D0%B8%D1%81%D1%82%D0%B8-%D0%B2%D0%B5%D1%80%D0%B1%D1%83%D0%B2%D0%B0%D0%BB%D0%B8--news664037.html", "text": "На „Позитано” 20 подозират лидера на ПЕС Сергей Станишев в опит за партиен преврат. За това шушукат социалисти в коридорите на соццентралата. Според коментарите там бившият лидер вече е дал знак, че няма да жали сили и ще подпомогне недоволните от политиката на Нинова кадри да я бутнат от поста след есента. „В момента се готви таен план, който има за цел да не позволи на Нинова да се окопае на лидерския пост“, потвърди мълвата дългогодишна служителка от червената администрация. Според нейната информация за мократа поръчка по очерняне на Нинова е търсена и пиар агенцията на Станишевата съпруга, Моника. Другари разкриха, че превратаджиите разчитали много на комбинативната дама, която не хранела симпатии към Нинова. На последния конгрес шефът на европейските социалисти Станишев кацнал с полет от Брюксел само за партийния форум, а лидерката му осигурила едва 10 минути, за да говори пред делегатите. Това не останало незабелязано от доста хора. „В момента има странен парадокс. Срещу Нинова се обединиха хора, които доскоро не можеха да се гледат. Миков и Станишев бяха като кучето и котката, а сега са първи приятели“, констатира в кулоарите на парламента депутат от групата на \"БСП за България\". По думите му кръгът на превратаджиите се оглавявал от стария председател Миков, сега избутан в ъгъла, бившия зам.-председател и идеолог на левия завой Янаки Стоилов, ексшефа на ПГ Атанас Мерджанов, позорно отстранения от Изпълнителното бюро Георги Гергов и депутата Красимир Янков. Партийната мълва реди, че в момента те прозвънявали низовите организации, за да опипат настроенията по места. Идеята им била да не чакат редовния \"лидерски\" конгрес, който е след около две години, ами още през есента да се свика обикновен форум, в който да има точка за смяна на председателя. Според соцактивисти всичко зависело от шефа на БСП-Пловдив област Гергов, който държал няколко компромата за своята доскорошна дружка. Преди отпускарския сезон и веднага след него те щели да бъдат вкарани в обращение. В същото време нови висши социалисти се вливат в редовете на Ниновите душмани. Последен в кръга на вътрешната опозиция се озовал маститият икономист Румен Гечев. Депутатът демонстрираше капацитет и единствен се осмеляваше да влиза в експертен спор с икономическите остриета на ГЕРБ. Именно заради това той почти сигурно трябвало да оглави парламентарната Комисия по икономическа политика и туризъм. Гечев бил порязан и с голяма разлика на негово място бе избран доста по-компромисният му колега Петър Кънев. \"В момента Гечев е жестоко обиден на колегите си депутати. Той дори подозира, че отстраняването му е знак за готвена бъдеща коалиция с ГЕРБ\", коментираха миковисти в началото на седмицата.", "date": "2017.06.10", "title": "ГОРЕЩА ИНТРИГА В ПИК И \"РЕТРО\"! Станишев в таен заговор срещу Корнелия - миковисти вербували доскорошния си враг от ПЕС, ще свалят шефката на БСП наесен"}
{"url": "http://pik.bg/%D0%B4%D1%80%D0%B0%D0%BC%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81-%D1%87%D0%B5%D1%80%D0%B2%D0%B5%D0%BD%D0%B0%D1%82%D0%B0-%D0%B5%D0%BC%D0%B1%D0%BB%D0%B5%D0%BC%D0%B0-news665601.html", "text": "Фирмата \"Еко Депозит Солюшънс\", която се яви на търга за емблемата на ЦСКА, проведен в Кърджали, е оттеглила задатъка си от малко над 160 000 лева, съобщава \"Тема спорт\". Тя предложи втората най-голяма оферта в наддаването - на стойност 3 061 000 лв. Победител в наддаването стана \"Ред Енимълс\" - фирмата на феновете на ЦСКА, която е подкрепяна от Гриша Ганчев. Въпросната оферта бе за 8 милиона лева. Синдикът Дора Милева тепърва трябва да определи реда на разпределяне на парите и едва след това съответната сума се превежда. В регистрите вчера бе отбелязано движение от страна и на друг кандидат - Никола Газдов (. Не е ясно дали и той не е поискал да оттегли задатъка си. Неговото предложение бе на стойност от около 2.5 милиона лева. Междувременно \"Спортал\" твърди, че \"Ред Енимълс\" може да вземе марката \"ЦСКА\" до края на месеца. Малко след края на търга административният директор на \"червените\" Милко Георгиев обяви, че сагата ще се проточи поне 3-4 месеца, тъй като има сложни процедури, касаещи изготвянето на списъци от синдика, а те от своя страна могат да се обжалват пред съда от всеки един кредитор.  Според изданието обаче срокът може да бъде съкратен. Не е изключено списъците, които трябва да дадат яснота кой кредитор каква сума ще получи от въпросните 8 милиона, да бъдат готови до края на този месец. След това \"Ред Енимълс\" ще има две възможности - или да плати в 7-дневен срок, или да обжалва пред СГС, защото е кредитор на ЦСКА и има това право.", "date": "2017.06.10", "title": "Драмата продължава - ето какво се случва с \"червената\" емблема"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2%D1%8A%D0%B2-%D1%84%D1%83%D1%82%D0%B1%D0%BE%D0%BB%D0%B0-%D0%B0%D1%80%D0%BC%D0%B5%D0%B9%D1%81%D0%BA%D0%B8-%D0%B7%D0%B0%D0%BB%D0%BF-%D0%BF%D0%BE-%D0%B1%D1%84%D1%81-news665595.html", "text": "Приближеният до ЦСКА бивш депутат Емил Димитров направи любопитен коментар по адрес на заместник изпълнителния директор на БФС Павел Колев. \"Как гледам на думите на Павел Колев, че има разединение сред публиката на ЦСКА? Препоръчвам му редовно да си пие хапчетата по темата за разединението. Нека в БФС да си вършат тяхната работа и да не се занимават с ЦСКА Защото ЦСКА е много голям, а те са някакви малки... да не казвам какви, които само църкат отнякъде\", каза Димитров пред \"Тема Спорт\". Междувременно до дни се очаква решение от Лозана по жалбата на ЦСКА София, свързана с решението клубът да не бъде допуснат до участие в ЕКТ! \"Армейците\" се надяват наказанието да бъде свалено или поне намалено и да щурмуват ЕКТ най-късно следващия сезон. Правилникът в казуса е срещу ЦСКА, но в историята на турнирите съществуват и изключения. \"Червените\" разчитат на подобно.", "date": "2017.06.10", "title": "Скандал във футбола! \"Армейски\" залп по БФС"}
