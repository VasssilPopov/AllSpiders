{"url": "http://pik.bg/%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%B5-%D1%82%D1%83%D0%BA-%D0%B2%D1%82%D0%BE%D1%80%D0%BE%D1%82%D0%BE-%D0%BF%D0%BE%D0%BA%D0%BE%D0%BB%D0%B5%D0%BD%D0%B8%D0%B5-%D0%BD%D0%B0-%E2%80%9E%D1%82%D0%B5%D1%81%D0%BB%D0%B0-roadster%E2%80%9D-%D0%B2%D0%B4%D0%B8%D0%B3%D0%B0-100-%D0%BA%D0%BC%D1%87%D0%B0%D1%81-%D0%BF%D0%BE%D0%B4-2-%D1%81%D0%B5%D0%BA%D1%83%D0%BD%D0%B4%D0%B8-news667730.html", "text": "До лансирането на второто поколение „Тесла Roadster” остават още поне две години, но лека-полека данните за бъдещия автомобил започват да изплуват. Илон Мъск, ръководител и създател на марката, загатна в свой туит, че откритият автомобил ще може да ускорява от място до 96 километра в час за под две секунди. Това ще бъде възможно благодарение на нов заводски пакет Maximum Plaid, който ще предлага дори по-голяма мощност и по-добро ускорение от сегашния Ludicrous режим, съобщи „Автоклуб”. В предишни свои изказвания Мъск коментира, че новият Roadster ще бъде най-бързата „Тесла” в историята на марката. Все пак, той отбелязва, че постижение от под две секунди ще значимо, само ако е факт със серийни гуми и немодифицирани електромотори.", "date": "2017.06.17", "title": "БЪДЕЩЕТО Е ТУК: Второто поколение на „Тесла Roadster” вдига 100 км./час под 2 секунди?"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%B0-%D0%BF%D1%8A%D1%82%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA-%D0%BD%D0%B0-%D1%80%D0%B0%D0%B7%D0%B3%D0%BB%D0%BE%D0%B1%D0%B5%D0%BD-%D1%80%D0%B5%D1%82%D1%80%D0%BE%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BF%D0%BE%D0%BB%D1%83%D1%87%D0%B8-%D1%84%D0%B8%D1%88-%D0%B7%D0%B0-%D0%BF%D1%80%D0%B5%D0%B2%D0%B8%D1%88%D0%B5%D0%BD%D0%B0-%D1%81%D0%BA%D0%BE%D1%80-news667722.html", "text": "Куриозен случай от практиката на Пътна полиция- Видин е на път да влезе в Книгата на рекордите на Гинес. Варненец, собственик на автомобил „Мерцедес Бенц” съответно надлежно регистриран е получил фиш за глоба заради превишена скорост. За случая ни уведоми наш читател. В документа, издаден от пътните полицаи черно на бяло пише, че колата е преминала със 74 километра в час при разрешена 60 километра в час. Това е установено от техническо средство, вероятно камера, през март 2017 година. Дотук нищо особено. Нещата обаче се променят, когато се изброят фактите. А те са няколко. Първо, въпросната кола със съответната регистрация е произведена през 1973 година и е ретрокола. При това от миналата 2016 година тя се реставрира и е разглобена на съставните си части от август. Днес е невъзможно да се движи, тъй като й липсва двигател. Как при това положение през март 2017 година е нарушила правилата на пътя, остава загадка, чийто отговор е някъде във Видин. Случаят ясно показва, че нито камери, нито табели могат да попречат на родните катаджии да глобяват в името на безопасността по пътищата. Така че на злополучния собственик на „Мерцедес” модел 1973 година не му остава нищо друго, освен да си плати глобата от 50 лева и да благодари, че автомобилът му без двигател не е вдигнал повече, че тогава глобата щеше да е солена.", "date": "2017.06.17", "title": "УНИКАЛНА ПЪТНА ПОЛИЦИЯ: Собственик на разглобен ретроавтомобил получи фиш за ...превишена скорост"}
{"url": "http://pik.bg/%D1%86%D1%8F%D0%BB%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B6%D0%B0%D1%80%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-news667732.html", "text": "Във Великобритания днес се проведоха протести, като гражданите призоваваха министър-председателя Тереза Мей да си подаде оставката заради реакцията на правителството след трагедията с „Гренфел Тауър“ и заради изборните резултати, съобщи \"Гардиън\". Демонстрантите скандираха „Мей трябва да си отиде“. Над хиляда души се събраха пред Даунинг стрийт, за да изразят своето недоволство от нейното управление. Участващите в протестите са почти единодушни, че премиерът трябва незабавно да подаде оставка.", "date": "2017.06.17", "title": "Цяла Великобритания скочи срещу Тереза Мей заради пожара в Лондон "}
{"url": "http://pik.bg/%D0%BA%D0%B0%D1%82%D0%B0%D1%80%D1%86%D0%B8-%D0%B8-%D1%81%D0%B0%D1%83%D0%B4%D0%B8%D1%82%D1%86%D0%B8-%D1%81%D0%B5-%D1%81%D0%B1%D0%B8%D1%85%D0%B0-%D0%BD%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D0%B2-%D0%BA%D1%83%D0%B2%D0%B5%D0%B9%D1%82-%D0%B2%D0%B8%D0%B4%D0%B5%D0%BE-news667729.html", "text": "Конфликтът между Саудитска Арабия и Катар, две страни, големи производителки и износителки на петрол и природен газ, се прехвърли и сред техните граждани. На Международна конференция в Кувейт, посветена на проблемите на петролната индустрия в района на Близкия Изток, саудитци и катарци се сбиха и то не на шега, съобщи „Ал Арабия”. Според информацията, представителите на Саудитска Арабия са обидили тези на Катар, а от своя страна те се нахвърлили срещу колегите си с юмруци. Битката е клоняла към победа на катарците, когато се е намесила охраната и е прекратила инцидента. Както е известно, Саудитска Арабия и още няколко арабски страни обвиниха Катар в подпомагане на терористи и прекъснаха дипломатическите си отношения с тази държава.", "date": "2017.06.17", "title": "Катарци и саудитци се сбиха на конференция в Кувейт (ВИДЕО)"}
{"url": "http://pik.bg/%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B5-%D0%BE%D1%82%D0%BA%D1%80%D0%B8%D0%BB%D0%B0-%D0%BE%D0%B3%D1%8A%D0%BD-%D1%81%D1%80%D0%B5%D1%89%D1%83-%D0%B8%D1%80%D0%B0%D0%BD%D1%81%D0%BA%D0%B8-%D0%BC%D0%BE%D1%80%D1%81%D0%BA%D0%B8-%D1%81%D1%8A%D0%B4-news667743.html", "text": "Министерството на вътрешните работи на Иран съобщи, че бреговата охрана на Саудитска Арабия е открила огън срещу морски съд, плаващ под ирански флаг, съобщи АФП. Според агенцията става дума за рибарски кораб, при който е застрелян един човек. Това би ескалирало конфликта в района на Персийския залив.", "date": "2017.06.17", "title": "Саудитска Арабия е открила огън срещу ирански морски съд"}
{"url": "http://pik.bg/%D0%BD%D0%B5-%D0%B5-%D0%B7%D0%B0-%D0%B2%D1%8F%D1%80%D0%B2%D0%B0%D0%BD%D0%B5-%D1%83%D1%87%D0%B5%D0%BD%D0%B8%D1%82%D0%B5-%D1%80%D0%B0%D0%B7%D0%BA%D1%80%D0%B8%D1%85%D0%B0%D1%81%D0%B8%D0%BD%D0%B8%D1%82%D0%B5-%D0%BE%D1%87%D0%B8-%D0%B2%D1%81%D1%8A%D1%89%D0%BD%D0%BE%D1%81%D1%82-%D0%BD%D0%B5-%D1%81%D0%B0-%D1%81%D0%B8%D0%BD%D0%B8-news667718.html", "text": "„Слушайте, синеоки хора. Няма такова нещо като син очен пигмент.“ – обяснява научният видео продуцент Тони Лий във видео на Mashable. Сините очи всъщност не са сини. Синият цвят е илюзия, твърдят от \"Обекти.бг\". Цветът на очите се дължи на пигмента меланин. Същият, от който зависи цвета на косата и кожата ни. Многото меланин прави очите кафяви. Малкото количество меланин кара светлината да се разпръсква във вътрешността на окото, което дава като резултат син цвят. Така, както синият цвят на небето е причинен от подобно разпръскване на светлината. Това е известно като „ефект на Тиндал“. Още по-любопитно е, че някога всички хора са имали кафяви очи, преди сините очи да навлязат в човешкия генофонд. Генетичните изследвания показват, че сините очи са се появили преди между 6 хиляди и 10 хиляди години. Смята се, че всички хора със сини очи имат един общ прародител. Осем процента от населението на света има сини очи. Те се причинени от рецесивен ген. Което означава, че и двамата родители трябва да имат този ген, за да бъде детето ни със сини очи. Зелените очи са още по-необичайни. Само два процента от населението ги имат. Те са истинска рядкост.  А кой е най-редкият цвят на очите? Какво ще кажете за два цвята едновременно? Има хора, които имат едно синьо и едно кафяво око. Това се случва при около 0,6 процента от населението.", "date": "2017.06.17", "title": "НЕ Е ЗА ВЯРВАНЕ! Учените разкриха:Сините очи всъщност не са сини  "}
{"url": "http://pik.bg/%D0%B8%D0%B7%D0%B1%D0%BE%D1%80%D1%8A%D1%82-%D0%B7%D0%B0-%D0%B2%D1%81%D1%81-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%B3%D0%BB%D0%B0%D1%81%D1%83%D0%B2%D0%B0%D1%85%D0%B0-1951-%D1%81%D1%8A%D0%B4%D0%B8%D0%B8-news667734.html", "text": "В 18.00 ч. приключи гласуването за членове на ВСС от съдийската колегия. Общата избирателна активност на съдиите е 87,18% при 1951 гласували от 2238 имащи право на глас, съобщиха от пресцентъра на ВСС. Чрез електронната система за гласуване през интернет своя глас са дали 1473 съдии от 1677 заявили желание за дистанционно гласуване. С хартиени бюлетини на място в Съдебната палата са упражнили правото си на вот 478 съдии. Изборният ден е преминал без проблеми, единствено заради високата активност на съдиите около 14.00 ч. е поставена втора кабина за гласуване, за да не се образуват опашки. Кандидатите за членове на ВСС са 27, те се състезават за шест места в съдийската колегия. В момента се броят бюлетините. Според правилата кандидатът е избран, ако получи повече от половината от действителните гласове.", "date": "2017.06.17", "title": "Изборът за ВСС приключи! Гласуваха 1951 съдии"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%BA%D0%BE%D0%BB%D0%B5%D0%B6-%D0%B2-%D1%89%D0%B0%D1%82-%D0%BC%D0%B5%D1%80%D0%B8%D0%BB%D0%B5%D0%BD%D0%B4-%D1%81%D0%B0%D1%89-news667742.html", "text": "Силна стрелба е избухнала преди минути в кампуса на колеж Харфорд в щат Мериленд, САЩ. Това бе съобщено на фейсбук страницата на колежа.Стрелбата се чува от спортните площадки и игрищата в района. Отправя се предупреждение към студентите да не се отправят към района на стрелбата. Според полицейски източник стрелецът е един, облечен целият в черно, въоръжен е с пистолет. Засега не е ясно защо стреля, какви са му мотивите. На мястото има полиция, евакуират хората.", "date": "2017.06.17", "title": "ИЗВЪНРЕДНО: Стрелба в колеж в щат Мериленд, САЩ"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B6%D0%B5%D0%BD%D0%B0-%D0%B2-%D0%B8%D0%BD%D0%B2%D0%B0%D0%BB%D0%B8%D0%B4%D0%BD%D0%B0-%D0%BA%D0%BE%D0%BB%D0%B8%D1%87%D0%BA%D0%B0-%D1%80%D0%B0%D0%B7%D0%BA%D1%80%D0%B8-%D1%81%D1%85%D0%B5%D0%BC%D0%B0-%D0%B7%D0%B0-%D1%84%D0%B0%D0%BB%D1%88%D0%B8%D0%B2%D0%B8-%D0%B4%D0%BC%D1%81-%D0%B8-%D0%B8-%D0%BD%D0%B0%D1%87%D0%B8%D0%BD-%D0%B7%D0%B0-%D0%BF%D0%B5%D1%87%D0%B0%D0%BB%D0%B1%D0%B0-%D0%BD%D0%B0-%D0%B3%D1%8A%D1%80%D0%B1%D0%B0-news667710.html", "text": "Изпечени измамници се възползват от хора в неравностойно положение в интернет. За това сигнализира бургазлийката Ивелина Димитрова, която от години е прикована в инвалидна количка след ужасяващ пътен инцидент. Въпреки тежкия си живот тя никога не е спирала да губи надежда. Днес обаче тя публикува сърцераздирателен коментар в социалните мрежи за това как двойка нагли измамници, които с деянията си – фалшифициране на ДМС-и и присвояване на награди за хора с увреждания с фалшиви профили във Фейсбук, буквално са отнели надеждата от живота й, разказват от \"Флагман\". Бургазлийката, с подкрепата на администраторите на засегнатите страници, е успяла сама да разобличи грозната схема и споделя печалния си опит в мрежата: \"Мразя да пиша подобни постове, но мразя и да ме лъжат, и да ми се подиграват, най-вече за положението, в което се намирам! Чрез тази публикация искам да Ви покажа едно две, лица, които се възползват от хората в нужда. „Възползват” дори е слаба дума, на фона на това, което преживявам от няколко дни насам - болка, разочарование, съмнение. Отново изгубих частица доверие и надежда към хората. Не към всички. Не и към тези, които ми доказаха, че каквото и да се случва с мен, са зад гърба ми винаги и ме крепят да не рухна. Представям на вашето внимание Vancheto Dimitrova - многопрофилна дама,която вършее по всички групи за подаръци като подарява от единия си профил на друг. Профилите са много, хваната е малка част от тях, но това не е най-лошото.\"Дамата\", освен с подаръци, лъже и с изпратени ДМС. „Пуска 1 реален СМС за дадена кампания, а от останалите си профили просто го копира с различен фон и започва да се реди с всички сили” Това са думи на един от администраторите, които помогнаха да разкрием схемата на въпросната госпожа. Профилът й в момента е деактивиран, защото я разкрихме, но със сигурност ще се появи отново. Също така и нейният приятел или съпруг е замесен в това да крадат от болни деца и възрастни. Погнусена съм от подобни постъпки! Как някой иска да спечели телефон, пуснат за човек в нужда от всеки един лев, качвайки крадени ДМС-и само и само шанса да се увеличи, за да спечели телефона, правейки си фалшиви профили, не един, не два, десетки фалшиви профили, пускайки десетки фалшиви и крадени ДМС-и. Ще Ви задам въпрос, на който няма да получа отговор, но Вие страх от Бога нямате ли? Как на гърба на болни хора ще се облагодетелствате?\".", "date": "2017.06.17", "title": "СКАНДАЛ! Жена в инвалидна количка разкри схема за фалшиви ДМС-и и начин за печалба на гърба на болни хора (ДОКАЗАТЕЛСТВА)"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D1%87%D0%B5%D1%88%D0%BA%D0%B8%D1%82%D0%B5-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%BE%D0%B1%D0%B5%D1%89%D0%B0%D0%B2%D0%B0%D1%82-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D0%BD%D0%B5-%D0%BD%D0%B0-%D0%B4%D0%B0%D0%BD%D1%8A%D1%86%D0%B8%D1%82%D0%B5-news667735.html", "text": "Чешката социалдемократическа партия, най-големият партньор в коалиционното правителство на страната, но със спадаща популярност, ще се опита да привлече гласоподаватели преди изборите през октомври, като предлага намаляване на данъците за работещите и затягане на контрола върху големите компании, съобщи  Ройтерс. Партията представи предизборната си програма дни след като премиерът Бохуслав Соботка обяви решението си да се оттегли от лидерския пост на най-старата чешка партия в опит да обърне тенденцията на спад в подкрепата за социалдемократите. В програмата си партията обещава да намали данъците на работещите, да увеличи отпуската им до пет седмици, да повиши минималната заплата до поне 16 000 крони (685 долара) месечно до 2022 година и други придобивки. Освен това социалдемократите повтарят обещанието си от предишните избори да въведат прогресивен данък върху активите на големите банки и да се борят с укриването на данъци от големите конгломерати. Макар правителството да отчита растеж на икономиката, който му помогна да постигне първия балансиран бюджет от две десетилетия, социалдемократите изостават в проучванията на общественото мнение след основния си конкурент и коалиционен партньор партия \"Действие на недоволните граждани 2011\" (АНО). Всички последни анкети сочат, че АНО води пред социалдемократите. АНО бе създадена и е ръководена от милиардера и бивш министър на финансите Андрей Бабиш, който привлече гласоподаватели с мениджърския подход на управление и с имиджа си на политически аутсайдер, отбелязва Ройтерс. Сегашното трипартийно правителство на Чехия е на власт от началото на 2014 година. В състава му влизат социалдемократите на Соботка, партията на Бабиш и християндемократите. То изглежда е на път да стане първото от 15 години правителство на централноевропейска страна, което ще изкара докрай мандата си.", "date": "2017.06.17", "title": "ПРЕДИ ИЗБОРИТЕ! Чешките социалисти обещават намаляване на данъците "}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%BF%D1%80%D0%BE%D0%B1%D0%B8%D0%B2%D0%B0-%D0%BD%D0%B0%D0%BB%D0%BE%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%BA%D0%B0%D1%82%D0%B0%D1%80-%D0%B1%D0%BB%D0%BE%D0%BA%D0%B0%D0%B4%D0%B0-news667736.html", "text": "Министърът на икономиката Нихат Зейбекчи заяви, че Турция пробива наложената на Катар международна блокада, съобщи агенция ДХА. Министърът оцени визитата си в Доха пред форум на турски износители в Истанбул. „Досега до Катар успешно са доставени над 5 хиляди тона хранителни продукти с общо 71 самолета. В края на седмицата започват доставките ни и с кораби. А нашите ТИР-ове вече са на път.”, посочва още турският министър на икономиката, цитиран от медията.", "date": "2017.06.17", "title": "Турция пробива наложената на Катар блокада "}
{"url": "http://pik.bg/%D0%B8%D0%BC%D0%B0%D0%BD%D1%8F%D1%80%D0%BA%D0%B0-%D0%BF%D0%BE%D0%BB%D1%83%D1%87%D0%B8-%D1%83%D1%81%D0%BB%D0%BE%D0%B2%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B8-%D0%B3%D0%BB%D0%BE%D0%B1%D0%B0-%D0%BE%D1%82-5-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%B0-news667738.html", "text": "Условна присъда и 5000 лева глоба е наказанието, което варненската иманярка Иванка Иванова получи за държане на колекция от артефакти от Античността и Средновековието. След одобрено от Варненския окръжен съд споразумение, в полза на държавата се отнемат 2760 медни и сребърни монети и други артефакти, които са били открити при претърсванията на имоти, обитавани от Иванова, информираха от Окръжна прокуратура-Варна, цитирани от „Монитор”. 49-годишната иманярка, известна в своите среди с прякора Иванка Черната, влязла в полезрението на полицията през юли 2015 г. По сигнал, че съхранява на два адреса огромно количество артефакти, които не били регистрирани и идентифицирани по Закона за културното наследство, полицията претърсила дома й във Варна и къща в село Долище, собственост на майката на безследно изчезналия й съпруг. Той също бил „име“ в иманярските среди, с което се свързва и изчезването му на 11 септември 2006 г. По неотложност били извършени претърсвания на адресите и в тайници в пода, откъдето полицията открила и иззела значителни количества артефакти – медни и сребърни монети, датирани през Османизма, както и антични амфори, медицински инструменти, върхове на стрели от I – IV век преди Хр. Според назначените експертизи, иззетите артефакти представлявали систематични колекции медни и сребърни монети от управлението на различни турски султани, които са събирани от човек с изключителни познания за Османската империя. В обвинителния акт от 57 страници, откритите в тайници артефакти са описани на повече от 30 листа. Освен културно-историческите ценности, на двата адреса са намерени и 5 самоделни металотърсача и системи, предназначени за дълбочинно търсене на метални предмети, по които са открити доказателства за иманярска дейност. Споразумението е със сила на присъда и не подлежи на обжалване.", "date": "2017.06.17", "title": "Иманярка получи условна присъда и глоба от 5 хиляди лева"}
{"url": "http://pik.bg/%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D1%81-%D0%BF%D1%8A%D1%80%D0%B2%D0%B0-%D1%82%D1%80%D0%B5%D0%BD%D0%B8%D1%80%D0%BE%D0%B2%D0%BA%D0%B0-%D0%BD%D0%B0-%D0%B0%D0%B2%D1%81%D1%82%D1%80%D0%B8%D0%B9%D1%81%D0%BA%D0%B0-%D0%B7%D0%B5%D0%BC%D1%8F-news667750.html", "text": "Отборът на ЦСКА-София направи първа тренировка в Австрия, където пристигна по-рано вчера. Заниманието имаше тонизиращ характер и участие в него взеха всички футболисти от селекцията на Стамен Белчев. Днес \"червените\" ще проведат още една тренировка, след което ще отпътуват за Фулмпес, където вечерта, от 18:00 часа, им предстои блиц турнир с участието на Вакер (Австрия) и Габала (Азербайджан). ЦСКА-София ще се готви на австрийска земя до 25 юни.", "date": "2017.06.17", "title": "ЦСКА-София с първа тренировка на австрийска земя"}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D0%B5%D0%B2%D1%80%D0%BE%D1%81%D1%82%D0%B0%D1%82-%D0%BD%D0%B0-%D0%B4%D0%B2%D0%B0%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D1%81%D0%B5-%D0%BF%D0%B0%D0%B4%D0%B0-%D0%BF%D0%BE-%D0%B5%D0%B4%D0%BD%D0%B0-%D0%BA%D0%BE%D0%BB%D0%B0-news667739.html", "text": "Ha вceĸи двaмa българи ce пaдa пo eдин aвтoмoбил (официално 508 на 1000), coчaт пocлeднитe дaнни нa Eвpocтaт и ОІСА, пyблиĸyвaни в дoĸлaдa нa Eвpoпeйcĸaтa acoциaция нa aвтoмoбилнитe пpoизвoдитeли. Средният показател за ЕС е 573 автомобила на 1000 души. Рекордьор е Малта - 775 aвтoмoбилa нa 1000 дyши. Maлĸo пo-мaлĸo ca тe в Люĸceмбypг - 745 нa 1000. На дъното са Румъния (308 aвтoмoбилa нa 1000 дyши), Унгapия (377 на 1000) и Лaтвия (391). В Гъpция този показател е 566 aвтoмoбилa нa 1000 дyши. Acoциaциятa paзпpocтpaни и дpyгa любoпитнa инфopмaция – ĸoлĸo cpeднo зaмъpcявaт нoвитe ĸoли, зaĸyпeни пpeз 2016 г. Haй-мнoгo въглepoдeн диoĸcид cpeднo изпycĸaт aвтoмoбилитe в Ecтoния - 133.9 г СО2/km. A нaй-мaлĸo в Xъpвaтия - 111.7. Бългapия e пo-близo дo нaй-зaмъpcявaщитe cъc cpeднo 125.8 г СО2/km, казват от \"Труд\".", "date": "2017.06.17", "title": "СПОРЕД ЕВРОСТАТ: На двама българи се пада по една кола "}
{"url": "http://pik.bg/%D0%B4%D0%BE%D0%B1%D1%80%D0%BE%D0%B2%D0%BE%D0%BB%D1%86%D0%B8-%D1%81%D0%BF%D0%B0%D1%81%D1%8F%D0%B2%D0%B0%D1%82-300-%D1%82%D0%BE%D0%BD%D0%B0-%D1%85%D1%80%D0%B0%D0%BD%D0%B0-%D1%83-%D0%BD%D0%B0%D1%81-%D0%B7%D0%B0-%D0%B5%D0%B4%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-news667724.html", "text": "300 тона храна спасяват годишно у нас. Това количество на свой ред спасява от глад около 30 хиляди българи в нужда. Доброволците в Хранителната банка спасяват всеки ден от изхвърляне стотици килограми храна. Само днес ще бъдат спасени тон и половина моркови. Именно пресните плодове и зеленчуци попадат най–често в склада на банката. „Поради факта, че те имат много кратък живот и, когато не са в най-свежия си вид, ние, обичайните потребители, не бихме искали да си ги купим”, обясни пред БиТиВи Цанка Миланова – директор на Българска хранителна банка. Доброволците спасяват още мляко и млечни продукти, както и трайни пакетирани храни – захар, брашно, варива. \"Мисия без граници\" е една от организациите, които помагат продуктите да стигнат до хората в нужда. Шест дни в седмицата раздават топъл обяд на улицата. „От 5 години работим с хранителната банка, те ни даряват действително много хранителни продукти – хлебчета, кисело мляко, плодово мляко, шоколади, когато каквото има”, каза Хари Куюмджиян от Мисия без граници. Гладните посреща усмихнатото лице на 76-годишната Маргарита. Тя също е доброволец. „Тези хора, бездомни, имат нужда от закрила, а пък аз обичам да помагам. Наградата, надяваме се да я получим горе, при Бога”, заяви Маргарита Димитрова. А каква е екологичната цена, която плащаме, когато хвърляме храна? На сметищата хранителните продукти изгниват, като при това се отделят вредни газове. Ако съпоставим всичката изхвърлена храна на света за година с отделна държава, то тя би била третият по големина източник на емисии парникови газове след Китай и Съединените щати. Ресурсите, които биха отишли да се справят с половината ви неизяден и хвърлен на боклука хамбургер, се равняват на водата, която бихте употребили, ако решите да вземете душ в продължение на 1 час.", "date": "2017.06.17", "title": "Доброволци спасяват 300 тона храна у нас за една година "}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8%D1%82%D0%B5-%D0%BC%D0%BE%D1%80%D1%8F%D1%86%D0%B8-%D0%BE%D1%82-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D1%80%D0%B0%D0%B7%D1%80%D1%83%D1%88%D0%B8%D1%82%D0%B5%D0%BB-news667726.html", "text": "Американският президент Доналд Тръмп заяви, че неговите мисли и молитви са със седемте изчезнали моряци, след сблъсъка между американски ескадрен миноносец и търговски кораб край бреговете на Япония, съобщи \"Дъ Хил\" . „Мислите и молитвите ми са с моряците на „USS Фицджералд“ и техните семейства. Благодаря на нашите японски съюзници за тяхната подкрепа“, написа Тръмп в „Туитър“.", "date": "2017.06.17", "title": "Доналд Тръмп с емоционални думи за изчезналите моряци от американския разрушител "}
{"url": "http://pik.bg/%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B4%D1%80%D0%B0%D0%BC%D0%B0-%D0%B2%D0%BD%D1%83%D1%87%D0%BA%D0%B0%D1%82%D0%B0-%D0%BD%D0%B0-%D0%BA%D0%B0%D1%82%D0%B5%D1%82%D0%BE-%D0%B5%D0%B2%D1%80%D0%BE-%D0%BF%D1%80%D0%B5%D0%B7-%D1%81%D1%8A%D0%BB%D0%B7%D0%B8-%D0%B1%D0%B0%D0%B1%D0%BE-%D0%BA%D1%8A%D0%B4%D0%B5-%D0%B5-%D0%B4%D0%B6%D0%B0%D0%BA%D0%B8-news667731.html", "text": "Актрисата Катерина Евро продължава силно да скърби за застреляното си кученце Джаки. Преди минути тя пусна дълбоко емоционален пост на страницата си във Фейсбук, в който се разбира, че и малката и внучка Катерина също много тъжи за кучето и с плач го търси. \" Бабо,къде е Джаки? Как да и кажа,че Джаки я застреля един човек в нашия двор.... как?\", написа бабата. ПИК припомня,че вчера неизвестен изрод простреля в корема и в окото кротката животинка. Еврото намерила другарчето си да се бори за живота си и веднага се изстреляла с него към най-близката ветеринарна клиника. След почти целодневна борба обаче кучето Джаки не можа да се пребори с болката и почина. „Какъв е този човек? Как може да застреляш куче? Кученце малко да го простреляш в окото? Той все едно ми уби детето”, изплака Катерина Евро. Джаки е от породата Джак ръсел териер, а синът й продължава да я търси из двора. Синът на Катерина Евро – Александър Кадиев, се притеснява, че агресията на извършителя може да е насочена към цялото му семейство. Катерина Евро е известна като един от най-явните защитници на животни в беда. Тя доста често е прибирала в дома си изхвърлени кучета.", "date": "2017.06.17", "title": "РАЗТЪРСВАЩА ДРАМА! Внучката на Катето Евро през сълзи: Бабо, къде е Джаки?"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-50-%D1%87%D0%BE%D0%B2%D0%B5%D0%BA%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BA%D0%BE%D1%80%D0%B0%D0%B1-%D1%81%D0%B5-%D1%83%D0%B4%D0%B0%D1%80%D0%B8-%D0%B2-%D0%BA%D0%B5%D0%B9-%D0%B2-%D0%B8%D1%82%D0%B0%D0%BB%D0%B8%D1%8F-news667721.html", "text": "50 пасажери са получили различни наранявания след като корабът на частната компания \"Медмар\" се удари в кей на пристанището Казамичола в Италия, съобщи агенция АНСА. В момента на удара повечето от пасажерите не са могли да запазят равновесие, не всички от тях са били седнали по местата си. Хората са откарани по най-бързия начин в болница, а властите са конфискували кораба. Води се разследване.", "date": "2017.06.17", "title": "ИНЦИДЕНТ! 50 човека ранени след като кораб се удари в кей в Италия "}
{"url": "http://pik.bg/%D0%B4%D0%B0%D0%BD%D0%B0%D0%B8%D0%BB-%D0%BA%D0%B8%D1%80%D0%B8%D0%BB%D0%BE%D0%B2-%D0%BE%D1%82-%D0%B3%D0%B5%D1%80%D0%B1-%D0%BD%D1%8F%D0%BC%D0%B0%D0%BC%D0%B5-%D0%BF%D1%80%D0%BE%D0%B1%D0%BB%D0%B5%D0%BC-%D1%81-%D0%B2%D0%B8%D0%B4%D0%B0-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-%D0%B7%D0%B0%D1%89%D0%BE%D1%82%D0%BE-%D0%B8%D0%BC%D0%B0%D0%BC%D0%B5-%D0%BF%D1%80%D1%8F%D0%BA%D0%B0-%D0%B2%D1%80%D1%8A%D0%B7%D0%BA%D0%B0-news667720.html", "text": "Ние нямаме проблем с избирателната система, защото имаме пряка връзка с избирателите и те ни подкрепят, каза председателят на правната комисия в Народното събрание Данаил Кирилов пред Канал 3. \"Ние не си правим меркантилни сметки коя система ни е изгодна. Няма избирателна система, която да ни представлява трудност, защото работим добре\", посочи още депутатът от ГЕРБ по повод отхвърлянето на предложението на Слави Трифонов за въвеждане на мажоритарна избирателна система. По отношение на изказвавето на певеца, че депутатите със своето решение са извършители на преврат Кирилов каза: Няма да коментира крайни квалификации.", "date": "2017.06.17", "title": "Данаил Кирилов от ГЕРБ: Нямаме проблем с вида избирателна система, защото имаме пряка връзка с хората "}
{"url": "http://pik.bg/%D0%B8%D0%B7%D0%BC%D0%B0%D0%BC%D0%B0-%D1%81%D0%BA%D1%8A%D0%BF%D0%B0%D1%80%D1%81%D0%BA%D0%B8%D1%82%D0%B5-%D0%BE%D0%B1%D1%83%D0%B2%D0%BA%D0%B8-%D0%BD%D0%B0-%E2%80%9E%D0%BB%D1%83%D0%B8-%D0%B2%D1%8E%D0%B8%D1%82%D0%BE%D0%BD%E2%80%9D-%D1%81%D0%B5-%D0%BF%D1%80%D0%B0%D0%B2%D1%8F%D1%82-%D0%B2-%D1%80%D1%83%D0%BC%D1%8A%D0%BD%D0%B8%D1%8F-news667727.html", "text": "Едни от най-скъпите обувки и ботуши в Европа, носещи марката „Луи Вюитон”  и рекламирани като „произведени в Италия и Франция” всъщност се изработват в Румъния, пише „Гардиън”. Наглостта на собствениците на марката стига дотам, че се споменава и района на Венеция като място на производство и се акцентира на това като „район, където има столетни традиции в изработването на качествени обувки”. Но струващите между 500 и 1800 паунда обувки се изработват в областта Трансилвания, Румъния в завод, чието съществуване е добре пазена от години тайна. Регионът при северните ни съседи е по-известен с вампирите си, отколкото с традиции в обувната промишленост. Само ходилата са наистина италианска избаротка, всичко друго се прави в Румъния. Но заготовките не носят луксозната марка, а името на дъщерна фирма на известната модна група Louis Vuitton Moet Hennessy (LVMH). Целта е ясна-за да запази високата си норма на печалба, групата, окято държи куп луксозни марки, търси евтина работна ръка и я намира в Румъния. Според „Гардиън”, заводът функционира от 2002 година, даже преди приемането на страната в ЕС. Сега остава да се види реакцията на Европейската комисия по тази измама за клиентите и липса на вярна информация в нейна рекламна кампания.", "date": "2017.06.17", "title": "ИЗМАМА: Скъпарските обувки на „Луи Вюитон” се правят в Румъния"}
{"url": "http://pik.bg/%D1%81%D0%B8%D0%BB%D0%B0%D1%82%D0%B0-%D0%BD%D0%B0-%D0%B4%D1%83%D1%85%D0%B0-80-%D0%B3%D0%BE%D0%B4%D0%B8%D1%88%D0%B5%D0%BD-%D0%BB%D0%B5%D0%BA%D0%B0%D1%80-%D0%BE%D1%82-%D0%BA%D0%B0%D0%B2%D0%B0%D1%80%D0%BD%D0%B0-%D0%BE%D0%B1%D0%B8%D0%BA%D0%BE%D0%BB%D0%B8-%D1%81%D0%B2%D0%B5%D1%82%D0%B0-%D1%81%D0%B0%D0%BC-%D1%81-%D1%8F%D1%85%D1%82%D0%B0-news667728.html", "text": "Една история за невероятно приключение. 80-годишен мореплавател от Каварна прекара близо две години в океана, преследвайки мечтата си. Кръстосвал морета и океани през целия си живот, малко преди 80-годишния си юбилей д-р Васил Куртев решава, че е дошъл момента и за най-съкровената му мечта – да обиколи сам света с яхта. \"Толкова яхти строих, толкова труд съм положил. Почти цял живот аз все за туй мисля и работя\", споделя д-р Куртев пред камерата на БиТиВи. Моментът настъпва през август 2015 г. когато отплава с яхтата на покойния си брат, която двамата собственоръчно са строили цели 10 години. С подръчни материали. 11-метровата яхта \"Одесос\" става дом на д-р Куртев за 22 месеца, през които прекосява Атлантическия, Тихия и Индийския океан.", "date": "2017.06.17", "title": "СИЛАТА НА ДУХА! 80-годишен лекар от Каварна обиколи света сам с яхта "}
{"url": "http://pik.bg/%D0%B8%D1%81%D0%BA%D0%B0%D0%BD-%D0%BE%D1%82-%D0%BB%D0%B5%D0%B2%D1%81%D0%BA%D0%B8-%D1%81%D0%B5-%D1%80%D0%B0%D0%B7%D0%B4%D0%B5%D0%BB%D0%B8-%D1%81%D1%8A%D1%81-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D1%81%D0%BE%D1%84%D0%B8%D1%8F-news667751.html", "text": "Левски Даниел Пехливанов Септември (София). Монтана Пехливанов реализира и 9 гола през кампанията, като с изявите си логично привлече интереса и на други клубове, сред които е и грандът от \"Герена\". Исканият от спортно-техническото ръководство на не се разбра за нов договор със Талантливият 22-годишен полузащитник на столичани взе участие в 28 от 30-те срещи във Втора професионална лига миналия сезон, както и при победата с 2:1 над в плейофа за влизане в елита, предава Спортал.", "date": "2017.06.17", "title": "Искан от \"Левски\" се раздели със Септември (София)"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0%D1%82%D0%B0-%D1%82%D0%B0%D0%B9%D0%BD%D0%B0-%D0%BD%D0%B0-%D0%BA%D0%B0%D0%B1%D0%B0%D0%BB%D0%B0-%D0%BA%D0%B0%D0%BA%D0%B2%D0%BE-%D1%89%D0%B5-%D1%81%D0%B5-%D1%81%D0%BB%D1%83%D1%87%D0%B8-%D0%BF%D1%80%D0%B5%D0%B7-2017-%D0%B3-%D0%BE%D1%82%D0%B3%D0%BE%D0%B2%D0%B0%D1%80%D1%8F%D1%89%D0%B0-%D0%BD%D0%B0-5777-%D0%B3-%D0%BF%D0%BE-%D0%B5%D0%B2%D1%80%D0%B5%D0%B9%D1%81%D0%BA%D0%B8%D1%8F--news667716.html", "text": "Равин Ефраим Спречер, декан на факултета Ешива и известен лектор разкри неочаквано отдавна пазена тайна за потресаващ метод на пророчество, който при това е елементарно да бъде усвоен. Става дума за обикновен прочит на свещената еврейска книга Тора или на Библията. Равинът смята, че съгласно Кабала, еврейското езотерично учение, всяка година от съществуването на човечеството има свой стих в свещените книги. Така въпросът е само да открием коя година на кой стих точно отговаря, да го прочетем и ще знаем какво ще се случи през съответната година. Преписваната много Тора например е с точно преброени букви и думи. Тя съдържа точно 304 805 букви, 79 847 думи и 5845 стиха. Според Ефраим, това означава, че Месията ще дойде на Земята през тази 5845 година по еврейския календар или 2084 година по нашето летоброене. Тогава ще настъпи и Краят на света. Равинът дава и куп доказателства за теорията си. Така например за Втората световна война, която започва през 1939 година по еврейския календар 5699 година в Тора стихът с номер 5699 твърди: „По цялата Земя ще има пожар, унищожение. Такова не е виждано досега и не е срещано. Дори тревата няма да расте както обикновено”. Друг момент е еврейската 5727 година, съответстваща на 1967-68 година по нашия календар. Тогава Израел води война с арабските държави в Близкия Изток и ги победи за 6 дни. Стихът, отговарящ на тази година е: „Твоят Бог ще дойде на земята, ще унищожи тези народи и ти ще им станеш господар”. А за 5777 година или 2017 година е казано: „Огън ще се разгори от моят гняв, ще стане горещо както в преизподнята и земята и нейните чеда ще бъдат изядени от огъня”. Какво точно ще се случи, сега можем само да гадаем, но стихът никак не е спокоен и предвещава сериозни проблеми. Остават ни още около шест месеца, за да видим дали Кабала казва истината.", "date": "2017.06.17", "title": "СТРАШНАТА ТАЙНА НА КАБАЛА:  Какво ще се случи през 2017 г., отговаряща на  5777 г. по еврейския календар"}
{"url": "http://pik.bg/%D1%8F%D1%81%D0%B5%D0%BD-%D0%BF%D0%B5%D1%82%D1%80%D0%BE%D0%B2-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0-%D1%83%D0%B4%D0%B0%D1%80%D0%BD%D0%BE-%D0%B2-%D0%B5%D0%BB%D0%B8%D1%82%D0%B0-%D0%BD%D0%B0-%D0%BA%D0%B8%D1%82%D0%B0%D0%B9-news667753.html", "text": "Българският треньор Ясен Петров се завърна ударно в елита на Китай. Родният специалист пое преди няколко дни затъналия Хенан Жиани и още в дебюта си грабна трите точки. В двубой от 13-ия кръг на китайската Суперлига новият клуб на Пловдивския Джанини стигна до изключително ценното 3:1 при домакинството си на последния в подреждането Янбиан Фунде. Началото е повече от позитивно за добре познатия в далечн Китай българин, като се има предвид, че тимът му спечели едва една от първите 12 срещи, в които реализира и едва 10 гола, предава Спортал. С успеха Хенан поне временно се придвижи с позиция напред - до 13-ото място, като събра в актива си 11 точки. Янбиан Фунде остана на последната, 16-а позиция със само 7 точки на сметката си.", "date": "2017.06.17", "title": "Ясен Петров се завърна ударно в елита на Китай"}
{"url": "http://pik.bg/%D0%B1%D0%B5%D0%B7-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%B7%D0%B0-%D1%80%D1%83%D1%81%D0%B8%D1%8F-%D0%BD%D0%B0-%D1%81%D1%82%D0%B0%D1%80%D1%82%D0%B0-%D0%BD%D0%B0-%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D0%BA%D0%BE%D0%BD%D1%84%D0%B5%D0%B4%D0%B5%D1%80%D0%B0%D1%86%D0%B8%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news667754.html", "text": "Домакинът Русия спечели с лекота с 2:0 срещу Нова Зеландия в откриващия мач от турнира за Купата на Конфедерациите. Автогол на Майкъл Боксал (31’) и попадение на Фьодор Смолов (69’) определиха победителя на стадиона в Санкт Петербург. Двубоят беше от Група “А”, в която са още отборите на Мексико и Португалия. Руснаците бяха с класи над непретенциозния си съперник и можеха да вкарат много повече, предаав Спортал. Още в началните минути футболистите от Нова Зеландия на два пъти изчистиха току пред голлинията, а веднъж и гредата ги спаси след удар с глава на Виктор Васин. В 15-ата минута реферът подмина много спорна ситуация, при която Дмитри Полоз като че ли беше фаулиран от вратаря, но съдията прецени, че дузпа няма. Той обаче не даде картон на нападателя за симулация, ако е заподозрял такава. И след като в продължение на половин час руските футболисти така и не успяваха да реализират, това стори защитникът на “кивитата” Боксал. Той имаше нещастието да отклони в мрежата си топката, след като тя се удари в гредата след копване на Денис Глушаков. Стражът на новозеландците Стефан Маринович блесна с няколко отлични намеси, с което запази интригата. Той спаси поне три 100-процентови възможности. Всичко обаче беше решено в 69-ата минута, когато и той нямаше какво да стори след удар на Смолов отблизо. Едва след това гостите се опитаха да наложат натиск и в 77-ата минута бяха на косъм от гол. Тогава обаче Юрий Жирков спря кълбото точно на голлинията. Португалия и Мексико играят утре (неделя) от 18:00 часа. В другата група съперници са Камерун, Чили, Австралия и Германия. Играе се всеки срещу всеки, а напред към полуфиналите продължават първите два отбора във всяка група. 1:0 Боксал (31-автогол) 2:0 Смолов (69)", "date": "2017.06.17", "title": "Без проблеми за Русия на старта на Купата на Конфедерациите (СНИМКИ)"}
{"url": "http://pik.bg/%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8%D1%82%D0%B5-%D0%BE%D1%81%D1%82%D0%B0%D0%B2%D0%B0%D1%82-%D0%B1%D0%B5%D0%B7-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%B7%D1%8A%D0%B1%D0%BD%D0%B8-%D0%BF%D1%80%D0%BE%D1%82%D0%B5%D0%B7%D0%B8-news667733.html", "text": "Обещанието на държавата за безплатни зъбни протези за най-възрастните се отлага. От началото на юли трябваше да се започне плащането на протезите на пенсионерите над 75 години. Здравното министерство нареди за целта да се отделят 20 милиона лева, съобщи Нова телевизия. \"Няма финансов ресурс, предвиден за тази година за тази дейност\", уточнява Пламен Таушанов, член на надзорния съвет на НЗОК. Затова новите правила отново ще трябва да се променят и евентуално зъбните протези да се плащат с държавни пари от догодина. Освен за пенсионерите над 75 години, би трябвало поетапно да се отделят средства и за възрастните от 65 до 74 години. Колко струва зъбната протеза не може да се каже – зависи от проблемите на пациента, но и от материалите, и от цената на работата на всеки зъболекар. Държавата е изчислила разходите за средно 200 лева. Така може да се окаже, че пациентите отново ще трябва да доплащат.", "date": "2017.06.17", "title": "Пенсионерите остават без безплатни зъбни протези"}
{"url": "http://pik.bg/%D1%80%D1%83%D1%81%D0%BA%D0%B8-%D0%B2%D1%8A%D0%B7%D0%B4%D1%83%D1%88%D0%BD%D0%B8-%D1%83%D0%B4%D0%B0%D1%80%D0%B8-%D1%83%D0%B1%D0%B8%D1%85%D0%B0-%D0%B4%D0%B2%D0%B0%D0%BC%D0%B0-%D0%B3%D0%BB%D0%B0%D0%B2%D0%B0%D1%82%D0%B0%D1%80%D0%B8-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news667741.html", "text": "Руски въздушни удари в началото на юни са онели живота на двама полеви командири от ИДИЛ и на 180 джихадисти. Това съобщи руското министерство на отбраната, като уточни, че терористичната групировка се готвела да щурмува контролирани от правителствените сили квартали на сирийския град Дейр аз Зор. В съобщението на министерството се пояснява, че в началото на юни руските военни с помощта на дронове засекли подготовка на отряди на ИДИЛ, готвещи се да пробият отбранителните линии на блокирания в града гарнизон на правителствените войски, допълват от ТАСС. \"В резултат на изпреварващи въздушни удари на 6 и 8 юни, нанесени от силите на Русия по обекти на бойците от ИДИЛ бяха ликвидирани полевите командири Абу Омар ал Белжики и Абу Хасан ал Масри. Освен това бяха унищожени около 180 бойци, 16 единици автомобилна и бронетанкова техника, едно артилерийско оръдие, четири пункта за управление, склад с оръжие и боеприпаси\", се посочва в съобщението. Обсадата на Дейр аз Зор продължава от 2014 година. Източната част на града е превзета от джихадистите, а западните и южните райони, както и военното летище, са контролирани от правителствените войски.", "date": "2017.06.17", "title": "Руски въздушни удари убиха двама главатари на \"Ислямска държава\" "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%B7%D1%80%D0%B8%D0%B2-%D0%BE%D1%82-%D0%B0%D0%BF%D0%BB%D0%BE%D0%B4%D0%B8%D1%81%D0%BC%D0%B5%D0%BD%D1%82%D0%B8-%D0%B7%D0%B0-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%BD%D0%B0-%D0%BF%D0%B8%D0%BA-%D0%BC%D0%B0%D1%81%D1%82%D1%8A%D1%80%D1%81-%D0%B2-%D0%BF%D1%8A%D1%80%D0%B2%D0%B8%D1%8F-%D0%B4%D0%B5%D0%BD-%D0%BD%D0%B0-%D1%82%D1%83%D1%80%D0%BD%D0%B8%D1%80%D0%B0---%D0%BF%D0%BE%D0%BB-news667709.html", "text": "Третият супертурнир \"ПИК Мастърс\" стартира ударно и с взрив от аплодисменти за зведните на аматьорския тенис, след като мъжките битки на корта бяха открити от здравния министър ген. проф. Николай Петров. Политици, юристи, изтъкнати лекари и бизнесмени премериха снимките в групите, а най-достойните се класираха за четвъртфиналите утре. Зрелищни битки на корта направиха лекарското светило проф. Никола Владов, социалистът Янаки Стоилов, художникът Божидар Димитров, политологът Георги Харизанов, строителният предприемач Георги Илиев - Майкъла, журналистът Мартин Захариев, тв легенда и коментатор на \"Уимбълдън\" Тодор Попов, режисьорът Жоро Торнев, радио легендата Радослав Янкулов и още видни персони от елита. Мястото на провеждане на състезанието е Националният тенис център в Борисовата градина, а поради неблагоприятни метеорологични условия мачовете от първия ден на надпреварата не се състояха на откритите клей кортовете, а на твърда настилка в зала \"София\". Солиден награден фонд за аматьорски турнир - 2000 лв, най-хубавите купи и премии, билети за двама (за всеки един от шампионите) до пожелана от тях дестинация от \"България ер\" допринасят за блясъка на надпреварата. Лауреатите ще получат и билети за предстоящия концерт на дует \"Ритон\" лично от естрадните звезди. Най-важен обаче е благородният характер на събитието. Всички събрани средства от входните такси за участие ще отидат за детската тенис школа на ЦСКА. А по темата за младите таланти третото издание на \"ПИК Мастърс\" предложи вдъхновяващи моменти. Тийнейджърите Виктор Стоянов и Юлиян Колев се превърнаха в любимци на публиката. Момчетата показаха страхотен тенис и зала \"София\" се озари в аплодисменти. Същото важи и за представянето на младите таланти Васил Дичев и Теди Демирджиев, които са четвъртфиналисти. 4 надежди, които удивиха феновете в залата. Издателят на най-четената информационна агенция в България - ПИК Недялко Недялков стартира ударно с партньора си Влади Моленда с 3 бързи победи и се класира за четвъртфиналите. Асен Рашков, журналист от агенция ПИК, и Борислав Благоев също показаха добър тенис в Група В на състезанието. Те бяха надиграни в първата си среща от Пепи Котев и Латин Латинчев, но се понравиха на публиката. С успех на старта в същата група се поздравиха ветераните Петър Михнев и Костадин Денчев, които също продължават напред. Припомняме - \"ПИК мастърс\" е състезание само за двойки мъже. Надпреварата тази година започна с групова фаза. 5 групи от по 4 двойки и една група от 5 двойки формират началния кръг на турнира. Победителите и вторите в групите продължават в етапа на директни елиминации.", "date": "2017.06.17", "title": "ЕКСКЛУЗИВНО! Взрив от аплодисменти за звездите на \"ПИК Мастърс\" в първия ден на турнира - политици, лекари, юристи и бизнесмени в епични битки (СНИМКИ/ВИДЕО)"}
{"url": "http://pik.bg/%D0%BD%D0%BE%D0%B2%D0%B8%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%B8%D1%80%D0%B8%D1%8F-%D1%89%D0%B5-%D1%81%D0%B0-%D0%BD%D0%B0-10-%D1%8E%D0%BB%D0%B8-%D0%B2-%D0%B6%D0%B5%D0%BD%D0%B5%D0%B2%D0%B0-news667740.html", "text": "Седмият кръг от преговорите за мир в Сирия под егидата на ООН ще започне на 10 юли в Женева, съобщи специалният пратеник на ООН за Сирия Стафан де Мистура. Очаква се делегациите да пристигнат на 9 юли и поредният кръг да започне на 10-ти, се уточнява в комюнике на Мистура, който обявява и свикването на още два кръга - през август и септември. За шест години войната в Сирия причини смъртта на повече от 320 000 души, изгони повече от половината сирийци от техните домове и унищожи икономиката и инфраструктурата на страната.", "date": "2017.06.17", "title": "Новите преговори за Сирия ще са на 10 юли в Женева "}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BF%D1%83%D0%B1%D0%BB%D0%B8%D1%87%D0%BD%D0%BE-%D0%BF%D1%80%D0%B8%D0%B7%D0%BD%D0%B0%D1%87%D0%B5-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BB%D0%BE%D0%BD%D0%B4%D0%BE%D0%BD-%D1%81%D0%B0-%D1%81%D0%B5-%D0%BF%D1%80%D0%BE%D0%B2%D0%B0%D0%BB%D0%B8%D0%BB%D0%B8-%D1%81%D0%BB%D0%B5%D0%B4-%D0%BF%D0%BE%D0%B6%D0%B0%D1%80%D0%B0-%D0%B2-%D0%B3%D1%80%D0%B5%D0%BD%D1%84%D0%B5%D0%BB-%D1%82%D0%B0%D1%83%D1%8A%D1%80-news667725.html", "text": "Б ританският министър-председател Тереза Мей направи изявление, в което призна, че подкрепата от страна на властите непосредствено след пожара в „Гренфел Тауър“ в Лондон не е била достатъчна, съобщи \"Гардиън\". Мей подчерта, че подкрепата „за семействата, които са се нуждаели от помощ и основна информация в първите часове след ужасния инцидент не е била достатъчна“. Мей определи срок от три седмици, за който на всички засегнати от бедствието да бъде намерено жилище в района. Освен това премиерът настоя да получава ежедневни доклади относно напредъка по случая.", "date": "2017.06.17", "title": "Тереза Мей публично призна,че властите в Лондон са се провалили след пожара в \"Гренфел Тауър\""}
{"url": "http://pik.bg/%D0%BA%D0%B0%D0%BC%D0%B5%D1%80%D0%B8-%D0%BF%D0%BE%D0%BC%D0%BE%D0%B3%D0%BD%D0%B0%D1%85%D0%B0-%D0%B4%D0%B0-%D0%B1%D1%8A%D0%B4%D0%B5-%D1%85%D0%B2%D0%B0%D0%BD%D0%B0%D1%82-%D0%B8%D0%B7%D0%B2%D0%B5%D1%80%D0%B3%D0%B0-%D0%BE%D0%BF%D0%B8%D1%82%D0%B0%D0%BB-%D1%81%D0%B5-%D0%B4%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B8-9-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-news667696.html", "text": "Задържаха насилника, който във вторник вечерта направи опит да блудства с 9-годишното момиченце в разложкото село Баня. След проведените оперативно- издирвателни действия педофилът е установен и задържан от органите на реда. Това е И. М. от село Елешница. Той е с психични отклонения. Назначена е експертиза, която да установи дали е в състояние да носи отговорност за действията си, разказват от \"Труд\". Мъжът дръпнал 9-годишната В. във вторник вечерта, когато детето излязло от хранителен магазин. Бабата видяла насилника и го прогонила, това е спасило детето от блудство. Полицията успя бързо да установи мъжа, след като той бил заснет от камери на магазина. За случая е уведомена Районна прокуратура- Разлог.", "date": "2017.06.17", "title": "Камери помогнаха да бъде хванат изверга, опитал се да изнасили 9-годишно момиче "}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B8%D0%B7%D0%B6%D0%B8%D0%B2%D1%8F%D0%B2%D0%B0-%D0%BA%D0%BE%D1%88%D0%BC%D0%B0%D1%80%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%BE%D1%82-%D0%BA%D0%BE%D0%B9%D1%82%D0%BE-%D1%81%D0%B5-%D0%B1%D0%BE%D0%B5%D1%88%D0%B5-news667701.html", "text": "Тереза Мей изживява кошмара на нестабилния Брекзит, от който се боеше и за който предупреждаваше, пише „Блумбърг”. След резултатите от изборите, събитията около смъртоносния пожар в Лондон добавиха още жарава към неволите на британския премиер. По всичко личи, че преговорите с ЕС ще започнат на фона на сътресения в Парламента и протести извън него. Почти две седмици изминаха от момента, когато Тереза Мей предупреди, че Великобритания може да се отправи към преговори за Брекзит със \"слаб и нестабилен министър-председател\". И това действително се случва. Този премиер е самата тя. Изглежда Мей си купи време в началото на седмицата, като се извини на депутатите от Консервативната партия за изборното бедствие, което доведе. Реакцията на правителството при смъртоносния пожар в западен Лондон, обаче обгори жестоко шансовете на Мей за стабилизиране на доверието към нея. Първоначалното решение на кабинета да не говори с оцелелите отново подчерта лимитите на политическата й устойчивост. Когато се върна на сцената в петък, гневни тълпи посрещнаха Мей. Смут в парламента и протести извън него - това е на фонът на усилията за подготовка, които Великобритания полага, за да се изправи пред едно от най-големите дипломатически предизвикателства, пред които британската дипломация се е изправяла от Втората световна война насам. Тереза Мей предизвика извънредните избори с изявлението, че само \"силно и стабилно\" правителство може да се справи с преговорите за излизане от ЕС. Сега обаче тя ще влезе в тях, без мандата и силата, на която се надяваше - с министри, които желаят промяна на преговорната й позиция и с европейски лидери на масата на преговорите, които се чудят колко ли време ще издържи Мей. \"Без съюзници в своята партия, без мнозинство в парламента, тя е сама и беззащитна\", заяви Роза Принс, автор на книгата \"Тереза Мей: Енигматичният министър-председател\". \"Фактът, че всичките й проблеми са плод на собствените й решения, трябва да е особено унизителен\".", "date": "2017.06.17", "title": "Тереза Мей изживява кошмара Брекзит, от който се боеше"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%BC%D1%8A%D0%B6-%D0%BF%D0%BB%D0%B0%D0%BC%D0%BD%D0%B0-%D0%BA%D0%B0%D1%82%D0%BE-%D1%84%D0%B0%D0%BA%D0%BB%D0%B0-%D1%82%D1%80%D1%8A%D0%B3%D0%BD%D0%B0-%D0%B4%D0%B0-%D0%BD%D0%B0%D0%BB%D0%B8%D0%B2%D0%B0-%D0%B1%D0%B5%D0%BD%D0%B7%D0%B8%D0%BD-%D0%B2-%D0%BA%D0%BE%D0%BB%D0%B0%D1%82%D0%B0-%D1%81%D0%B8-news667717.html", "text": "Нелеп инцидент преди минути изстреля огнеборците в Петрич в дома на 56 годишен мъж. Докато наливал бензин в колата си, колата пламнала, пламнали и ръцете на мъжа, съобщи \"Струма.ком\". Той отскочил в страни, но автомобила е почти изгорял. Пострадалият е закаран спешно в болницата в града със сериозно изгаряне на ръцете си.", "date": "2017.06.17", "title": "УЖАСЯВАЩО! Мъж пламна като факла-тръгна да налива бензин в колата си "}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD%D0%B5%D1%86-%D0%BE%D1%82%D0%BA%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%BF%D0%BE-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8-%D0%B2%D1%8A%D0%B2-%D0%B2%D0%BE%D0%B5%D0%BD%D0%BD%D0%B0-%D0%B1%D0%B0%D0%B7%D0%B0-news667700.html", "text": "Поне трима американски военнослужещи са били ранени днес, когато афганистански войник е открил стрелба срещу тях във военна база в северната част на Афганистан, съобщи АФП . „В момента провеждаме разследване и нямаме все още данни за убити чуждестранни военнослужещи при атаката. Според първоначалната информация трима американски войници, които са били на посещение в базата, са ранени“, съобщиха от афганистанското Министерство на отбраната.", "date": "2017.06.17", "title": "ИНЦИДЕНТ! Афганистанец откри стрелба по американци във военна база "}
{"url": "http://pik.bg/%D1%80%D0%B8%D0%B0%D0%BD%D0%B0-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B8%D1%80%D0%B0-%D0%BA%D0%BB%D0%B0%D1%81%D0%B0-%D0%B2-%D0%BF%D0%BE%D0%BB%D1%83%D0%BF%D1%80%D0%BE%D0%B7%D1%80%D0%B0%D1%87%D0%BD%D0%B0-%D1%80%D0%BE%D0%BA%D0%BB%D1%8F-%D0%B1%D0%B5%D0%B7-%D0%B1%D0%B5%D0%BB%D1%8C%D0%BE-%D1%81%D0%BD%D0%B8%D0%BC%D0%BA%D0%B8-news667685.html", "text": "С рокля на „Кристиян Диор”, бяла, полупрозрачна и без бельо под нея, Риана се появи на церемонията по награждаването на млади дизайнери в париж, съобщи „Инк”. Гостите на събитието останаха очаровани от смелата цепка на тоалета, която подчерта стройните й красиви крака. Риана връчи наградата на победителя в конкурса  и показа, че разбира от мода. Събитието се проведе във Fondation Louis Vuitton и привлече вниманието на модни експерти от цял свят.", "date": "2017.06.17", "title": "Риана демонстрира класа в полупрозрачна рокля без бельо (СНИМКИ)"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B0%D0%BD%D0%BA%D0%BE%D0%B2-%D0%B2%D0%B8%D0%BD%D0%B5%D1%82%D0%BA%D0%B8%D1%82%D0%B5-%D0%BD%D0%B0-%D0%BB%D0%B5%D0%BA%D0%B8%D1%82%D0%B5-%D0%BA%D0%BE%D0%BB%D0%B8-%D0%B4%D0%B0%D0%B2%D0%B0%D1%82-%D0%B1%D0%BB%D0%B8%D0%B7%D0%BE-23-%D0%BE%D1%82-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%BF%D1%8A%D1%82%D0%B8%D1%89%D0%B0%D1%82%D0%B0-news667703.html", "text": "Над 712 м мантинели и ограничителни съоръжения с цел безопасност на движението са изградени по ремонтирания участък от Аспаруховия мост. Изляти са над 560 куб. м. бетон и над 1750 тона асфалт. Общата стойност на приключилите ремонти по съоръжението, което беше пуснато за движение на 15 юни, е 1,3 млн лв. Тези данни изнесе във Варна министърът на регионалното развитие и благоустройството Николай Нанков, където, заедно с кмета на града Иван Портних беше извършен и оглед на двата охранителни канала в квартал „Аспарухово“, изградени със средства по фонд „Солидарност“ след наводненията през 2014 г. „Необходими са над 20 млн лв, по предварителни разчети, но реконструкцията на Аспаруховия мост трябва да бъде напълно завършена“, отбеляза министърът. Затова и трябва да работим максимално бързо да внедрим системата за тол-таксите. Бюджетът на Агенция „Пътна инфраструктура“ в момента е крайно недостатъчен. В сравнение, 1 млрд лв ще бъдат събирани чрез системата за тол-таксите, като това няма да ощетява обикновения гражданин по никакъв начин“, обясни Николай Нанков. Министърът допълни, че това е справедлив модел на заплащане на база на изминато разстояние и на тегло на моторното превозно средство и този, който уврежда повече пътното платно, ще плаща повече. А системата е с фокус към транзитно преминаващия тежкотоварен трафик. „Тогава ще имаме достатъчно ресурс пътният сектор да бъде устойчив, самофинансиращ се, без да разчитаме на европейско финансиране и заемни средства. Ще се опитаме до края на годината, с всички процедури, които ни предстоят, да имаме класиран участник. За да стартира внедряването на системата още през 2018 г.“, каза още министърът. „България е крайно време да започне да печели от географското си положение. Отбелязвам нещо много важно – финансово ще бъде натоварен тежкотранспортния трафик. Няма да е за сметка на гражданите, за тях няма да е по-скъпо“, изтъкна Нанков. Той се позова на данни за миналата година, когато са били продадени общо 6,8 млн винетки с обща стойност 327 млн. лв. От тези 327 млн. лв., 192 млн. лв. са приходи от винетките за леки коли – годишни, седмични и месечни. От всички продадени 6,8 млн. винетки, 1,4 милиона са еднодневни, които струват едва 21 лева – това са винетките за транзитния трафик. Простата сметка показва, че тежкият трафик плаща по-малко от лекия, това не е справедливо.", "date": "2017.06.17", "title": "Николай Нанков: Винетките на леките коли дават близо 2/3 от парите за ремонт на пътищата"}
{"url": "http://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D0%B3%D0%BE%D0%BB%D1%8F%D0%BC%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%E2%80%9E%D0%BC%D0%B5%D1%80%D1%86%D0%B5%D0%B4%D0%B5%D1%81%E2%80%9D-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B0-%D0%BD%D0%B0-%D0%B0%D0%BC-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9D-%D0%B7%D0%B0-%D1%89%D0%B0%D1%81%D1%82%D0%B8%D0%B5-%D0%BD%D0%B5-%D0%BF%D1%80-news667719.html", "text": "Скъп мерцедес, управляван от костюмиран мъж, се е забил в мантинелата на магистрала „Тракия” на 39 км от София, в посока столицата. Това съобщи „Флагман”, като се позова на очевидци  очевидци, които успели да снимат зрелищния инцидент. По първоначални данни шофьорът на немското возило не е пострадал и в момента  говори със служителите на реда. Близо 200 метра автомобилът се е влачил по мантинелата и в момента той е качен отгоре й. Причините за инцидента все още са неясни, но свидетели коментират, че вероятно заради високата скорост и мократа пътна настилка шофьорът е загубил управление над возилото. Цяло чудо, че колата не е прескочила оградата и не се е озовала в насрещното движение, защото при тази скорост би могло да се стигне до голяма трагедия. На място има пристигнал полицейски автомобил, който е ограничил движението в едната лента. Шофирайте внимателно, ако пътувате в района.", "date": "2017.06.17", "title": "НА КОСЪМ ОТ ГОЛЯМА ТРАГЕДИЯ: „Мерцедес” се вряза в мантинела на АМ „Тракия”, за щастие не премина в насрещното"}
{"url": "http://pik.bg/%D0%BD%D1%8F%D0%BC%D0%B0-%D0%B3%D1%80%D0%B5%D1%88%D0%BA%D0%B0-%D1%80%D0%B5%D0%B9-%D0%BA%D1%83%D1%80%D1%86%D0%B2%D0%B5%D0%B9%D0%BB-%D1%83%D0%B2%D0%B5%D1%80%D0%B5%D0%BD-%D1%87%D0%B5-%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D0%B8%D1%82%D0%B5-%D1%89%D0%B5-%D1%81%D1%82%D0%B0%D0%BD%D0%B0%D1%82-%D0%BF%D0%BE-%D1%83%D0%BC%D0%BD%D0%B8-%D0%BE%D1%82-%D1%85%D0%BE%D1%80%D0%B0%D1%82%D0%B0-news667622.html", "text": "Рей Курцвейл е изключителна фигура. Той е определян като пророк за бъдещето на технологиите и на света като цяло. Изобретател, компютърен експерт, директор в Гугъл, чиито прогнози са се сбъднали на 86%. Той предсказва разпадането на Съветския съюз, появата и възхода на интернет, способността на компютрите да победят човек на шах…. На конференцията в Тексас, той предсказа, че времето когато технологиите ще станат по-умни от хората, така наречената , ще се случи до 2045 г. Преди това, до 2029 изкуственият интелект ще постигне равнището на интелигентност на хората, като реши теста на Алан Тюринг. Това е тест разработен още през 1950, който може да покаже дали една машина може да демонстрира интелигентно поведение, еквивалентно и неразличимо от това на човек. Визията на Курцвейл за бъдещето не спира само до развитието на изкуствения интелект. Той прогнозира как технологии, като  наноботи и мозъчно-компютърен интерфейс ще променят човешкото тяло. Очаква ни бъдеще, според Курцвейл, при което не само мозъкът ни, тялото ни, но и цялата ни същност ще бъде механизирана. Това ще започне със скорошния скок към технологиите за виртуална реалност, които ще се разраснат дотолкова, че физическото работно място, каквото го разбираме днес, ще стане част от миналото. Само след няколко десетилетия пътуването на хората може да започне просто със слагането на слушалки….. Тези промени от своя страна, когато човек не трябва да съобразява местоживеенето си с местоработата си, ще доведат до безпрецедентни равнища на деурбанизация. Според Курцвейл технологиите не само ще ни дадат възможност да променим работното място, но ще направи възможно да заменяме свои биологични органи с механични части, което ще удължи значително живота на хората. Курцвейл прогнозира, че до 2030 ще сме в състояние да копираме човешкото съзнание върху електронна среда. Това означава, че плътта, костите, кръвта, вече няма да имат значение и отделният индивид може да приеме всякакъв вид, след като се копира неговото съзнание в електронна форма. В крайна сметка това ще обезсмисли акта на физическа смърт, след като нашият мозък няма да бъде обвързан със зависимостта от крехкото биологично тяло и духът, съзнанието на индивида наистина ще бъде вечен. Не всички предсказания на Курцвейл са така драстични, някои са доста по-лесни за представяне и осъществяване. Предсказанието му за безкраен и неограничен WiFi вече придобива контури, след като Илън Мъск съобщи за предстоящо разпространяване на интернет от космоса към цялата Земя. Бъдещето виждано от Курцвейл е вълнуващо, но в известен смисъл смущаващо и тревожещо. Само времето ще покаже дали пророчествата на Курцвейл ще се сбъднат или бъдещето има други планове за човечеството.", "date": "2017.06.17", "title": "НЯМА ГРЕШКА! Рей Курцвейл уверен, че технологиите ще станат по-умни от хората"}
{"url": "http://pik.bg/%D1%82%D1%80%D0%B0%D0%B3%D0%B8%D1%87%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82-23-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D1%80%D1%82%D0%B2%D0%BE%D0%BF%D0%B8%D1%8F%D0%BD-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D1%81%D0%BB%D0%B5%D0%B4-%D0%BF%D0%B0%D0%B4%D0%B0%D0%BD%D0%B5-news667705.html", "text": "23-годишният майстор-баничар, който бе открит в тежко състояние на черен път  в Благоевград, полужив с множество травми, е бил мъртво пиян снощи. Бил с приятел в кв. \"Освобождение\". Около полунощ приятелят му го изпратил с такси да си ходи, съобщи „Струма Ком”. На черния път под Завода за съобщителна техника в областния център той поискал таксиджията да спре ,за да продължи сам. Оттук нататък никой не знае какво се е случило. Полицията предполага, че той е падал по пътя си, ръцете му са одрани целите, а травмите му говорят, че има нараняване, като от падане от високо. Открит е в близост до храсти. Окървавен. Телефонът му бил наблизо, парите му непокътнати, няма никакви следи от чуждо присъствие около него. Може да се окаже нещастен инцидент, а не нападение, коментират полицаи. В момента С. Ч. е в Пирогов с реална опасност за живота. Травмите му са много сериозни. Лекарите в Пирогов не дават никакви прогнози.", "date": "2017.06.17", "title": "ТРАГИЧЕН ИНЦИДЕНТ: 23-годишен мъртвопиян бере душа след падане"}
{"url": "http://pik.bg/%D0%B1%D0%B5%D0%B7%D0%BF%D0%BE%D1%80%D1%8F%D0%B4%D1%8A%D0%BA%D1%8A%D1%82-%D0%BF%D0%BE%D0%B4%D0%BF%D0%BE%D0%BC%D0%B0%D0%B3%D0%B0-%D0%B3%D0%B5%D0%BD%D0%B8%D0%B0%D0%BB%D0%BD%D0%BE%D1%81%D1%82%D1%82%D0%B0-news667704.html", "text": "Учени от Принстънския университет доказаха, че разхвърляността снижава способността ни да се съсредоточаваме, а оттам и производителността. Изследователи от Минесота също се заинтересуваха от влиянието на заобикалящата ни среда върху работоспособността. Резултатите от проучванията им са следните: разхвърляното бюро помага на творческото мислене и на раждането на нестандартни идеи, а идеалният ред наистина ни помага да си подредим мислите и да се концентрираме по-добре. В експериментите си учените накарали част от участниците да седнат на подредени маси, а останалите – на разхвърляни. После всички попълнили анкета. Оказало се, че хората, които писали есе на чисто бюро са по-склонни към благотворителност, здравословно хранене и „правилен” живот. В друг експеримент обаче доброволците трябвало да измислят нестандартно решение за топче за пинг-понг. Хората, които мислили, заобиколени от безпорядък, родили повече идеи. Безпорядъкът стимулира творчеството и това има голямо значение за развитието на културата и изкуството. От деца ни учат – прибирай си играчките, не разхвърляй, оправяй си леглото. Но ако вярваме на учените, като възпитават децата си на ред и чистота, родителите притъпяват творческите им импулси. Навикът да бъдем разхвърляни обаче може да ни направи парии в обществото. Повечето хора посрещат по дрехите, затова, когато колегите видят калабалъка на работното ви място, може да помислят: „Какъв немарливец, вероятно така се отнася и към работата си!”. И все пак хората, които наистина обичат онова, с което се занимават, могат да направят революция, ако не обръщат внимание на кóсите погледи. Днес всички знаем примери за изключително умни и успешни хора, които са известни с това, че недолюбват реда и чистотата. – програмист, основател и ръководител на Facebook – предприемач, генерален директор на онлайн магазина за дрехи и аксесоари Zappos.com – уеб разработчик и програмист, един от създателите на PayPal – основател на Foursquare.", "date": "2017.06.17", "title": "Безпорядъкът подпомага гениалността"}
{"url": "http://pik.bg/%D0%BB%D0%BE%D1%88%D0%BE-58-%D1%87%D0%BE%D0%B2%D0%B5%D0%BA%D0%B0-%D1%81%D0%B5-%D0%B2%D0%BE%D0%B4%D1%8F%D1%82-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D0%BE%D0%B3%D0%BD%D0%B5%D0%BD%D0%B8%D1%8F-%D0%B0%D0%B4-%D0%B2-%D0%BB%D0%BE%D0%BD%D0%B4%D0%BE%D0%BD-news667714.html", "text": "Общо 58 души все още се водят изчезнали след пожара в „Гренфел Тауър“ в Лондон, като се предполага, че са загинали при инцидента, отбелязаха от полицията, съобщи британския вестник \"Индипендънт\" . Телата на 16 загинали са били извадени от изгорялата сграда. Органите на реда допълниха, че полицейското разследване по случая вероятно ще продължи седмици, като даже може да отнеме и  по-дълго време“.", "date": "2017.06.17", "title": "ЛОШО! 58 човека се водят изчезнали след огнения ад в Лондон "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%82%D0%B0%D1%82%D1%8F%D0%BD%D0%B0-%D0%BB%D0%BE%D0%BB%D0%BE%D0%B2%D0%B0-%D1%81-%D1%82%D0%B0%D0%B5%D0%BD-%D0%B1%D1%80%D0%B0%D0%BA-news667671.html", "text": "Актрисата за пръв път признава публично за брачното фиаско по повод анкета на лондонското издание на „Кой кой е“. Във въпросника имало специални графи за първи и втори съпруг. „Видях, че Шърли Темпъл и други известни актриси бяха признали\", казва Лолова. Първият законен мъж на комедиантката бил хидроинженерът Евелин Монев, с когото направили сватбено пътешествие с мотор „Вятка“ до морето. По-късно пред съда, типично по холивудски, изтъкнали като довод за развода си несходство в характерите и делото преминало кротко, без излишни драми. Съпруг номер едно на Татяна Лолова бил професор по хидрология и преподавал в Софийския университет. Виждали се твърде рядко, но пазели добри чувства един към друг и когато се срещнели, винаги се шегували за краткотрайния си брачен съюз. Актрисата още твърди, че е лудо влюбена в партньора си от втори опит. Женени са от 50 години, но театралната легенда продължавала да се чувства като младоженка. Мечтата й била да отпразнуват диамантената си сватба, която отбелязва 60-годишния семеен съюз, а след това можела и повече да не живее. Нейната приятелка и съперница Стоянка Мутафова обичала да казва, че всички мислели Лолова за главата на семейството, но всъщност мъжът й Светослав командвал нея. В личния си живот Татяна Лолова не може да се похвали с многобройни флиртове и разбити мъжки сърца в краката си. Тя обаче има два брака - факт, който малцина знаят. Вторият, който е неотлъчно до нея от 1963 г. до днес, е Славе. Намерили се в Сатиричния театър, където Славе работел като реквизитор. В годината на тяхната женитба се родил синът им Сава. Преди появата му на бял свят влюбеният съпруг обичал да пита: „Танче, нали ще имаме десет деца?“. След появата на Сава, който се родил седмаче, Славе поел огромна част от грижите за наследника, защото Лолова не се чувствала добре здравословно и трудно се движела. Уплашен, мъжът й само след първите 10 дни в ролята на родител казал: „Танче, другите девет деца - без мен“.", "date": "2017.06.17", "title": "САМО В ПИК И \"РЕТРО\"! Татяна Лолова с таен брак"}
{"url": "http://pik.bg/%D1%88%D0%BE%D0%BA-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BD%D0%B0-%D0%BE%D1%82%D0%B2%D0%BB%D0%B5%D1%87%D0%B5%D0%BD-%D0%BF%D1%80%D0%B5%D0%B4%D0%B8-2-%D0%BC%D0%B5%D1%81%D0%B5%D1%86%D0%B0-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D1%81%D0%BF%D0%B8%D1%80%D0%B0%D1%82-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D1%81-%D0%BF%D0%BE%D1%85%D0%B8%D1%82%D0%B8%D1%82%D0%B5%D0%BB%D0%B8%D1%82%D0%B5-news667682.html", "text": "Ние нямаме новини за отвлечения Майкъл вече 53 дни, заявиха от от семейството на бизнесмена,  отвлечен от Ираклион, Гърция на 31 март, за когото похитителите поискаха  100 милиона евро откуп, съобщи „Български новини”. С шокиращо писмо семейство огласи късно в петък вечер, че спира преговорите с бандитите за освобождаването на Майкъл Лемпидакис, който беше отвлечен края на март, докато се прибираше в дома си в Ираклион. „Изминаха 53 дни, без да имаме каквито и да са новини за състоянието му“, пишат още от семейството в писмото, разкривайки, че в продължение на толкова дълго време са се борило на сляпо. В писмото близките на бизнесмена благодарят както на обществото, за поддръжката, така и на усилията на полицията да освободят Михалис Лемпидакис и пледират за дискретен тон от тук нататък, в тези трудни моменти. Все пак надеждата им отвлеченият да е жив, не е загаснала напълно.", "date": "2017.06.17", "title": "ШОК: Близките на отвлечен преди 2 месеца бизнесмен спират преговорите с похитителите"}
{"url": "http://pik.bg/%D1%88%D0%BE%D0%BA-%D0%BF%D0%B5%D1%82%D0%B8%D0%BC%D0%B0-%D0%B3%D0%B2%D0%B0%D1%80%D0%B4%D0%B5%D0%B9%D1%86%D0%B8-%D0%BD%D0%B0-%D0%BA%D1%80%D0%B0%D0%BB%D0%B8%D1%86%D0%B0-%D0%B5%D0%BB%D0%B8%D0%B7%D0%B0%D0%B1%D0%B5%D1%82-ii-%D0%BA%D0%BE%D0%BB%D0%B0%D0%B1%D0%B8%D1%80%D0%B0%D1%85%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D0%B0%D1%80%D0%B0%D0%B4-news667684.html", "text": "Заради нетипично високите температури в Лондон петима гвардейци на кралица Елизабет II колабираха по време на традиционния \"Конен парад на гвардейците\" този уикенд, съобщи вестник \"Експрес\". Шокиращите снимки от тържествата за  рождения ден на кралицата показват, че няколко мъже са се сринали на земята, преди да бъдат донесени носилки и те да бъдат изведени от строените групи. Облечен с пълната си униформа, включваща дори и меча кожа, един от гвардейците падна пред строената си формация, когато градусите стигнаха 27. В момента, в който групата тръгна към предварително начертаната си позиция, гвардеец от втория ред се свлече на колене преди да падне с лице към паважа. Колегите му обаче продължаваха да маршируват, преди трима войници да дойдат и да му окажат първа помощ.  Колегите на пострадалия най-напред махнаха от облеклото му запарващата го меча кожа. Още няколко гвардейци станаха жертва на неочаквано високите за Лондон температури.", "date": "2017.06.17", "title": "ШОК! Петима гвардейци на кралица Елизабет II колабираха по време на парад"}
{"url": "http://pik.bg/%D0%BD%D0%B0-%D0%BA%D0%BE%D0%B3%D0%BE-%D0%B5-%D1%86%D0%B0%D1%80-%D1%86%D0%B0%D1%80%D1%8F-%D0%BA%D0%BE%D0%B3%D0%BE%D1%82%D0%BE-%D1%87%D0%B5%D1%81%D1%82%D0%B2%D0%B0%D0%BC%D0%B5-%D1%81%D0%BF%D0%BE%D0%BC%D0%BD%D0%B5%D1%82%D0%B5-%D1%81%D0%B8-%D0%BC%D1%83%D0%BB%D1%82%D0%B8%D0%B3%D1%80%D1%83%D0%BF-%D0%B5%D0%BA%D0%B7%D0%B5%D0%BA%D1%83%D1%86%D0%B8%D0%B8%D1%82%D0%B5-%D0%B2-%D1%81%D0%B8%D0%BA-%D1%8E%D0%BF%D0%B8%D1%82%D0%B0%D1%82%D0%B0-%D0%BA%D0%BE%D0%B9%D0%B2%D1%81%D0%B8%D1%87-news667435.html", "text": "Царя на 80, затвориха \"Невски\" и целия център на София заради него днес. Да е жив и здрав. Преди всичко обаче не ми е ясно на какво и на кого е цар този човек. И кого точно честваме с държавно-църковни почести. Все си мислех, че България е република от 1946 г. Но това, да речем, е технически, формален казус. По-съществено е какво се случи по време на управлението на \"Царя\" в битността му на министър-председател, когато обеща да ни оправи за 800 дни. Истината е, че Симеон е главният продуцент на повечето обществени злини, от които страдаме днес. Ако трябва наистина да отговорим КОЙ създаде КОЙ, то отговорът е еднозначен - Кобурга. Знаете защо и как, да не изпадаме в подробности. Покрай \"Царя\" напъпи цялата нагла вълна от иностранни многознайковци и корумпета, самонарекли се \"юпита\", които за една нощ обладаха всички съществени позиции в областта на икономиката и бизнеса. Милен Велчев, Ники Василев, Кошлуков, Севлиевски, Агайн...едва ли мога да изброя всички. В момента някои от тях пак клатят държавата в кооперация с едни \"котараци\" и едни \"руснаци\". Вече сложиха ръка на БТК и \"Левски\", сега напъват за летище София. И няма да спрат дотук, помнете ми думата. При \"Царя\" реалният управляващ бе не друг, а престъпната корпорация \"Мултигруп\". Илия Павлов бе вся и всьо, докато не му теглиха куршума като еманация на уникалния криминогенен характер на \"царското време\". В ония смутни дни полицията се превърна в статистик, който броеше труповете по улиците, София заприлича на Чикаго от 30-те, именно тогава се разгоряха яхтеният скандал и кървавата битка между различните лобита в СИК. Взривиха Стоил Славов в асансьор, разстреляха Димата Руснака насред \"Витошка\", екзекутираха цялата банда на Бай Миле в ресторанта на хотел \"Славия\", гръмнаха Доктора... Това е само малка част от \"историческия\" принос на \"Царя\" за демокрацията ни. Дойде, разкости бизнеса, върна си земите плюс горите и си би камшика. Е, остави ни все пак и едно наследство - бодигарда си.", "date": "2017.06.17", "title": "На кого е цар Царя, когото честваме? Спомнете си \"Мултигруп\", екзекуциите в СИК, юпитата, КОЙ...Всичко това е негово дело"}
{"url": "http://pik.bg/%D1%84%D0%B0%D0%BB%D1%88%D0%B8%D0%B2-%D0%BF%D1%80%D0%B8%D0%BD%D1%86-%D1%81%D0%B2%D0%B0%D0%BB%D0%B8-%D0%BD%D0%B0-%D0%BA%D0%BE%D0%BB%D0%B5%D0%BD%D0%B5-%D0%BF%D0%B0%D0%BC%D0%B5%D0%BB%D0%B0-%D0%B0%D0%BD%D0%B4%D0%B5%D1%80%D1%81%D1%8A%D0%BD-news667683.html", "text": "Преди две години Памела Андерсън е била тайно удостоена с благородническа титла- графиня де Джили. Неин кръстник е станал „Принцът на Черна гора и Македония, Сърбия, Албания и Воеводина”, както гласи пълната  титла на Стефан Чернетич, съобщи „Блокнот”. Според информацията, причината за „удостояването” на Памела станала нейната дейност в защита на природата и екологията. След проведено разследване, италианската полиция установила истината за „принца”. Оказало се, че от от няколко години се представя за потомък на черногорски и македонски кралеи благодарение на това бил приет в тесния кръг на аристократични особи в Европа. Той попаднал пред полезрението на полицията, когато в Рим, при напускане на хотела, където прекарал седмица, наредил да изпратят сметката му в македонското посолство. Но там никога не били чували за подобна „високопоставена особа”. Сега полицията издирва Чернетич, а Памела Андерсън ще трябва да се откаже от присъдената й титла от фалшивия принц.", "date": "2017.06.17", "title": "Фалшив принц свали на колене Памела Андерсън"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%82%D0%B0%D1%87%D0%BE-%D0%B2%D0%BA%D0%B0%D1%80%D0%B0-%D0%B6%D0%B5%D0%BD%D0%B8-%D0%BA%D0%B0%D0%BB%D0%BA%D0%B0%D0%BD%D0%B4%D0%B6%D0%B8%D0%B5%D0%B2%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news666832.html", "text": "С ядове започна месец юни за Жени Калканджиева. На прага на лятото на шестата по красота в света й се наложи да посети популярна столична частна клиника, където медиците да тестват здравословното й състояние, разкриват пред \"Ретро\" очевидци. За своите 42 години модната шефка се гордееше с перфектно здраве, което си е цяло чудо, предвид времето, в което Жени попрекаляваше с алкохола. Едва ли има някой, за когото това да е тайна, а страстта й към веселите напитки най-много пролича по време на семейното участие с мъжа й Стефан във \"ВИП Брадър\". Зрителите редовно ставаха свидетели как с Тачо надигат чаши, а пиянските им скандали редовно огласяха Къщата. Организмът на Калканджиева обаче явно е започнал да й отмъщава за това, че години наред е била недобросъвестна негова стопанка и вече й създава главоболия. Преди дни Жени търпеливо е изчакала реда си пред кабинет за ядрено-магнитна и резонансна томография в \"Токуда\". Бившата манекенка имала доста изтерзан вид, била угрижена и притеснена, а и била сама, без придружител, който да я успокои. След половин час престой в кабинета, колкото приблизително трае изследването с ядрено-магнитен резонанс, Калканджиева напуснала докторската стая видимо в по-добро състояние, най-вероятно разговорът с медиците е разсеял първоначалните й притеснения. Какви обаче са те, засега остава пълна мистерия. В последните години на Калканджиева наистина й се събраха много проблеми и грижи, най-вече около неверния й мъж. Тачо сложи рога на половинката си с моделката Зорница, а след края на „Големия брат“, в който Жени бе заставена да дели един покрив със съперницата си Линдарева, се изнесе от дома им и се впусна в масови изневери. Допълнително Калканджиева се съсипа и покрай смъртта на майка си. Тя почина на 22 септември миналата година, като последните й няколко месеца живот били мъчителни не само за клетата жена, но и за дъщеря й, която я гледала как си отива. \"Истината е, че Жени се съсипа и покрай изневерите на Тачо, и покрай кончината на майка си. Сърцето й се късаше да я гледа инвалид. Беше уредила да върнат поне зрението на майка й, но няколко дни преди операцията тя си отиде. Човек и от желязо да е, такъв стрес неминуемо ще му се отрази. Дано Жени е добре и посещението й в тази болница да не е свързано с нещо неприятно и лошо\", коментират близките й.", "date": "2017.06.17", "title": "САМО В ПИК И \"РЕТРО\"! Тачо вкара Жени Калканджиева в болница  "}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%B7%D1%8A%D0%BB-%D0%B1%D0%BB%D0%B8%D0%B7%D0%BD%D0%B0%D0%BA-%D0%BD%D0%B0-%D1%81%D0%BB%D1%8A%D0%BD%D1%86%D0%B5%D1%82%D0%BE-%D0%B8%D0%B7%D1%82%D1%80%D0%B5%D0%B1%D0%B8%D0%BB-%D0%B4%D0%B8%D0%BD%D0%BE%D0%B7%D0%B0%D0%B2%D1%80%D0%B8%D1%82%D0%B5-news667621.html", "text": "Отдавна знаем, че динозаврите са били убити от катастрофален сблъсък на комета с повърхността на Земята, но какво ако става дума за нелепа игра? Астрономи твърдят, че нашето слънце може да се е родило с близнак, при това зъл. Според хипотезата на всеки 27 милиона години, злият близнак, подходящо наречен от учените Немезис, се връща в развалините на Слънчевата система. Те вярват, че звездата изпраща по няколко метеорита в наша посока, проправяйки пътя си през външните граници на Слънчевата система. Направените изследвания карат учените да вярват, че повечето звезди се раждат с най-малко един близнак. Aстрономът от Стивън Щалер казва: „Проведохме поредица от статистически модели, за да видим дали можем да отчетем относителните популации на млади единични звезди и двоични данни за всички отделяния в молекулярния облак на Персей и единственият модел, който може да възпроизведе данните беше този, в която всички звезди първоначално се оформят като широки двойки.“ Тези открития могат да повлияят на нашето разбиране за това как се формират звездите. Разглеждайки как те поддържат или разрушават тези „семейни“ взаимоотношения, ще ни даде по-дълбоко разбиране за това как нашата Вселена е станала това, което е днес. Щалер казва: „Нашата работа е стъпка напред в разбирането както на формата на бинарите, така и на ролята, която играят в ранната звездна еволюция.“ Щалер също посочва, че това дори може да доведе до по-добро разбиране за това как се образуват галактиките. Тези открития станаха възможни благодарение на проучване, което направи преброяване на група от звезди на „бебешка“ възраст от само половин милион години.", "date": "2017.06.17", "title": "СТРАШНО! Зъл близнак на Слънцето изтребил динозаврите"}
{"url": "http://pik.bg/%D0%B7%D0%B0-%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%8A%D1%82-%D1%86%D0%B8%D0%B3%D0%B0%D0%BD%D0%B8-%D0%BF%D1%80%D0%B5%D0%B1%D0%B8%D1%85%D0%B0-%D0%B5%D0%BA%D0%B8%D0%BF-%D0%BD%D0%B0-%D1%81%D0%BF%D0%B5%D1%88%D0%BD%D0%B0-%D0%BF%D0%BE%D0%BC%D0%BE%D1%89-%D0%B2-%D1%80%D0%BE%D0%BC%D0%B0%D0%BD-news667702.html", "text": "Цигани са пребили днес екип на спешна помощ в Роман, съобщи \"Булнюз\". Инцидентът се е случил в ранния следобед, когато бил получен сигнал на телефон 112 за човек, който се нуждае от медицинска помощ. На място се отзовал спешен екип и се натъкнал на група роми, които седят пред жилищен блок и пият бира. Сигналът бил подаден, тъй като един от пийналите мъже се порязал. Пияните цигани  се възмутили от фелдшерката, която според тях не обърнала необходимото внимание на пострадалия им другар. Без причина агресивните роми започнали да нанасят удари и ритници по фелдшерката. Шофьорът на линейката веднага подал сигнал в полицията. На мястото на нападението светкавично пристигнала патрулка и полицаите успели да спасят нападнатата жена. Циганинът, главен участник в побоя, е задържан от униформените, а неприятният инцидент вече е докладван в Министерство на здравеопазването. Зверски пребитата фелдшерка е прегледана от свои колеги в Центъра за спешна помощ. За щастие се е отървала само с повърхностни рани и натъртвания, без опасност за здравето, но все още е в шок от случилия се инцидент.", "date": "2017.06.17", "title": "ЗА ПОРЕДЕН ПЪТ! Цигани пребиха екип на Спешна помощ в Роман "}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82-%D0%B0%D0%BB%D0%B0%D1%80%D0%BC%D0%B8%D1%80%D0%B0%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D1%81%D0%B5-%D1%80%D0%B5%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0-%D1%82%D1%80%D1%8A%D0%B3%D0%B2%D0%B0-%D0%BA%D1%8A%D0%BC-%D0%B5%D0%B2%D1%80%D0%BE%D0%BF%D0%B0-news667690.html", "text": "", "date": "2017.06.17", "title": "Експерт алармира:\"Ислямска държава\" се реорганизира, тръгва към Европа"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B0%D0%BD%D0%BA%D0%BE%D0%B2-%D0%BE%D1%82%D1%80%D1%8F%D0%B7%D0%B0-%D0%BF%D1%80%D0%BE%D0%BA%D1%83%D1%80%D0%BE%D1%80%D1%81%D0%BA%D0%B0-%D0%B5%D0%BA%D1%81%D0%BF%D0%B5%D1%80%D1%82%D0%B8%D0%B7%D0%B0-%D0%BC%D1%80%D1%80%D0%B1-%D0%BD%D0%B5-%D0%BE%D1%82%D0%B3%D0%BE%D0%B2%D0%B0%D1%80%D1%8F-%D0%B7%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-news667687.html", "text": "Министерството на регионалното развитие и благоустройството не отговаря за наводнения, те са към друго ведомство. Това заяви пред журналисти във Варна министърът на регионалното развитие и благоустройството Николай Нанков по повод изготвената ситуационната експертиза, назначена по разследването на природното бедствие във варненския кв. „Аспарухово“ на 19 юни 2014 г. Както е известно, тогава загинаха 13 души и бяха нанесени значителни материални щети, а заключението на варненската прокуратура излезе преди ден съобщи „Фокус”. В експертизата си вещите лица констатират, че централните органи на изпълнителната власт – Министерството на регионалното развитие и благоустройството, не изпълняват задълженията си за оценка и картографиране на геоложкия риск на територията на община Варна, включително и на пострадалия от бедствието варненски квартал. „Анализ, оценка и картографиране на геоложкия риск – да, но към него момент министерството не е имало задължение по отношение на това“, посочи министърът. Той припомни, че геозащитната дейност ще се финансира и по линия на европейските инструменти. „Имаме проект по линия на програма „Околна среда“ за около 60 млн. лева за укрепване на свлачища в България, това беше условие на Европейската комисия“, каза още министърът. Николай Нанков допълни, че свлачищата и наводненията не са съотносими, тъй като наводнението може да предизвика свлачище, но не и свлачище да предизвика наводнение. „Министерството на регионалното развитие и благоустройството отговаря като политика за свлачищата. Наводнението не е геоложко понятие“, посочи министър Нанков. Във Варна министър Николай Нанков направи оглед на двата охранителни канала в квартал „Аспарухово“, изградени със средства по фонд „Солидарност“ след наводненията през 2014 година. На огледа присъстваха Лариса Манастърли, директор на Европейската банка за възстановяване и развитие за България, председателят на Управителния съвет на Агенция „Пътна инфраструктура“ инж. Дончо Атанасов, кметът на Варна Иван Портних, заместник-кметът Христо Иванов, областният управител Стоян Пасев, председателят на Общински съвет – Варна Тодор Балабанов, районният кмет Калина Белмезова, както и народни представители.", "date": "2017.06.17", "title": "Министър Николай Нанков отряза прокурорска експертиза: МРРБ не отговаря за наводненията "}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D1%81-%D0%BF%D0%B0%D0%BF%D0%B0%D1%82%D0%B0-%D0%BF%D1%80%D0%B5%D0%B4%D0%B8-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B3-20-news667686.html", "text": "Днес след срещата си с папа Франциск във Ватикана германският канцлер Ангела Меркел подчерта важността на международното сътрудничество, съобщи \"Дойче Веле\". „Той ме насърчи да продължа по този път“, отбеляза канцлерът. „Благодарна съм, че отново съм тук“, заяви Мерел, която днес проведе четвъртата си частна аудиенция с папа Франциск. Лидерът на Римокатолическата църква прие Меркел в своята лична библиотека и й подари медал с маслиново клонче, символизиращ нейните усилия за постигане на мир. По време на срещата папа Франциск и Меркел са обсъдили климатичните промени, африканската политика и ангажимента към мира и честната търговия. Международното сътрудничество в борбата с климатичните промени се очаква да бъде една от основните теми на предстоящата среща на Г-20 в началото на юли в Хамбург.", "date": "2017.06.17", "title": "Меркел на четири очи с Папата преди срещата на Г-20 "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D0%BE-%D0%BF%D0%B8%D0%BA-tv-%D0%BC%D0%B8%D1%82%D0%BA%D0%BE-%D0%B1%D0%B5%D1%80%D0%B1%D0%B0%D1%82%D0%BE%D0%B2-%D0%BA%D1%83%D0%BF%D0%B8-%D0%BD%D0%B0-%D1%89%D0%B5%D1%80%D0%BA%D0%B8%D1%82%D0%B5-%D1%81%D0%B8-%D0%B2%D1%81%D1%8A%D0%B4%D0%B5%D1%85%D0%BE%D0%B4-%D0%B7%D0%B0-120-%D0%B1%D0%BE%D0%BD%D0%B0--%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D1%80%D0%B5%D0%BF-news667410.html", "text": "Черен \"Ягуар\" за над 120 хиляди лева е подарил на двете си дъщери Деа и Елиа футболистът Димитър Бербатов. Лъскавият джип докара момичетата на благотворителния мач на баща им и Луиш Фиго на Националния стадион \"Васил Левски\" миналата сряда, видяха папараците на \"Жълтите новини\" Ягуарът е чисто ново, модел от тази година, а наскоро бе признат за Световен автомобил за 2017 г. Скъпарското возило се управлява от служител на Бербатови, чията задача е да развежда двете им наследнички, когато майка им Елена е ангажирана. Джипът на двете щерки е тунингован отвън - нещо напълно типично за автомобил, принадлежащ на Бербатов, който е и маниак на тема автотунинги и всичките му коли са с всъвъзможни подобрения. :", "date": "2017.06.17", "title": "ЕКСКЛУЗИВНО ПО ПИК TV! Митко Бербатов купи на щерките си всъдеход за 120 бона + уникален репортаж от мача на звездите само в \"Жълтите новини\""}
{"url": "http://pik.bg/%D1%83%D0%B6%D0%B0%D1%81-29-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D1%81%D0%BB%D0%B5%D0%B4-%D1%83%D0%B4%D0%B0%D1%80-%D0%BD%D0%B0-%D0%BA%D0%BE%D0%BB%D0%B0-%D0%B8-%D0%B2%D0%BB%D0%B5%D0%BA%D0%B0%D1%87-%D0%B4%D0%B2%D0%B5-%D0%B4%D0%B5%D1%86%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-news667706.html", "text": "29-годишна жена, която е с черепно-мозъчна травма и перфорация на бял дроб, е с опасност за живота след катастрофата в местността „Боаза“. Това съобщиха от МВР- Търговище . В резултат на удара между товарния и лекия автомобил в МБАЛ-Търговище са настанени за лечение и две деца: момче на 8 год. - с открита рана на главата и момиче на 3 години - с фрактура на ключица и лява бедрена кост. Децата са без опасност за живота. 22- годишният водач на лекия автомобил от Велико Търново, движейки се с несъобразена с пътните и метеорологични условия скорост, на дясна крива е изгубил контрол над управлението на автомобила. Колата се е завъртяла, навлязла е в лентата за насрещно движение и се е ударила в правомерно движещ се в посока София влекач „ДАФ” с прикачено полуремарке с търговишка регистрация. По случая е образувано досъдебно производство по описа на РУ-Търговище.", "date": "2017.06.17", "title": "УЖАС! 29-годишна жена бере душа след удар на кола и влекач, две деца са ранени "}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D1%83%D1%87%D0%B8%D1%82%D0%B5%D0%BB-%D0%BE%D1%82-%D0%B2%D1%80%D0%B0%D1%86%D0%B0-%D0%BE%D0%BF%D0%B8%D1%81%D0%B0-%D1%81%D0%BC%D1%8A%D1%80%D1%82%D1%82%D0%B0-%D1%81%D0%B8-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news667670.html", "text": "Днес, на 54 години, е починал дългогодишен учител по география в Професионална гимназия по търговия и ресторантьорство във Враца Георги Георгиев, съобщава Булнюз. От близо година той е в отпуск по болест заради борбата с рак на панкреаса. На 13 юни в личния си профил е описал поредната си битка с коварната болест. Тогава той е успял да излезе победител, но днес окончателно е загубил войната. Ето прочувствените думи, с които благодари на лекарите и сина си: „Здравейте! Приятели, в случая искам да изкажа огромна благодарност на д-р Йорданов и неговия екип, които в петък на обяд ме приеха в безпомощно състояние с пулс 0 и за някакви 3 минути ме върнаха в живота, като със сложна манипулация ми източиха 12 литра вода от корема, не позволяваща на сърцето ми да работи. От това не помня нищо. Благодаря на сина ми, който реагира мигновено и само неговото присъствие ми даде сили. А са само 3-5 минути. Чул съм, че човек не умира много лесно, сега малко се съмнявам. По гръб ще лазя, по корем ще лазя, но това 4 сантиметрово човече, което 1 година се опитва да ми отнеме живота, не знае с кой си има работа…“ Погребението на Георги Георгиев ще е утре от 12.30 часа в Новите гробища във Враца.", "date": "2017.06.17", "title": "СТРАШНО! Учител от Враца описа смъртта си във Фейсбук!"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D1%80%D0%B0%D0%B7%D1%81%D0%B5%D0%BA%D1%80%D0%B5%D1%82%D0%B8-%D0%B1%D0%BE%D0%B9%D0%BD%D0%B0%D1%82%D0%B0-%D0%BC%D0%B0%D1%88%D0%B8%D0%BD%D0%B0-%D0%BD%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE-news667693.html", "text": "Официална демонстрация на един от най-секретните досега проекти на Израел бе направена от бригаден генерал Диди Бен-Йоаш от Министерството на отбраната на Тел Авив. Това съобщи специализираният сайт „Израелска отбрана”. „Кармел” е мини танк с огромни бойни възможности, който, по думите на генерала е на „светлинни години от намиращите се на въоръжение сега бойни машини”. Три от най-големите компании на Израел в сферата на военната индустрия са били ангажирани с проекта. Всяка от тях е отговаряла за конкретно направление, за да бъде разработено семейство от бойни машини с универсални свойства. „Кармел” е с екипаж от само двама души, относително лека машина, но високотехнологична. Хората ще имат функцията само да взимат решения за използването на мини танка, останалото ще вършат компютри. Във вътрешното пространство има място и за трети член на екипажа, ако това стане необходимо. Двигателят на машината е хибриден, а системата й за защита е ууниверсална. „Кармел” ще може да се използва както на открита местност, така и при боеве в градски условия. Въоръжението е според задачата-от картечници и оръдия до ракети „земя-земя” и „земя-въздух”. Превод: ПИК", "date": "2017.06.17", "title": "Израел разсекрети бойната машина на бъдещето"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BA%D0%BE%D0%BD%D1%81%D1%83%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B0%D1%89-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D0%B4%D0%B0-%D0%B1%D1%8A%D0%B4%D0%B0%D1%82-%D0%B1%D0%B4%D0%B8%D1%82%D0%B5%D0%BB%D0%BD%D0%B8-news667692.html", "text": "Американското консулство в Истанбул предупреди граждани на САЩ да бъдат бдителни заради възможна терористична заплаха в квартал в мегаполиса, съобщи АП. В изявление на консулството на САЩ, издадено късно снощи, се казва, че присъствието на турски сили за сигурност е увеличено в централния квартал „Меджидийекьой“ и е посочено името на една улица. В изявлението е посочено, че консулството не разполага с допълнителна информация за спецификите на заплахата и се отправя призив към американските граждани да бъдат бдителни. Турското министерство на външните работи днес публикува изявление, в което се казва, че американските власти са направили изявлението си на базата на нормални мерки за сигурност, взети от силите на реда, а не на конкретни разузнавателни данни.", "date": "2017.06.17", "title": "ВНИМАНИЕ! Консулството на САЩ в Истанбул предупреди американците да бъдат бдителни "}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B2%D0%B5%D0%BB%D0%B8%D0%BA%D0%BE%D1%82%D0%BE-%D0%BD%D0%B0%D1%80%D0%BE%D0%B4%D0%BD%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-news667712.html", "text": "Той е прекарал повече от 11 години в комунистически лагери и затвори. Бил е сред възстановителите на БЗНС \"Никола Петков\" през 1989 г. и член на неговото политическо ръководство. Хорозов е изключително , отбелязват от БЗНС. Посветил е целия си живот на каузата на БЗНС. Отдал е най-хубавите си години в битката за свобода, демокрация и благоденствие на българския народ. \"До последните си дни той се вълнуваше за съдбата на БЗНС и демократичното бъдеще на България\", се посочва в съобщението. Поклонението ще се състои на 19 юни, от 12.00 ч., в Централните гробища на Русе. Той е прекарал повече от 11 години в комунистически лагери и затвори. Бил е сред възстановителите на БЗНС \"Никола Петков\" през 1989 г. и член на неговото политическо ръководство. Хорозов е изключително , отбелязват от БЗНС. Посветил е целия си живот на каузата на БЗНС. Отдал е най-хубавите си години в битката за свобода, демокрация и благоденствие на българския народ. \"До последните си дни той се вълнуваше за съдбата на БЗНС и демократичното бъдеще на България\", се посочва в съобщението. Поклонението ще се състои на 19 юни, от 12.00 ч., в Централните гробища на Русе.", "date": "2017.06.17", "title": "Почина депутат от Великото народно събрание "}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D0%B8%D0%BF%D0%BD%D0%B0%D1%85%D0%B0-%D0%BF%D0%BE%D0%BF-%D0%B2-%D0%B4%D0%B0%D0%BB%D0%B0%D0%B2%D0%B5%D1%80%D0%B8-%D0%B8%D0%B7%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%B3%D0%BE-%D1%81-%D0%BF%D0%BE%D0%BB%D0%B8%D1%86%D0%B8%D1%8F-%D0%BE%D1%82-%D1%85%D1%80%D0%B0%D0%BC%D0%B0-news667715.html", "text": "Изгониха с полиция отец Георги Марков от църквата „Св. Иван Рилски“ в Паничище. „Изхвърлиха ме като мръсно коте. Пристигнаха и представители на Светия синод. Аз съм болен човек и нищо лошо не съм направил“, разказва с възмущение Марков. Той обясни, че са го упрекнали в злоупотреби, както и отказ да отслужва литургии. Отецът е възмутен, че се е наложило дори намесата на полиция, при положение, че е кротък човек. Той вече е предал ключовете на Светия синод и се прибира в дома си с съпругата му Райна. „Моята жена е много разстроена. По цял ден се грижеше за храма и за туристите. Сега трябва църквата да стои празна“, разказва още Георги Марков, цитиран от \"Монитор\". По думите пък на архиерейският наместник на Дупнишка духовна околия Георги Паликарски, отец Марков бил смирен човек. Около него обаче имало хора с недобра репутация. „Виждал съм как тези хора събират даренията навръх храмов празник и то безотчетно. При мен са идвали много миряни, които казват, че църквата в Паничище е превърната в семейна“, коментира архиерейският наместник на Дупнишко. Той добави, че църквата няма да остане заключена за летния сезон и там ще бъде назначен клисар. Мястото на Марков пък ще поеме свещеникът Димитър Фелибетов, който ще осъществява в храма всякакви весели ритуали. Отец Георги Марков е на 72-годишна възраст, като до този момент е получавал пенсия и заплата. Според запознати пък църковният хор на Сапарева баня е внесъл подписка в Светия синод, с която иска отмяна на заповедта за освобождаването на Марков.", "date": "2017.06.17", "title": "СКАНДАЛ! Пипнаха поп в далавери-изхвърлиха го с полиция от храма "}
{"url": "http://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0%D1%82-%D0%BE%D0%B3%D1%8A%D0%BD%D1%8F-%D0%B7%D0%B0-48-%D1%87%D0%B0%D1%81%D0%B0-news667695.html", "text": "Сирийските въоръжени сили обявиха 48-часово прекратяване на военните действия в южния град Дераа, съобщи агенция САНА . Съобщението е публикувано на уебсайта на сирийското Министерство на отбраната, като в изявлението се уточнява, че всички операции ще бъдат прекратени за период от 48 часа, който започва на 17 юни 2017 г. от 12 ч. Целта на този ход е да се подкрепят усилията за постигане на национално помирение.", "date": "2017.06.17", "title": "Сирийските военни прекратяват огъня за 48 часа "}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0%D0%B5%D0%B4%D0%BD%D0%BE-%D1%81-%D0%BF%D0%BE%D0%BB%D1%88%D0%B0-%D0%B8-%D1%80%D1%83%D0%BC%D1%8A%D0%BD%D0%B8%D1%8F-%D0%B2-%D0%BA%D0%BB%D0%B0%D1%81%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BD%D0%B0%D0%B9-%D0%B5%D0%B2%D1%82%D0%B8%D0%BD%D0%B8%D1%82%D0%B5-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D0%B4%D0%B5%D1%81%D1%82%D0%B8%D0%BD%D0%B0%D1%86%D0%B8%D0%B8-news667643.html", "text": "Собеседник, цитиран от \"Фокус\". По данни на „Евростат“ трите най-евтини за живот и туризъм европейски държави са Полша, Румъния и България, предаде Изчисленията са направени въз основата на цените в местните кафенета, цените на стаите в хотела, а също така на цените на алкохола и цигарите. Сред най-скъпите страни в ЕС експертите назовават Дания, Ирландия, Швеция и Люксембург.", "date": "2017.06.17", "title": "България заедно с Полша и Румъния в класацията на най-евтините туристически дестинации"}
{"url": "http://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BE%D0%B3%D1%80%D0%B0%D0%B4%D0%B0%D1%82%D0%B0-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BD%D0%B8-%D1%81-%D1%82%D1%83%D1%80%D1%86%D0%B8%D1%8F-%D0%B8%D0%BC%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%82%D0%BE-%D0%BD%D0%B8-%D0%BE%D0%BF%D0%B0%D0%B7%D0%B2%D0%B0%D0%BD%D0%B5-news667632.html", "text": "Оградата по границата ни с Турция е стабилна и има възможност за сигурното ни опазване от бежанци, каза Цвета Караянчева, заместник-председател на Народното събрание, предаде радио \"Фокус\". „Оградата е изключително стабилно направена, на 60 см. бетонен фундамент, нагоре има 3,5 м. височина със съответните намотани на кълбо телове, които не позволяват в никакъв случай да се преминава. Поне това е моето мнение, защото бях на терен. Всяка една приказка в посока на това, че оградата не е строена, както трябва е спекулация. Точно заради това мисля, че колегите от БСП не дойдоха, защото нямаше присъствие, макар че бяха поканени на тази обиколка“, поясни Цвета Караянчева. Заместник-председателят се обърна към гражданите с призива да бъдат спокойни, защото всичко това, което е направено за оградата на границата ни с Турция, включително и допълнителните камери, които ще бъдат поставени, способстват за нейното сигурно опазване.", "date": "2017.06.17", "title": "Цвета Караянчева: Оградата по границата ни с Турция има възможност за сигурното ни опазване от бежанци"}
{"url": "http://pik.bg/%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-%D1%81%D0%B8-%D0%BA%D1%83%D0%BF%D1%83%D0%B2%D0%B0-%D0%BD%D0%BE%D0%B2%D0%B8-%D1%81%D1%82%D0%BE%D0%BB%D0%BE%D0%B2%D0%B5-%D0%B4%D0%B8%D0%B2%D0%B0%D0%BD%D0%B8-%D0%B8-%D1%84%D0%BE%D1%82%D1%8C%D0%BE%D0%B9%D0%BB%D0%B8-news667659.html", "text": "Народното събрание  е обявило  две обществени поръчки. Едната е за гориво на стойност малко над 804 хиляди лв без ДДС, а другата за мебели на стойност 39 хиляди лв, съобщава БНР. Първата поръчка е за 155 000 литра безоловен бензин и за 131 000 литра дизелово гориво за нуждите на автомобилния парк на парламента, както и на базата на парламента във Велинград, също така и за доставка на 120 000 литра дизел за отопление на същата база. Поръчката е за срок от 12 месеца. Втората поръчка е за доставка на работни и посетителски столове, дивани, фотьойли и бюра за сградата на Народното събрание в бившия Партиен дом.", "date": "2017.06.17", "title": "Народното събрание си купува нови столове, дивани и фотьойли"}
{"url": "http://pik.bg/%D1%81%D0%B8%D0%BC%D0%B5%D0%BE%D0%BD-%D0%B2%D1%82%D0%BE%D1%80%D0%B8-%D1%80%D0%B0%D0%B7%D1%85%D0%BE%D0%B4%D0%B8-%D0%B3%D0%BE%D1%81%D1%82%D0%B8%D1%82%D0%B5-%D1%81%D0%B8-%D1%81-%D1%86%D0%B0%D1%80%D1%81%D0%BA%D0%B8%D1%8F-%D0%B2%D0%BB%D0%B0%D0%BA-%D0%BE%D1%82-%D0%B2%D1%80%D0%B5%D0%BC%D0%B5%D1%82%D0%BE-%D0%BD%D0%B0-%D0%B1%D0%B0%D1%89%D0%B0-%D0%BC%D1%83-news667662.html", "text": "Симеон Сакскобургготски, кралицата на Испания Доня София Гръцка и още гости от рождения му ден отпътуваха с влак към Черепишкия манастир. Разходката е с уникалната царска парна влакова композиция от времето на цар Борис Трети. \"Малко е по моята възраст\", сподели развълнуван прди пътуването Симеон Втори.", "date": "2017.06.17", "title": "Симеон Втори разходи гостите си с царския влак от времето на баща му"}
{"url": "http://pik.bg/%D1%88%D0%B5%D1%81%D1%82%D0%B8%D0%BC%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%B2-%D0%B8%D0%BD%D0%B4%D0%B8%D1%8F-news667634.html", "text": "РИА Новости, Шестима полицейски служители загинаха при нападение на терористи в индийския щат Джамму и Кашмир, предаде позовавайки се на местни медии. Инцидентът се е случил в петък. Терористите са нападнали от засада полицейския патрул, започва престрелка. Трима терористи са ликвидирани. Терористичната групировка „Лашкар и Таиба“ пое отговорност за нападението.", "date": "2017.06.17", "title": "Шестима полицаи загинаха при терористично нападение в Индия"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B2-%D0%BF%D0%B8%D0%BA-%D1%82v-%D0%BF%D0%B0%D0%BF%D0%B0%D1%80%D0%B0%D1%86%D0%B8%D1%82%D0%B5-%D0%BD%D0%B0-%D0%B6%D1%8A%D0%BB%D1%82%D0%B8%D1%82%D0%B5-%D0%BD%D0%BE%D0%B2%D0%B8%D0%BD%D0%B8-%D1%81-%D0%BD%D0%BE%D0%B2%D0%B8-%D1%83%D0%B4%D0%B0%D1%80%D0%B8-%D0%B5%D1%82%D0%BE-%D1%8F-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%B4%D0%B5%D1%81%D0%B8-%D1%81%D0%BB%D0%B0%D0%B2%D0%B0----news667421.html", "text": "Вече няма абсолютно никакво съмнение, че поп фолк дивата Деси Слава е в трепетно очакване на второто си дете! Това стана ясно благодарение на неуморните папараци на \"Жълтите новини\". Ексклузивна папарашка фотосесия на звездата от изминалата седмица категорично доказва, че през есента тя ще прегърне своята рожба от олимпийския шампион по бокс за младежи Благой Найденов. В началото на седмицата папараците на единственото лайфстайл предаването в родното интернет пространство успяха първи да щракнат Деси в издайнически за бременността й моменти и пози. Ангелогласната певица видимо е наедряла в областта на ханша и талията - признаци за специфичното й положение. А и коремчето на Деси вече ясно изпъква. В другия папарашки удар в новото издание на \"Жълтите новини\" попадна хирургът на звездите Ангел Енчев. Докато половинката му Теди Велинова не излиза от дома им, за да се грижи за двете им деца, д-р Енчев споделя ежедневието си с мистериозна брюнетка. Любовница?", "date": "2017.06.17", "title": "СЕНЗАЦИЯ В ПИК ТV! Папараците на \"Жълтите новини\" с нови удари: Ето я бременната Деси Слава - звездата не се щади, мъкне тежки дисаги! Д-р Енчев загази здраво - вижте го в крачка с мистериозна брюнетка (ЕКСКЛУЗИВНИ СНИМКИ)"}
{"url": "http://pik.bg/%D0%BF%D0%BB%D0%B0%D0%BD%D0%B5%D1%82%D0%B0%D1%82%D0%B0-%D0%BD%D0%B0-%D0%BC%D1%83%D1%82%D0%B0%D0%BD%D1%82%D0%B8%D1%82%D0%B5-%D0%B3%D1%8A%D0%B1%D0%B8%D1%87%D0%BA%D0%B0-%D0%BF%D1%80%D0%B5%D0%B2%D1%80%D1%8A%D1%89%D0%B0-%D0%B1%D1%80%D1%8A%D0%BC%D0%B1%D0%B0%D1%80%D0%B8-%D0%B2-%D0%B7%D0%BE%D0%BC%D0%B1%D0%B8%D1%82%D0%B0-news667616.html", "text": "Вид северноамерикански бръмбари живеят и се хранят от цветята. Там намират и своя край. Когато биват заразени от гъбичките Ериниопсис Лампиридарум, бръмбарите забиват челюсти в някое цвете и скоро след това умират. Часове по-късно, все още захванати за цветята, крилата на мъртвите бръмбари се разтварят сякаш се готвят за полет. По този начин те привличат мъжкари - живи мъжкари, които се съвокупляват с превърнатите в зомбита женски. Това, според учените, засилва вероятността от зараза с гъбичките. Драматичната смърт на заразените бръмбари става точно по местата, където останалите здрави бръмбари се хранят и търсят партньори за размножаване, обяснява Ню сайънс, цитирано от Наука офнюз.бг Доналд Стнийнкрос  от Университета в Арканзас и неговият екип проучват 446 живи и мъртви бръмбари с признаци на зараза с гъбички. За около 20% от тях те установяват, че са преносители на гъбичките, като за повечето се приема, че са заемали еднаква поза. Те се захващат силно към цветята като използват само челюстите си, а краката им висят във въздуха. Странно, но крилата им се разтварят само 15 до 22 часа след смъртта на бръмбара. \"Ако отидете в моргата, където има някой убит, и ако след около 24 часа от смъртта му изведнъж повдигне ръцете си, това би било изключително плашещо\", отбелязва Стийнкрос. Именно това се случва с тези бръмбари и причинителят са гъбичките. Гъбичките започват да се забелязват с просто око във фазата на отваряне на крилата, когато спорите им започват да излизат от корема на бръмбъра. Стийнкрос отбелязва, че е възможно повдигането на крилата и подутия корем, причинени от растежа на гъбичките, да уголемяват бръмбара и именно това да привлича кандидати за копулация и от там - разпространение на инфекцията. \"Известни са случаи на заразени насекоми да приемат редица необичайни пози преди и след смъртта си\", коментира Шели Адамо от Университета  в Халифакс, Канада. \"Добър тест в бъдеще ще бъде да се залепят крилата в затворено положение, както и да се премахнат и да се изпробва дали това се отразява върху инфекциозността\", добавя Адамо.", "date": "2017.06.17", "title": "Планетата на мутантите! Гъбичка превръща бръмбари в зомбита"}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D0%B7%D0%B0%D0%BA%D0%BE%D0%BD%D0%B0-%D1%81%D0%B3%D0%B0%D1%89%D0%B8%D1%85%D0%B0-%D0%BB%D0%B5%D0%BA%D0%B0%D1%80%D0%BA%D0%B0-%D1%81-%D1%85%D0%B5%D1%80%D0%BE%D0%B8%D0%BD-%D0%B3%D0%BB%D0%BE%D0%B1%D0%B8%D1%85%D0%B0-%D1%8F-1000-%D0%BB%D0%B5%D0%B2%D0%B0-news667668.html", "text": "Варненските полицаи сгащиха лекарка от Бургас с 1 грам хероин. Случаят е от 12 май, но става известен едва вчера, след като по предложение на Районната прокуратура в морската столица бургазлийката е освободена от наказателна отговорност, съобщава Флагман. Наложеното наказание на 36-годишната Ст. П. е административно – глоба в размер на 1000 лева. Бургазлийката отишла във Варна за участие в професионален курс. На въпросната дата през май тя е била забелязана от полицейски екип в района на ул. „Пробуда“. Според източници улицата се намира в сърцето на циганската махала във Варна. Присъствието на бургазлийката там означава, че тя е била много добре запозната откъде и как да си набави наркотици в морската ни столица. Появата на униформените служители притеснило 36-годишната жена, тъй като в ръката си държала наркотични вещества, разфасовани в три пакетчета. Обвиняемата обяснила, че е закупила от неустановено лице хероин с тегло 1 грам. Образувано било бързо производство по член 354а, ал. 5, във връзка с ал. 3 от НК. Назначената по делото съдебнопсихиатрична експертиза показала, че лекарката страда от синдром на зависимост към хероина. Като смекчаващи отговорността обстоятелства в постановлението на районната прокуратура, с което е направено предложение за освобождаването на лекарката от наказателна отговорност и налагане на административно наказание,  са посочени чистото й съдебно минало, направеното самопризнание и изразеното съжаление. Отегчаващите отговорността й обстоятелства са професията й и заеманата от нея длъжност в лечебно заведени. След този случай обаче тя ще продължава да е с чисто съдебно минало, тъй като е освободена от наказателна отговорност.", "date": "2017.06.17", "title": "СПОРЕД ЗАКОНА! Сгащиха лекарка с хероин, глобиха я 1000 лева"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%88%D0%B5%D1%84%D1%8A%D1%82-%D0%BD%D0%B0-%D0%B0%D1%81%D0%BE%D1%86%D0%B8%D0%B0%D1%86%D0%B8%D1%8F%D1%82%D0%B0-%D0%B7%D0%B0-%D0%B0%D0%B2%D1%82%D0%BE-%D0%BC%D0%BE%D1%82%D0%BE-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0-%D0%B9%D0%BE%D0%BD%D0%BA%D0%BE-%D0%B8%D0%B2%D0%B0%D0%BD%D0%BE%D0%B2-%D1%80%D0%B0%D0%B7%D0%B1%D0%B8-%D0%B4%D0%B0-news667667.html", "text": "- Нека разследващите да кажат какъв е проблемът в ДАИ. И сега не е ясно дали има продажба на теоретичната част на изпита, защото там са големите пари, или е в практическата част. Към момента не е ясно дали жребият е манипулиран от ръчичката на човек в ДАИ, или е манипулиран от фирмата, която се занимава с това нещо. Фирмата е „Демакс“ и тя твърди, че жребият не може да бъде манипулиран от нея. Това означава, че не може да бъдат изпращани хора на определено място посредством жребии. Има много неясноти, които прокуратурата е добре да обясни. - Аз съм го казвал много пъти. Когато има някой да дава, ще има и някой по-гладен, който ще взима. Сгрешена е схемата. И после това, което се случи, като изказване на министъра и действията на ДАИ… В ДАИ, където са изпитващите, това е много ниско ниво, а мозъците са високо. Проблемът е в ръководството на ДАИ. Заплащането на изпитващите е ниско. От дълги години говорим за това. Ако на 100 човека им дадат по още 500 лева и заплатата им стане 1000, моментално „даването“ ще спре. При тях няма резервна скамейка. Сега, когато отстраниха тези хора, взеха хора от страната да изпитват в София. Сега пък хората от другите градове са пред протести, защото един Благоевград остана без изпитвачи. Същото е в Смолян, във Велико Търново. И всичко това става в най-натовареното време. Хората сега най-много карат курсове, защото идва лятото и искат да карат. Вижте от едно нещо какво неудобство се създава. Недалновидност тотална на шефа на ДАИ. От години говоря това. - Прокуратурата да каже. Ще се повторя, но е важно. Нека ясно да се каже дали е имало вмешателство в жребия, дали определени хора са изпращани на определени места, от определени групи да взимат пари. Чухме, че има снимки, има заснети клипове… По-притеснителното е това, че не ясно дали е пробита системата на белите стаи, или не. - Само това ще кажа сега. Очаквам да получа още информация преди да коментирам. Докато от прокуратурата не кажат ясно, че е купуван изпитът по теория, защото имало паралелни стаи от тях се командвал парада, няма да говоря. Ако това е вярно, значи, че каквито и стаи да се направят – ще бъдат пробивани резултатите. Това е притеснителното, че нямаме ясно обвинение. Дали са продали теоретичната част, или кормуването. От 2012-а година няма арестуван и вкаран в затвора. Само една жена получи условна присъда. Всичко друго приключи или без доказателства, или изтече давността на случая от 3 години. - Да. Вижте, вината е в шефа на ДАИ. Разпорежданията са негови. И сега поредните му импотентни идеи. Щял да купува специални коли за изпитите. Все едно колата е в основата на корупцията. Безумие. Добре, колите. Има бензин и дизели, предно предаване, задно предавано, големи и малки… Как ще се спре на марката. Веднага ще замирише на сделка. Купуваме коли, а тези, които се учат за мотори, камиони, трактори, тролеи… Трябва да обновим целия парк. Мислите ли, че това може да стане. А ремаркета за камионите… Безумие. Всичко това е под шапката на ДАИ. Няма кадри в ДАИ да обслужва изпитите. - В България има 3000 инструктора. За да са в помощ на учащите си, те трябва също да купят такива коли като на ДАИ. И какво става. Една фирма ще намаже. Веднага ще създаде напрежение. Безумие. И като говорим как държавата ще прави изпита, нека тогава да видим как ще върне и кормуването на полигон. Кажете ми 25 града у нас, в които има действащи полигони. В София се правят на ден 15 комисии, това са 150 човека. Къде ще се проведе инструктажът на тези 150 човека, за да започне изпитът. Ето как една дума, която му е казана, води след себе си до голяма каша. И това е така, защото в ДАИ няма хора, които мислят, а там хората само седят в едни топли столчета и това е. Те нямат практиката на частния бизнес и няма представа какво е. Другата глупост бе, че ще се предложи да се променят маршрутите. От точка „А“ до точка „Б“. Ми това го има е сега. Това го пише в наредбата. Обучаващият се има право на избор – или от точка до точка, или да му дават напътствия. Сега предлагат да му се даде на обучаващия се карта и да си избере маршрут за 3 минути. Е как ще запомниш. Значи на хубавите руси момичета да им даваме маршрут до моловете. Ето ви един пример. Обучаващият се избира маршрут и влиза в тапа. Какво става? 25 минути му е изпитът. Той кара 20 минути спри, тръгни. Това го играхме през 70-ти години. От 5 години се мъча да вкарам в главите на хората от ДАИ, че вече се работи с джипиес системи. Хората трябва да се обучат да работят с тях. Това може да се ползва и по време на изпита. Залагаш маршрута и мачът е свирен. Същото е и като знака за скоростта. - Вижте, много глупаво решение. - Защото… - В момента джипиес системата ми дава сигнал къде са радарите на магистралата. Апаратът пиука, намаляваш, минаваш и газ. Не ти трябва знак. Пак ще знаеш къде да намалиш. Но знакът поставен на определено място, имаше и друга цел. Той бе поставен пред места, в които имаше концентрация на ПТП. Знакът играеше и превантивна мярка. Институциите не си вършат работата. Това е. Магистрала „Хемус“ е цялата затворена. Има ограничение поради ремонт на 4-5 места. Това институцията и тя те изнервя. Минаваш и после газ и избива агресията срещу тези около теб. Това е естествена реакция. Същото и в ДАИ. И това е причината да поискаме оставката на шефа на ДАИ Калайджиев, да се пенсионира. Той просто не може. За година и половина нищо не свърши, не е подписал нито един документ. Направи едно изменение за изпита на „СЕ“ категория, усложни един проблем, който се решава с едно намигване, за да се посочи движението на товарния автомобил. Който е на мястото по време на изпита, може да си вземе каквото пари иска. Говорят за промяна на изпитната документация. Но тук вече влиза и Министерството на образованието. Просто трябва да се промени цялата изпитна документална база. Може да се включи и онлайн обучение. Може да ползваме страхотните възможности на Интернет. И така вече няма да се зубри, както се прави сега. Технологиите се развиват. Трябва нова методология и за практическия изпит. Защо има още курсове за 150 лева. Няма как да стане това. Защо не се проверяват. ДАИ нищо не направи, а всичко бе ясно. Искаме да се направи облагаема основа на шофьорския курс. Ако искам ще го уча и на 20 лева, но да си платя данъка на 500 лева. Ако това стане, май ще се замисля, нали. При данъчна основа много неще ще излязат наяве.", "date": "2017.06.17", "title": "ИЗВЪНРЕДНО И САМО В ПИК! Шефът на Асоциацията за авто-мото подготовка Йонко Иванов разби ДАИ и коментира защо е безумие махането на знака за радара! Имало начин как да знаем къде са камерите…"}
{"url": "http://pik.bg/%D0%B3%D0%B5%D0%BD-%D0%BA%D0%B8%D1%80%D1%87%D0%BE-%D0%BA%D0%B8%D1%80%D0%BE%D0%B2-%D1%82%D1%83%D1%80%D1%86%D0%B8%D1%8F-%D0%B2%D0%B8%D0%B6%D0%B4%D0%B0-%D0%B2-%D0%BD%D0%B0%D1%88%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D0%B5%D0%B4%D0%BD%D0%BE-%D0%BF%D1%80%D0%BE%D0%B7%D0%BE%D1%80%D1%87%D0%B5-%D0%BA%D1%8A%D0%BC-%D1%86%D0%B8%D0%B2%D0%B8%D0%BB%D0%B8%D0%B7%D0%BE%D0%B2%D0%B0%D0%BD%D0%B8%D1%8F-%D1%81%D0%B2%D1%8F%D1%82-news667638.html", "text": "Радио „Фокус“ Постигането на спокойствие по границата ни е най-важният позитив от двустранните отношения между Турция и България. Това каза в седмичното обзорно-коментарно предаване „Метроном“ на ген. Кирчо Киров, началник на Националната разузнавателна служба от 2002 до 2012 г. Той допълни, че срещата на премиерът Бойко Борисов с турския президент Реджеп Ердоган има прагматичен резултат за сигурността на страната ни с дългосрочно въздействие. „На второ място бих определил обстоятелството, че Турция вижда в нашата страна едно прозорче към цивилизования свят, защото буквално на всичките останали граници на Турция съществува високо напрежение, съществуват военни действия на границата със Сирия. Самият президент Ердоган е казал, че Турция се намира в много тежко състояние по отношение на своето единство, по отношение на своята монолитност. В този смисъл издигането на едно по-високо ниво на двустранните отношения на фона на възможността за посредничене между Анкара, Брюксел и Берлин, е изключително важно. Без съмнение Турция ще се опита и ще продължи през България да търси начин за излизане от сериозната международна изолация, в която се намира“, каза още ген. Киров. Той отбеляза, че на този етап не се очертава риск от тревожна перспектива за югоизточната ни граница, защото Турция успява да се справи с мигрантските потоци.", "date": "2017.06.17", "title": "Ген. Кирчо Киров: Турция вижда в нашата страна едно прозорче към цивилизования свят"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BB%D0%B5%D0%BA-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BF%D1%80%D0%B5%D0%BB%D0%B5%D1%82%D1%8F-%D0%BD%D0%B0%D0%B4-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B0-%D0%B8-%D0%BF%D0%B0%D0%B4%D0%BD%D0%B0-%D0%BF%D0%BE-%D1%82%D0%B0%D0%B2%D0%B0%D0%BD-%D0%BF%D1%8A%D1%82%D0%BD%D0%B8%D1%86%D0%B8%D1%82%D0%B5-%D0%B2-%D1%88%D0%BE%D0%BA-news667665.html", "text": "Лек автомобил БМВ излетя от път Е-79 край Благоевград, прелетя над мантинелата при \"ухото\" за излизане от главния път в посока кв. Грамада. Водачът и спътникът му са невредими  по чудо, съобщава БГНЕС . Инцидентът стана в 12.30 ч. днес на мокра пътна настилка. Движещият се с висока скорост лек автомобил влиза в „ухото” за излизане от Е-79, за да продължи към кв. „Грамада”. Заради несъобразената с рязката маневра надясно скорост, лекият автомобил се плъзга наляво, премята се странично през мантинелата. След което пада по таван на островчето с храсти на пътния възел. Идващият откъм „Зелендолско шосе” водач видял каскадата и се обадил на полицията и спешната помощ. Водачът и спътникът му, на 27 и 30 г. са в шок, първата им работа след като се измъкват от купето, била да избутат обърналия си по таван автомобил, за да падне върху колелата си. Не искали да им се „подиграват” хората. И двамата отказаха медицинска помощ. Инцидентът се изяснява от служителите на \"КАТ-Пътна полиция”.", "date": "2017.06.17", "title": "ИЗВЪНРЕДНО! Лек автомобил прелетя над мантинела и падна по таван, пътниците в шок"}
{"url": "http://pik.bg/%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8%D1%82%D0%B5-%D0%BE%D1%82-%D0%B1%D1%80%D0%B8%D0%BA%D1%81-%D0%B2-%D0%BF%D0%B5%D0%BA%D0%B8%D0%BD-%D1%89%D0%B5-%D1%81%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BC%D0%B8%D1%80%D0%B0-%D0%B2-%D1%81%D0%B8%D1%80%D0%B8%D1%8F-news667640.html", "text": "ТАСС, цитирана от \"Фокус\". Министрите на външните работи от страните от БРИКС ще обсъдят разрешаването на конфликтите в Близкия изток и в Африка в рамките на срещата си на 18 и 19 юни, предаде „Министрите ще проведат задълбочен обмен на мнения по проблема за разрешаването на острите международни конфликти в това число в Сирия, в Близкия изток, в Афганистан и в Африка, активизацията на съвместната работа по противодействието на заплахата от международния тероризъм“, пише в официално заявление на руското МВнР. От там напомниха, че участниците от организацията са привързани към принципа на засилването на международната стабилност във всичките ѝ измерения, методите на колективното разрешаване на кризисните ситуации, а също така съвместното противодействия срещу глобалните предизвикателства.", "date": "2017.06.17", "title": "По време на срещата на министрите от БРИКС в Пекин ще се подкрепи мира в Сирия"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%BD%D1%8F%D0%BC%D0%B0-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0-%D1%87%D0%B5-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B8%D0%BC%D0%B0-%D0%B2%D1%80%D1%8A%D0%B7%D0%BA%D0%B0-%D1%81-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%B2-%D0%B9%D0%B5%D1%80%D1%83-news667641.html", "text": "Reuters, цитиран от \"Фокус\". Израелските власти съобщиха, че не са открили доказателство за намеса на „Ислямска държава“ в нападението, при което трима палестинци убиха израелски полицейски служител, въпреки че групировката пое отговорност, предаде Прессекретарят на израелската полиция Люба Симри заяви, че досега не е открита връзка между нападателите и терористичната групировка. „Това е локална клетка. До момента няма насоки, че е извършено или насочено от терористична организация“, посочи тя.", "date": "2017.06.17", "title": "Полицията на Израел: Няма доказателства, че \"Ислямска държава\" има връзка с нападението в Йерусалим"}
{"url": "http://pik.bg/%D0%BD%D0%B7%D0%BEk-%D0%BE%D0%B1%D0%B5%D1%89%D0%B0%D0%BB%D0%B0-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D0%BB%D0%B8%D0%BC%D0%B8%D1%82%D0%B8%D1%82%D0%B5-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-news667645.html", "text": "Увеличение на лимитите на болниците обещава НЗОК. Още в сряда на среща с участието на министъра на здравеопазването, Управителя на казата, Председателя на българския лекарски съюз БЛС и членове на НС на НЗОК е бил предложен нов начин на разпределение на лимитите,съобщиха от сдружение „Център за защита правата в здравеопазването“. Те ще се определят не спрямо предходното тримесечие, а на база приходите им от април 2016-а до май 2017 г., като ще се вземе предвид и отчетената, но неплатена надлимитната дейност. БЛС ще участва в разпределението на средствата между районните каси. НЗОК очаква със 75 милиона лева повече приходи от здравни вноски, което ще позволи увеличаване на месечните лимити с 3-4 милиона лева. Официално съобщение за медиите от срещата не беше публикувано от нито една от организациите. При подписването на НРД 2017, НЗОК се ангажира да изплаща по 137 милиона лева месечно. БЛС обаче, упрекна касата, че от началото на година е плащала значително по-малко от договореното. На срещата са обсъдено да се вземат мерки за забавяне на пускането на нови лекарства на пазара и до реимбурсната листа на НЗОК, с цел да се намалят публичните разходи за лекарства. Вчера в БЛС се е състояла среща на ръководството на съюза с ръководствата на всички болнични асоциации - на университетските, на областните, на частните и на общинските болници. За тази срещата също няма официално съобщение.", "date": "2017.06.17", "title": "НЗОK обещала увеличение на лимитите на болниците"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D1%82%D0%B0%D1%80%D1%82%D0%B8%D1%80%D0%B0-%D1%82%D0%B5%D0%BD%D0%B8%D1%81-%D1%88%D0%BE%D1%83%D1%82%D0%BE-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0---%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%B0%D0%B9-%D0%BF%D0%B5%D1%82%D1%80%D0%BE%D0%B2-%D0%BE%D1%82%D0%BA%D1%80%D0%B8-%D0%BF%D0%B8%D0%BA-%D0%BC%D0%B0%D1%81%D1%82%D1%8A%D1%80%D1%81-%D0%BE-news667585.html", "text": "Здравният министър проф. Николай Петров откри надпреварата. „Правите трети пореден турнир, което е добра традиция. Програмата „Спорт и здраве“ е добра и се радвам, че сте част от нея. Видях, че една част от състезателите са тук от доста рано и предвид времето досега загряваха. Дано да няма тежки сблъсъци, но аз съм тук и ще помагам. Каузата е добра, защото разбрах, че събраните средства ще отидат да помагат на детски школи. Нека Господ да е с вас и нека най-добрият да победи“, каза проф. Петров. 25 двойки мъже ще премерят сили в зрелищни битки днес и утре за големите награди на „ПИК Мастърс”, които ще бъдат връчени на финала в неделя. Теренът на голямата игра за ВИП-овете са кортовете на националния тенис - център \"Академик\" в Борисовата градина. Българската федерация по тенис е съорганизатор заедно с най-четената новинарска агенция ПИК. Известни политици, бизнесмени, дипломати, артисти и спортисти вече точат ракетите в очакване на големите мачове. Припомняме - \"ПИК мастърс\" е състезание само за двойки мъже Със солиден награден фонд от 2000 лева и самолетни билети от \"България еър\" турнирът на Информационна агенция ПИК се очертава като най-примамливата тенис надпревара за сезона с най-хубавите купи и премии. Всички събрани средства от входните такси за участие ще отидат за детските тенис школи. Първото и второто издание на турнира веднага изстреляха състезанието в орбитата на националния спортен календар в България. \"ПИК Мастърс\" побира най-солиден брой състезатели спрямо останалите аматьорски надпревари през годината и има най-солиден награден фонд, а тази година шоуто ще е още по-грандиозно! Шоуто на тенис звездите „ПИК Мастърс” има и най-благородната кауза - всички събрани средства от входните такси за участие ще отидат за детските тенис школи. Стартира тенис шоуто на годината – супер турнира „ПИК Мастърс”! Звездите на аматьорския тенис в България вече са на корта и готови за престижното събитие, което събра на едно място елитни представители на политиката, спорта и бизнеса.", "date": "2017.06.17", "title": "ЕКСКЛУЗИВНО! Стартира тенис шоуто на годината - министър Николай Петров откри \"ПИК Мастърс\" (ОБНОВЕНА/СХЕМА/СНИМКИ)"}
{"url": "http://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B8%D1%82%D0%B5-%D0%B2-%D0%BD%D0%B4%D0%BA-%D0%B8-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B8%D1%82%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-news667644.html", "text": "Възложила съм конкретни и ясни четири проверки. Едната приключи, остават три: изискала съм проверка от Централния инспекторат на Министерски съвет, която ще приключи на 17-и юли. Сезирала съм Агенцията за държавна финансова инспекция, която да направи пълен финансов одит и преглед на дейностите, извършени от НДК като търговско дружество. Тя ще приключи в края на юли. Това каза министърът за Българското председателство на Съвета на ЕС Лиляна Павлова, съобщава Дарик. „Паралелно с това като министър, който поема търговско дружество като принципал, съм възложила одит и за финансовото състояние. Сезирах и органи на ДНСК, за да видим дали строежът в момента отговоря на строителните и инвестиционните изисквания“, обясни министър Павлова. Тя подчерта, че в НДК се провежда обикновен текущ ремонт с подмяна на плочки, на ВиК и отоплителни системи. „За него и съгласно закона, не се изисква решение за строеж, а да има проект, по който да се направи подмяната на настилки, на окачени тавани и т.н. Но не става дума за архитектурно изменение, защото ние запазваме сградата такава, каквато е“, „Пикът на завършването на процедурата по приемането на приоритетите на триото Естония - България - Австрия е следващата седмица. „На Съвета по общи въпроси в Люксембург предстои окончателно да приемем програмата на триото, включително и приоритетите, които България ще отстоява и за които ще работи”, заяви Павлова. След това - на Европейския съвет на 22 - 23 юни, който е в края на Малтийското председателство, тримата министър-председатели - на Естония, България и Австрия, официално ще подпишат и ще дадат старт на нашето трио-председателство“, посочи министър Павлова. Последното заседание на триото се проведе под нейно домакинство в София на 31 май т.г., когато с колегите й от Естония и Австрия завършиха окончателния етап на преговорите по това какви да бъдат общи приоритите. Те са пет като в тях влизат множество подприоритети. „Ако ги изредим по поредност приоритет номер едно е растеж и конкурентоспособност. В него влизат два много важни подприоритета за България – бъдещата законодателна инициатива, свързана с единния дигитален съюз и цифров пазар, които ще са в ресора на бъдещия български еврокомисар – г-жа Мария Габриел. В този първи приоритет влиза и „горещия картоф“, наречен кохезионна политика - многогодишната финансова рамка след 2020 г.“, каза министър Павлова. Вторият приоритет е свързан със социалната политика, подкрепата и равенството. Важна подтема за България в това направление е решението на Европейския парламент за определяне на 2018 г. за Европейска година на културното наследство. „А тя ще стартира именно от България – на 11 януари, когато правим и официалното откриване на Българското председателство. То ще бъде съчатано с откриването на Европейската година на културното наследство. Това е уникален шанс за нас, за да покажем това, с което сме богати и това, с което сме непознати за Европа“, заяви министър Павлова. Третият приоритет е единен енергиен съюз и политиките, свързани с климата, а четвъртият включва сигурност и правосъдие. „Петият приоритет е „Европа като глобален играч на световната сцена“. Приоритетът е насочен в много направления, в които България вижда своята активна и специфична роля. Защото, освен темата за сигурност и миграция, тук става въпрос вече за отношенията Европа-Турция. Особено след последните срещи и визити на нашия министър-председател, очакванията към него са големи, а надеждите са да бъде мост в този процес“, заяви министър Павлова. В петия приоритет се включва и темата за Западните Балкани. „Считаме, че тя трябва да е един от основните приоритети на Българското председателство, защото, както казахме, по време на председателството ни не можем да настояваме за нещо „чисто българско“. Това не е приемливо, не е и правилно. Но можем да играем важна роля на Балканите. Отваряме също една много интересна и гореща тема - Черно море, както и бъдещото на ЕС“, допълни министър Павлова.", "date": "2017.06.17", "title": "Лиляна Павлова проговори за проверките в НДК и приоритетите на българското председателство"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D1%80%D0%B0%D0%BD%D1%87%D0%B0-%D0%BE%D1%82%D0%BD%D0%BE%D0%B2%D0%BE-%D1%81%D0%B5-%D0%BE%D0%B1%D0%B0%D0%B4%D0%B8-%D1%82%D0%BE%D0%B7%D0%B8-%D0%BF%D1%8A%D1%82-%D1%81-3-%D0%BF%D0%BE-%D1%80%D0%B8%D1%85%D1%82%D0%B5%D1%80-news667678.html", "text": "Земетресение разлюля Вранча. Трусът е регистриран в 14:09 часа с магнитуд 3,0 по скалата на Рихтер. По данни на Европейския сеизмологичен институт, епицентърът на земетресението е на 151 км северно от столицата на Румъния - Букурещ. Трусът е с дълбочина 100 км на 45.76 северна ширина и 26.54 източна дължина. Няма данни за пострадали и разрушения, съобщи \"Дунав мост\".", "date": "2017.06.17", "title": "ИЗВЪНРЕДНО! Вранча отново се обади-този път с 3 по Рихтер "}
{"url": "http://pik.bg/%D0%B1%D0%B5%D0%B7-%D0%BB%D0%B0%D0%BF%D1%82%D0%BE%D0%BF%D0%B8-%D0%B8-%D1%82%D0%B0%D0%B1%D0%BB%D0%B5%D1%82%D0%B8-%D0%BD%D0%B0-%D0%B8%D0%BD%D1%82%D0%B5%D1%80%D0%B2%D1%8E-%D0%B2-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-news667635.html", "text": "\"От 1 юли Посолството на САЩ няма да съхранява лаптопи и таблети в зоната за проверка на сигурността\", това се посочва в съобщение на мисията на интернет-страницата и на профила й във Фейсбук, съобщава БГНЕС. Не се посочват причините за допълнителните мерки за сигурност, както и за какъв период от време ще важат новите правила. \"Ако пристигнете с лаптоп или таблет, няма да бъдете допуснати до Посолството и ще трябва да пренасрочите Вашето интервю или среща. Също така, силно препоръчваме да не носите големи чанти, като раници, куфари или пакети, тъй като няма складови помещения в района на Посолството”, допълват от дипломатическото представителство на САЩ у нас. На територията на дипломатическата мисия са забранени мобилните телефони, както и други електронни устройства като Blackberry, iPod и други.", "date": "2017.06.17", "title": "Без лаптопи и таблети на интервю в американското посолство"}
{"url": "http://pik.bg/%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D1%81%D0%B0%D0%BC%D0%BE-5-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B0-%D0%BE%D1%81%D1%82%D0%B0%D0%B2%D0%B0-%D0%B4%D0%B0-%D1%81%D0%B5-%D0%B8%D0%B7%D0%B3%D1%80%D0%B0%D0%B4%D1%8F%D1%82-%D0%BE%D1%82-%D0%B3%D1%80%D0%B0%D0%BD%D0%B8%D1%87%D0%BD%D0%B0%D1%82%D0%B0-%D0%BE%D0%B3%D1%80%D0%B0%D0%B4%D0%B0-news667663.html", "text": "На оперативка при премиера МВР е обсъдило проблемите в КАТ и тел. 112, като са му били докладвани актуалните теми пред министерството, съобщава Нюз.бг. На брифинг пред ведомството силовият министър Валентин Радев обяви, че имало сривове в системата на тел. 112. Взети са мерки това да не се случва, тъй като системата е изключително важна, увери той. Относно усвояването на евросредства, Радев обясни, че се работело добре и усвояването вървяло по план. Всеки месец се подобрявала работата по поръчките, за да се усвояват прозрачно парите. С 12 месеца ЕС удължава сроковете силовото ведомство да усвои парите от Брюксел за мигрантския поток. Само 5 километра остава да се изградят от граничната ограда, подчерта силовият министър. Досега 108 милиона евро сме дали за оградата по границата, за технически средства, високо проходима техника и видеонаблюдение. Ще надградим преградното съоръжение, обеща Валентин Радев. Има места, където няма видеонаблюдение, призна той. Сега вдигаме нивото и там ще има видеонаблюдение, категоричен бе силовият министър. Главният секретар на МВР Младен Маринов обясни как ще се оптимизират административните процеси в КАТ. До вторник работна група трябва излезе с конкретни предложения, стана ясно от думите му. Вече имало яснота как визуално трябва да изглежда столичният КАТ. Хората, по думите на Маринов, не трябва да чакат на опашки. За акцията в мандрата, той поясни,че обектът е работел без разрешение. Продължават процесуално следствените действия, изтъкна главният секретар на МВР.", "date": "2017.06.17", "title": "Валентин Радев:  Само 5 километра остава да се изградят от граничната ограда"}
{"url": "http://pik.bg/%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%BE-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B4%D0%B8%D0%BC%D0%B8-%D0%BE%D1%82-%E2%80%9E%D1%81%D0%BB%D0%B5%D0%BD%D0%B3%E2%80%9C-%D0%BF%D1%80%D0%B5%D0%B7-%D0%BF%D0%BE%D0%B3%D0%BB%D0%B5%D0%B4%D0%B0-%D0%BD%D0%B0-%D0%B4%D1%8A%D1%89%D0%B5%D1%80%D1%8F-%D0%BC%D1%83-%D0%B4%D0%B0%D1%80%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F%D1%82-%D0%B8%D0%BC-%D1%80%D0%B0%D0%B7%D0%B3%D0%BE%D0%B2-news667606.html", "text": "Дара Екимова е дъщеря на Дими - трагично загиналият фронтмен на група „Сленг”. Обича да танцува хип хоп, да излиза с приятели. Предстои излизането на първата й самостоятелна песен. Казва, че майка й я е научила да бъде силна, заради загубата на баща й. „Хората трябва да помнят Дими. Винаги ще казвам, че имам баща. Никога няма да кажа, че е починал и са минали 9 години. Все още го чувствам около себе си. Сънувам го. Последният ми сън беше, че бяхме на концерт на висока скала и тръгнахме. Говорихме си в колата”, разказва Дара. „Той беше строг баща. Научи ме да карам ски по строгия начин. Беше страхотен. Повече той ме взимаше от детска градина”, спомня си тя. За последния си разговор с него казва: „Спомням си, че пак бях направила беля  и татко искаше да ме накаже и каза, че няма да си пазнувам рождения ден. Въпросният рожден ден, след който си отиде. И аз се разстроих. После той размисли и каза,  че ще го празнуваме и мама организира празненството.” Дара си спомня и как са им съобщили за смъртта на Дими: „Когато ни съобщиха, с мама бяхме във фитнеса и звънна телефонът. Питах какво стана, а мама стана и започна за крещи: „Дими се е блъснал с мотора. Какво да правя сега...\" \"Тя много плака, не знаеше какво да направи. Не знаеше накъде да тръгне\", със сълзи на очи разказва Дара. Никой не се е осмелил да й каже направо за смъртта на баща й. „До последно не знаех какво се случва. И когато отидохме до най-близката приятелка на мама, един от приятелите на татко ме гушна и каза: „Спокойно. Ние те обичаме”. И аз си казах: „Край”.  Никой не ми го каза директно\", се връща в спомените си тя. Дара споделя, че трудно е приела новата връзка на майка си и дори й е забранявала в началото да се целува с мъжа до нея.", "date": "2017.06.17", "title": "РАЗТЪРСВАЩО! Смъртта на Дими от „Сленг“ през погледа на дъщеря му Дара! Последният им разговор е бил..."}
{"url": "http://pik.bg/%D1%83%D0%B4%D0%B0%D1%80%D0%B8%D1%85%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B0-%D0%BC%D0%B0%D0%BD%D0%B4%D1%80%D0%B0-%D0%BA%D1%80%D0%B0%D0%B9-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D1%81%D0%BD%D0%B8%D0%BC%D0%BA%D0%B8-news667619.html", "text": "Полицията удари нелегална мандра край Пазарджик. При акцията са иззети около 350 кг краве и 70 кг козе сирене, няколко десетки литра прясно краве мляко, мая, амбалаж и етикети. Млечните произведения ще бъдат унищожени, съобщиха от МВР. Акцията е проведена от служители на сектор „Противодействие на икономическата престъпност“ при ОДМВР - Пазарджик в стрелчанското село Дюлево. Екипите извършили проверка в помещения на частен имот, собственост на местен жител. Вътре, в приземен етаж, оборудван като автоработилница, били открити вани за събиране на мляко с общ обем около 1600 литра, сиренарна вана и пастьоризатор. В съседна къща пък било обособено помещение с хладилна камера, където сиренето да зрее. Цехът функционирал изцяло незаконно, без разрешителни и в разрез с всички санитарно-хигиенни норми. Наред с ваните за мляко и сирене, били съхранявали двигатели, инструменти за ремонт на автомобили, горива и смазочни материали. В полицейската акция се включили и инспектори от Областната дирекция „Безопасност на храните“ в Пазарджик. Те установили наличието на около 350 килограма краве и около 70 килограма козе сирене, няколко десетки литра прясно краве мляко, мая за производството на сирене, амбалаж за подготовка и съхранение на стоката, етикети. На цялата стока е наложена възбрана от санитарните инспектори, а помещенията са запечатани. Предстои всички млечни произведения да бъдат транспортирани за унищожаване в екарисаж.", "date": "2017.06.17", "title": "Удариха нелегална мандра край Пазарджик (СНИМКИ)"}
{"url": "http://pik.bg/%D0%BA%D0%B0%D0%BA%D0%B2%D0%BE-%D1%81%D0%B8-%D0%BC%D0%B8%D1%81%D0%BB%D1%8F%D1%82-%D0%BC%D1%8A%D0%B6%D0%B5%D1%82%D0%B5-%D0%B4%D0%BE%D0%BA%D0%B0%D1%82%D0%BE-%D1%82%D1%8F-%D0%BA%D1%80%D0%B5%D1%89%D0%B8-%D0%BF%D1%80%D0%B8-%D0%BE%D1%80%D0%B3%D0%B0%D0%B7%D1%8A%D0%BC-news667579.html", "text": "Някои жени са наистина шумни във върховния момент на сексуална наслада. По време на оргазъм, а и преди това, някои дами крещят толкова силно, че не просто проглушават ушите на партньора си, но и го карат да си мисли разни неща, пише аз-жената. Какво им минава през ума на мъжете в такива ситуации? Разберете от няколко анонимни признания! 1. „Дали се преструва?“, А. С. 29 г 2. „Явно наистина съм много добър в леглото!“, В. Р. 32 г 3. „Уау, върша страхотна работа значи. Тя вика направо като порнозвезда!“, К. Л., 34 г 4. „Сигурно и съседите я чуват. Какво ли си мислят? Дано не извикат полиция!“, Т. Р. 30 г 5. „Боже, родителите ѝ са в другата стая. Дано не влязат в спалнята. Как ще ги погледна на сутринта…“, И. О., 25 г 6. „Защо крещи толкова?! Съседите ще си помислят, че я бия!“, П. Д. 38 г 7. „Проглуши ми ушите!“, Р. Б. 31 г 8. „Не мога да се съсредоточа при тези крясъци. Тя явно не мисли за моя оргазъм!“, Ж. П., 29 г 9. „Ами децата?!“, Д. Й., 35 г 10. „Това е толкова секси, че се чувствам като истински Аполон!“, Ф. Р., 23 г", "date": "2017.06.17", "title": "Какво си мислят мъжете, докато тя крещи при оргазъм?"}
{"url": "http://pik.bg/%D1%81%D1%82%D0%B8%D0%B3%D0%B0-%D0%B2%D0%B5%D1%87%D0%B5-%D0%B3%D0%B5%D0%B9-%D0%B8%D0%B7%D1%81%D1%82%D1%8A%D0%BF%D0%BB%D0%B5%D0%BD%D0%B8%D1%8F-news667396.html", "text": "Вече 10 години в България се натрапва един маниер на поведение, който претендира да е култура в свободата на половото общуване. Гей прайдовете, шествията и манифестациите нямат нищо общо с традиционните ни представи за морал, зряло и отговорно поведение в сексуалните отношения. Да не говорим, че това са модели отпреди християнските ценности и общността на Църквата. И за да не ме обвини някой, че не менторствам политически некоректно и архаично, ще кажа: да, аз съм динозавър от времето на хипитата, децата на цветята и сексуалната революция. И страшно се дразня, когато някой парадира с различността си. Стига гей изстъпления! Кому е нужно това? И защо трябва тая пошлост да се манифестира по жълтите павета и да се навира в очите на децата и внуците ни? Госпожо Фандъкова! Държавата, г-н президент! Аман. От тая криворазбрана толерантност, да знаете, на някого няма да му издържат нервите. Въпрос на време е да стане беля. Не искам да съм лош пророк, ама нещо ще изтрещи. После да не се чудите откъде ви е дошло. Тия сбърканяци може да наричат мен и такива като мен „питекантропи“, но да знаят, че „проповедници на омразата“ се появяват само там, където две културни общности се провокират за конфронтация тенденциозно. Само че някой започва пръв. Ние, необратните, търпяхме 10 години? Още ли трябва? Лазар МИХАЙЛОВ, Враца", "date": "2017.06.17", "title": "Стига вече гей изстъпления!"}
{"url": "http://pik.bg/%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%BC%D1%8A%D0%B6%D0%B0-%D0%B7%D0%B0%D0%BF%D0%BB%D0%B0%D1%88%D0%B8%D0%BB-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%81%D1%8A%D1%80%D0%B1%D0%B8%D1%8F-%D0%BE%D1%82%D0%B2%D0%B5%D0%B4%D0%BE%D1%85%D0%B0-%D0%B3%D0%BE-%D0%BD%D0%B0-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D0%B2%D1%8A%D1%80%D0%BD%D0%B0%D1%85%D0%B0-%D0%BC%D0%B8-%D0%B3%D0%BE-%D0%B2-%D0%BA%D0%BE%D0%B2%D1%87-news667630.html", "text": "Майката на Милорад  Николич  Драга Николич развълнува и потресе Сърбия след свое интервю. Синът й, 45-годишният Милорад Николич почина в затвора след като бе арестуван заради изпращане на СМС-съобщения срещу президента Александър Вучич. \"Истина е, че синът ми в СМС-те е споменавал Вучич, но той никого не е заплашвал. Полицията го отведе от дома ни на \"информативен разговор\", където е жестоко притискан да признае за заплахите, но той категорично отказа да направи подобно нещо\", каза през сълзи Драга Николич, чийто син бе върнат от затворническата болница в ковчег, съобщава БГНЕС. Драга Николич пита в коя държава прибират хора заради СМС-и? В интервюта разказва как синът е бил в една килия с убиец , пиел е лекарства и в един момент е спрял да се храни. Тя е категорична, че синът е убит в затвора. „Той бе убит от тези, които го задържаха незаконно... Питам се, за кого синът ми е бил заплаха\", казва през сълзи почернената майка. Припомняме, че Милорад Николич беше задържан в края на 2016 г. по обвинение, че е застрашавал сигурността на президента Вучич.  Седмица по-късно е прехвърлен в затвора в Белград, където е починал на 14 юни. Официалната версия на властите е, че смъртта е настъпила \"поради спиране на сърцето\" СМС-ите според адвоката на Николич никога не са стигали до Вучич, а клиентът му е бил в добро психично здраве. Напротив бил е спортист, в добро здраве.", "date": "2017.06.17", "title": "Майката на мъжа, заплашил президента на Сърбия: Отведоха го на разговор, върнаха ми го в ковчег"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%BF%D1%80%D0%B0%D0%B2%D0%B8-11-%D0%B2%D0%B0%D0%BA%D1%81%D0%B8%D0%BD%D0%B8-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%B8-%D0%B7%D0%B0-%D0%B4%D0%B5%D1%86%D0%B0%D1%82%D0%B0-news667605.html", "text": "Новият министър на здравеопазването на Франция Агнес Бузин планира да направи 11 ваксини задължителни за децата, вместо да остави решението в ръцете на родителите. В момента само три ваксини са задължителни според закона: срещу дифтерита, тетануса и детския паралич, съобщава локал, цитирани от Фокус. Планира се новите имунизации да включват такива срещу морбили, хепатит B и C, менингит, рубеола, заушка и магарешка кашлица. В момента те са само препоръчани от държавата и решението дали да се приложат зависи от родителите, които обаче често са подвеждани от теориите и от сензациите, че ваксините вредят. „Тази двойна система е уникална. Това е реален проблем на общественото здравеопазване“, посочи министър Бузин, която посочи, че морбилите се завръщат във Франция.", "date": "2017.06.17", "title": "Франция прави 11 ваксини задължителни за децата"}
{"url": "http://pik.bg/%D1%82%D0%B8%D1%80-%D0%BF%D0%B0%D0%BA-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%BE%D0%B3%D1%80%D0%B0%D0%B4%D0%B0-%D0%BD%D0%B0-%D0%BA%D1%8A%D1%89%D0%B0-%D0%B2-%D0%BC%D0%BE%D0%BD%D1%82%D0%B0%D0%BD%D1%81%D0%BA%D0%BE-%D1%81%D0%B5%D0%BB%D0%BE-news667623.html", "text": "Камион се вряза в ограда на къща в монтанското село Доктор Йосифово, където често стават сериозни произшествия. За щастие, стопаните на имота и шофьорът са невредими. Рано тази сутрин кола на българска куриерска фирма спира с грохот в имота на Цецка Борисова. Жената излиза от шока си едва когато вижда шофьорът да се показва от кабината. Камионът се движел в посока Видин. Шофьорът обясни, че е валял силен дъжд и на завоя камионът е поднесъл. По думите му е карал с нормална скорост. Острият завой в селото е причина за много катастрофи. В този имот такава се случва за пореден път, преди това – с турски ТИР. Въпреки разрушенията тогава стопанката на дома нагости шофьора с мекици и домати. Сега шофьорът получи кафе. Заради аварията една трета от селото остана без ток. Аварията бе отстранена бързо, а местните продължават да настояват за изграждане на ограничителни съоръжения.", "date": "2017.06.17", "title": "ТИР пак се вряза в ограда на къща в монтанско село"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D1%8E%D0%BA%D1%81%D0%B5%D0%BB-%D1%85%D0%B2%D1%8A%D1%80%D1%87%D0%B8-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D1%81-%D0%BC%D0%BE%D1%82%D0%BE%D1%80-%D0%B7%D0%B0-3-%D0%B1%D0%BE%D0%BD%D0%B0-news666831.html", "text": "Юксел Кадриев не пести и лев, когато става дума за дъщеря му. Наследницата на новинаря от известно време хвърчи по софийските улици с чисто нов скутер, научи \"Ретро\" от работещи в Би Ти Ви. Според очевидци Габи често идвала на гости при татко си в медията, но ако преди е ползвала таксита, то отскоро разполага със собствен транспорт. \"Юксел реши да й се довери и да й купи скутер. Тя от много време искаше такъв подарък, но след като я хвана да пуши марихуана, не беше много съгласен. Габи обаче се взе в ръце, повиши си успеха и вече няма никакви проблеми с нея\", споделят запознати. Новинарят дълго време търсел точният мотор за щерка си, който да й пасва, да не е прекалено мощен и в същото време да е възможно най-безопасният. За да е сигурен в щерка си, Кадриев дори я записал на курсове. Габи може да шофира автомобил, но за малък скутер нямало проблем. 16-годишната тийнейджърка обаче имала условие да не кара бързо и най-вече никога да не се качва употребила алкохол. \"Юксел ясно й заяви, че ако този път го подведе и се изложи, ще й вземе скутера и щя е изпрати при майка й\", допълват запознати. От друга страна пък, Габи не искала и да чуе да живее със своята родителка, която избяга с любимия си в Сърбия. Двете отдавна не са близки и се виждат едва за няколко седмици през лятото, а тази година Габи може и да пропусне пътуването в съседната ни държава. Юксел Кадриев вече планирал почивка заедно с щерка си, а тя, от своя страна, пък обмисляла да пътува с приятели по родното Черноморие, но все още не получавала одобрение от баща си.", "date": "2017.06.17", "title": "САМО В ПИК И \"РЕТРО\"! Щерката на Юксел хвърчи без книжка с мотор за 3 бона "}
{"url": "http://pik.bg/%D0%B5%D0%BB%D0%B8%D0%B7%D0%B0%D0%B1%D0%B5%D1%82-ii--%D1%82%D1%80%D1%83%D0%B4%D0%BD%D0%BE-%D0%B5-%D0%B4%D0%B0-%D1%81%D0%B5-%D0%B8%D0%B7%D0%B1%D1%8F%D0%B3%D0%B0-%D0%BE%D1%82-%D0%BC%D1%80%D0%B0%D1%87%D0%BD%D0%BE%D1%82%D0%BE-%D0%BD%D0%B0%D1%81%D1%82%D1%80%D0%BE%D0%B5%D0%BD%D0%B8%D0%B5-%D0%BD%D0%B0-%D0%BD%D0%B0%D1%86%D0%B8%D1%8F%D1%82%D0%B0-news667604.html", "text": "Британската кралица обяви, че е трудно да се избяга от „много мрачното настроение на нацията” след трагедиите в Лондон и Манчестър, съобщава БНР. Междувременно Тереза Мей обеща да „стигне дъното на нещата” за пожара в жилищния блок в западен Лондон, на фона на острите критики срещу нея за начина, по който реагира на бедствието, отнело живота на десетки души. В късното предаване на ББС „Нюзнайт” Тереза Мей беше пряко обвинена, че е подценила настроенията на хората. Точно за настроенията става дума днес в изявлението на кралицата по повод на неания официален рожден ден. Кралицата заяви, че „трудно може да се избяга от много мрачното настроение на нацията” „Подложено на изпитание Обединеното кралство бе твърдо пред лицето на бедата”, се казва още в изявлението на монарха.", "date": "2017.06.17", "title": "Елизабет II : Трудно е да се избяга от мрачното настроение на нацията"}
{"url": "http://pik.bg/%D0%B1%D0%B5%D0%BB%D0%B3%D0%B8%D1%8F-%D1%83%D0%B4%D1%8A%D0%BB%D0%B6%D0%B0%D0%B2%D0%B0-%D1%81%D1%80%D0%BE%D0%BA%D0%B0-%D0%BD%D0%B0-%D0%B2%D1%8A%D0%B7%D0%B4%D1%83%D1%88%D0%BD%D0%B0%D1%82%D0%B0-%D1%81%D0%B8-%D0%BC%D0%B8%D1%81%D0%B8%D1%8F-%D0%B2-%D0%B8%D1%80%D0%B0%D0%BA-%D0%B8-%D0%B2-%D1%81%D0%B8%D1%80%D0%B8%D1%8F-news667608.html", "text": "KUNA, цитирана от \"Фокус\". Белгийските изтребители Ф-16 ще продължат да извършват операции в Ирак и в Сирия до края на годината. Страната ще отдели 17 млн. евро за операцията, предаде Настоящата белгийска мисия трябваше да приключи през юни, но е удължена с допълнителни шест месеца. Четири изтребителя и 100 войници ще бъдат разположени в Йордания, откъдето ще нанасят удари срещу „Ислямска държава“. „Това е силен сигнал към нашите партньори. Белгия е партньор, на който може да се разчита в международната коалиция. Ние също искаме да покажем, че действаме. След срещата на високо равнище на НАТО ние поемаме отговорността си в Европа“, посочи белгийският министър-председател Шарл Мишел.", "date": "2017.06.17", "title": "Белгия удължава срока на въздушната си мисия в Ирак и в Сирия"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BA%D1%83%D1%84%D0%B5%D0%B5-%D1%81-%D0%B6%D0%B5%D0%BD%D0%B0-%D1%81%D0%B8-%D0%BD%D0%B0-%D0%BA%D0%BE%D0%BD%D1%86%D0%B5%D1%80%D1%82-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D1%81%D0%BD%D0%B8%D0%BC%D0%BA%D0%B8-news667625.html", "text": "Цветан Цветанов и съпругата му Деси бяха сред хилядите зрители на големия концерт за Годишните музикални награди на БГ радио в Благоевград снощи. Във Фейсбук той пусна снимки и сподели впечатленията си от грандиозната музикална проява. \"Тази вечер със съпругата ми Деси се потопихме в уникалната атмосфера на церемонията по връчването на годишните награди на БГ радио, която се проведе в Благоевград. Мащабното събитие се проведе в модерния парк \"Македония\", който община Благоевград и кметът Атанас Камбитов изградиха върху терена на бившите казарми. Неизползваемият имот беше прехвърлен миналата година на общината от второто правителство на Бойко Борисов и само за 3 месеца върху него екипът на Наско Камбитов изгради този уникален парк, който отговаря на всички условия за провеждане и на международни културни събития. Утре вечер на същото място, за трети път в Благоевград, ще се проведе и международният музикален фестивал \"Франкофоли\". Специално за него в Благоевград пристигат много изпълнители, а тази вечер се срещнах и със Станка, дъщерята на президента Жельо Желев, който в началото на 90-те години помогна за стартирането на международния фестивал и в България. Тази вечер и следващите дни Благоевград е един истински европейски културен център и е много приятно тук да срещна много млади хора и приятели от цяла България като председателя на Жени ГЕРБ Ирена Соколова и евродепутата Андрей Новаков със семействата им\", написа Цветанов.", "date": "2017.06.17", "title": "Цветанов куфее с жена си на концерт в Благоевград (СНИМКИ)"}
{"url": "http://pik.bg/%D0%BD%D0%B0%D0%B9-%D0%BD%D0%B0%D0%BA%D1%80%D0%B0%D1%8F-%D1%81%D0%BB%D0%B5%D0%B4-50-%D0%BC%D0%B8%D0%BB%D0%B8%D0%BE%D0%BD%D0%B0-%D0%B3%D0%BB%D0%B5%D0%B4%D0%B0%D0%BD%D0%B8%D1%8F-%D0%B2-%D0%BD%D0%B5%D1%82%D0%B0-%D0%B0%D0%B7%D0%B8%D1%81-%D0%BF%D1%83%D1%81%D0%BA%D0%B0-%D0%BD%D0%BE%D0%B2-%D0%BF%D1%80%D0%BE%D0%B5%D0%BA%D1%82-news667633.html", "text": "Година и половина след феноменалния успех на \"Хабиби\" Азис ще зарадва многобройните си фенове с нова песен - \"Мотел\". Тоталният хит \"Хабиби\" днес има над 50 милиона гледания само в официалния канал на ФЕН ТВ в YouTube, което е абсолютен рекорд за български артист. В изминалите месеци талантливият изпълнител зарадва публиката с различни музикални колаборации, но не и със самостоятелно парче. Съвсем скоро обаче той ще презентира солово парче. Азис отказва да сподели каквито и да било подробности около новия проект, но казва,че се надява да се хареса на публиката и само тя ще прецени хубаво ли е или не парчето. Премиерата на видеото \"Мотел\" на Азис ще бъде на 26 юни", "date": "2017.06.17", "title": "НАЙ-НАКРАЯ! След 50 милиона гледания в нета, Азис пуска нов проект"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D1%81%D0%BC%D0%B5%D0%BD%D0%B8-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B8%D1%82%D0%B5-%D0%BD%D0%B0-%D1%81%D0%BF%D0%B5%D1%86%D1%81%D0%BB%D1%83%D0%B6%D0%B1%D0%B8%D1%82%D0%B5-news667639.html", "text": "Македонското правителство на премиера Зоран Заев смени директорите на двете ключови спецслужби в републиката. Лазе Велковски е новият директор на Бюрото за обществена сигурност. Той заема поста на Митко Чавков, който преди това бе и министър на вътрешните работи, съобщава БГНЕС. Горан Николовски застава начело на една от най-важните служби в Република Македония - Дирекцията за сигурност и контраразузнаване. До момента тази служба се ръководеше от Владимир Атанасовски. До началото на политическата криза в западната ни съседка тази служба в продължение на 8 години се ръководеше от братовчеда на тогавашния премиер Никола Груевски Сашо Миялков. Решенията бяха взети по време на заседание на правителството, което се проведе вчера след обяд. \"Чавков и Атанасовски участваха в незаконни и неприемливи действия срещу държавата\", се казва в официалното съобщение. В него се подчертава, че \"предстоят сериозни реформи в системата на Министерството на вътрешните работи и в специалните служби\". Правителството внася предложение в парламента и за освобождаването на досегашния главен прокурор Марко Звърлевски. В мотивите за освобождаването му пише, че \"Звърлевски е действал незаконно и непрофесионално при изпълнението на служебните си задължения, което е довело до уронване на престижа на прокуратурата\". Кабинетът на Заев назначи и нов директор на Националната агенция по приходите - Саня Лукаревска.", "date": "2017.06.17", "title": "Македонският премиер  смени директорите на спецслужбите"}
{"url": "http://pik.bg/%D0%BF%D1%80%D0%B8%D0%BC%D0%BE%D1%80%D1%81%D0%BA%D0%BE-%D0%BF%D0%BE%D1%81%D1%80%D0%B5%D1%89%D0%B0-xv-%D1%82%D0%B8%D1%8F-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%B5%D0%BD-%D1%84%D0%BE%D0%BB%D0%BA%D0%BB%D0%BE%D1%80%D0%B5%D0%BD-%D1%84%D0%B5%D1%81%D1%82%D0%B8%D0%B2%D0%B0%D0%BB-news667612.html", "text": "Днес стартира петнадесетото юбилейно издание на Международния фолклорен фестивал Приморско. Тази година в него ще се включат над 900 участника от 11 държави- България, Румъния, Казахстан, Чехия, Словакия, Русия, Украйна, Беларус, Македония, Сърбия и Литва. Големият фолклорен форум се организира от Община Приморско и фондация „Спортфест“ с подкрепата на Министерство на културата. Фестивалната програма започва тази вечер в 19.30 ч. с пъстро дефиле в центъра на Приморско. Началото на тържествения концерт на откритата сцена в града ще бъде дадено от доайена на българската хореография и президент на фестивала г-н Иван Тодоров. Българското фолклорно наследство ще бъде представено от Академичен фолклорен ансамбъл към национален студентски дом на културата (София), ансамбъл “Kарлък” (Асеновград), мандолинен оркестър “Maестро Георги Атанасов” (Пазарджик), ансамбъл „Вратица“ (Враца), ансамбъл „Хорце“ (Лом), ансамбъл „Еремия“ (София), ансамбъл „Пъстрина“ (Монтана), ансамбъл “Приморче” (Приморско), ансамбъл при НЧ „Искра-1952”(Лозенец) и ансамбъл „При шефа“ (София). Ежедневните вечерни концерти започват в 19.30 ч. с вход свободен за всички любители на хубавите фолклорни ритми!", "date": "2017.06.17", "title": "Приморско посреща XV-тия международен фолклорен фестивал"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%82%D1%83%D1%80%D1%86%D0%B8%D1%8F-%D0%BD%D0%B5-%D0%BE%D0%B4%D0%BE%D0%B1%D1%80%D1%8F%D0%B2%D0%B0-%D0%BF%D0%B5%D1%80%D1%81%D0%B8%D0%B9%D1%81%D0%BA%D0%B8%D1%8F-%D0%B5%D0%BA%D1%81%D0%BF%D0%B0%D0%BD%D0%B7%D0%B8%D0%BE%D0%BD%D0%B8%D0%B7%D1%8A%D0%BC-%D0%BD%D0%B0-%D0%B8%D1%80%D0%B0%D0%BD-news667576.html", "text": "Hurriyet, цитиран от \"Фокус\". Ердоган посочи, че Турция и Иран, заедно с Русия действат заедно в Сирия чрез процеса от Астана. Той подчерта, че проблемите в Ирак няма как да се разрешат без участието на Иран и че изключването му от усилията за справянето с гражданската война в Сирия няма да служи в ничий интерес. Турският президент призова САЩ и Саудитска Арабия да се присъединят към процеса от Астана, създал механизъм за следене на примирието в Сирия. Президентът на Турция Реджеп Тайип Ердоган заяви, че страната няма да позволи „персийския експанзионизъм“ на Иран в Близкия изток, макар че признава ролята и сътрудничеството му при разрешаването на проблемите в Ирак и в Сирия, пише „Дали Сирия е театър на иранския религиозен експанзионизъм? Да. Дали Ирак също е театър? Да. Смятам обаче, че това е по-скоро персийски експанзионизъм, отколкото религиозен. Не го одобрявам този персийски експанзионизъм“, заяви Ердоган. Турция от отдавна критикува Иран за политиката му в Близкия изток, въпреки че продължава да сътрудничи с Техеран по редица регионални въпроси.", "date": "2017.06.17", "title": "Ердоган: Турция не одобрява персийския експанзионизъм на Иран"}
{"url": "http://pik.bg/%D0%B1%D1%83%D1%80%D0%B3%D0%B0%D0%B7%D0%BB%D0%B8%D1%8F%D1%82%D0%B0-%D0%BD%D0%B0%D0%B1%D0%B8%D0%BB-%D1%83%D1%87%D0%B8%D1%82%D0%B5%D0%BB-%D1%81%D0%B5-%D0%BF%D1%80%D0%B0%D0%B2%D0%B5%D0%BB-%D0%BD%D0%B0-%E2%80%9E%D0%B1%D0%B0%D1%82%D0%BA%D0%B0%E2%80%9D-%D1%81%D0%BD%D0%B8%D0%BC%D0%BA%D0%B0-news667626.html", "text": "Ето го 17-годишния Георги И., който разби с юмруци лицето на учител по физкултура в ОУ „Елин Пелин” в ж.к. „Меден рудник”. Със снимката  разполага  Флагман.бг. Бургазлията, който е възпитаник на Строителната гимназия, проявил агресия, след като даскалът му направил забележка да не пуши в двора на школото. По-рано Педагогическият съвет на Професионална гимназия по строителство, архитектура и геодезия „Кольо Фичето” в Бургас взе решение да изключи от училище 17-годишния ученик. От най-тежкото наказание го е спасил жертвата му – унизеният учител, който получи юмручни удари по лицето заради забележка. Възпитателят помолил колегите си от ПГСАГ „Кольо Фичето” да не изгонят Георги, защото се бил извинил за постъпката си. Така агресивният ученик е с последно предупреждение за изключване. Познати на Георги И. разказват, че не за първи път проявявал агресия. 17-годишният бургазлия редовно ходел на фитнес и често се правел на „батка”, особено ако е с приятелката си. Георги много държал на нея и показвал мускули, ако някой засегне гаджето му, или пък него пред нея.", "date": "2017.06.17", "title": "Бургазлията, набил учител се правел на „батка” (СНИМКА)"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BF%D1%80%D0%BE%D0%BF%D0%B0%D0%B4%D0%BD%D0%B0-%D0%BF%D1%8A%D1%82%D1%8F-%D0%BC%D0%B5%D0%B6%D0%B4%D1%83-%D0%BF%D0%B0%D0%BB%D0%B0%D1%83%D0%B7%D0%BE%D0%B2%D0%BE-%D0%B8-%D1%81%D1%82%D0%BE%D0%BC%D0%BE%D0%BD%D0%B5%D1%86%D0%B8%D1%82%D0%B5-news667609.html", "text": "Пропаднал участък от асфалтовата настилка затруднява движението по пътя между селата Палаузово и Стомонеците. Това съобщиха за Фокус от пресцентъра на Областно пътно управление - Габрово. От там съветват водачите да карат внимателно при км 7+060, където една от лентите за движение е стеснена, поставена е необходимата сигнализация. Срокът за приключване на ремонта е до 30 юни. Настилките в Габровска област са частично мокри, времето е облачно, като на места превалява дъжд. Ремонт се извършва в участък от пътя между Севлиево и Велико Търново. Движението се осъществява в едната лента в отсечката от км 99+300 до км 99+400. Дейностите трябва да приключат до 15 юни. Забранено е движението на моторни превозни средства с ширина по–голяма от 3.30 метра в участък от пътя между селата Кормянско и Малък Вършец. Ограничението е въведено за отсечката при км 10+080, където има стеснен участък при мост над река Крапец. В региона е поставена необходимата сигнализация. Въведен е обходен маршрут за превозни средства над 3,30 м по път III-401 Граница Ловеч – (Кормянско - Малък Вършец) – при км 46+800 по общински път до III-403 в с. Малък Вършец. Ремонти се извършват и по пътя между селата Дебел дял и Музга oт км 15+000 до км 18+000, както и между Чехлевци и Велчевци от км 11+770 до км 11+829. Нека водачите се движат с повишено внимание по пътя между селата Димовци и Торбалъжите, както и между Донино и Велковци, където се извършва изсичане на храсти и косене на тревни площи. Дейностите трябва да приключват до края на деня. Пропаднал участък от асфалтовата настилка затруднява движението по пътя между Палаузово и Стомонеците.", "date": "2017.06.17", "title": "ВНИМАНИЕ! Пропадна пътя между Палаузово и Стомонеците"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BF%D0%B0%D0%B4%D0%B0%D1%82-%D0%BA%D0%B0%D0%BC%D1%8A%D0%BD%D0%B8-%D0%BD%D0%B0-%D0%BF%D1%8A%D1%82%D1%8F-%D0%B2-%D0%BE%D0%B1%D0%BB%D0%B0%D1%81%D1%82-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news667601.html", "text": "Нормално проходими са пътищата в област Пазарджик, съобщи за Фокус дежурният в Областно пътно управление. Пътните настилки са сухи, на места мокри. В Родопите е засилена опасността от падащи камъни по направленията Пещера – Батак – Широка поляна, Варвара – Гара Костандово и Белово – Юндола. По моста в село Бошуля е забранено движението на товарни автомобили с тегло над 10 тона. Те използват обходен маршрут през село Звъничево – Септемврийски ханчета – град Септември – село Бошуля.", "date": "2017.06.17", "title": "ВНИМАНИЕ! Падат камъни на пътя в област Пазарджик"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D0%B8%D0%B0%D0%BD%D0%B0-%D0%BB%D1%8E%D0%B1%D0%B5%D0%BD%D0%BE%D0%B2%D0%B0-%D1%81%D1%82%D0%B0%D0%BD%D0%B0-%D1%81%D0%B0%D0%BC%D0%BE%D1%82%D0%BD%D0%B0-%D0%BC%D0%B0%D0%B9%D0%BA%D0%B0---%D1%82%D0%B2-%D0%B2%D0%BE%D0%B4%D0%B5%D1%89%D0%B0%D1%82%D0%B0-%D0%BA%D0%B0%D1%82%D0%BE-%D0%B1%D1%83%D1%80%D0%B5%D0%BD%D0%BE%D1%81%D0%B5%D0%BD-%D0%BE%D0%B1%D0%BB%D0%B0%D0%BA-%D1%81-news666828.html", "text": "С вече бившия си мъж - Лес Уелдън Диана Любенова не спирала да се тресе от нерви след скорошната раздяла със съпруга си Лес Уелдън. Американският продуцент зарязал родната актриса с грозен скандал и отпрашил за Щатите, като вече няколко седмици не се обаждал даже да чуе как е дъщеря им София. Намръщената актриса бърза под ръка с дъщеря си Фотографите на „Ретро“ уловиха водещата на „Тази събота“ и „Тази неделя“ на разходка с щерка й. През цялото време на обиколката Любенова не престана да се мръщи и чумери и приличаше досущ на буреносен облак. Въпреки опитите на дъщеря й София да я забавлява с хилядите си детски въпроси, актрисата не смени изражението си, а тъкмо обратното – напрегна се допълнително. Диана почти не поглеждаше детето, което влачеше със себе си със забързан ход, а забиваше поглед или в телефона си, или в земята. Сърдитата водеща едва издържа няколкоминутното висене на столичен паркинг, където малката София поиска да си поиграе. Въпреки че актрисата имала сериозен проблем с настроенията, поне депресията не се е отразила пагубно на външния й вид. Любенова напоследък дори правела в пъти повече неразумни и скъпи покупки, като чрез харчовете за дрехи, чанти и обувки опитвала да залепи строшеното си на пух и прах достойнство. Макар да не била разтръбила за раздялата на всичките си колеги в телевизията, в кулоарите на Би Ти Ви водещата мигновено се превърнала в едно от най-коментираните лица. Дори колежките й Мариана Векилска и Жени Марчева вече престанали да я съжаляват и си позволявали да злословят зад гърба й, защото нервозното й поведение било нетърпимо и саботирало целия работен процес.", "date": "2017.06.17", "title": "САМО В ПИК И \"РЕТРО\"! Диана Любенова стана самотна майка - тв водещата като буреносен облак след раздялата с американския продуцент (ПАПАРАШКИ СНИМКИ) "}
{"url": "http://pik.bg/%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81-%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D1%85%D0%BB%D1%8F%D0%B1%D1%8A%D1%82-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D1%81%D0%BA%D1%8A%D0%BF%D0%B2%D0%B0-news667642.html", "text": "Очаква се добра реколта от пшеница, но жътва 2017 няма да бъде рекордна като миналата година, заяви министърът на земеделието, храните и горите Румен Порожанов,  съобщава Дарик. Той подчерта, че по-ниските добиви няма да се отразят на цената на хляба. Порожанов засегна и темата с двойните стандарти в храните. Продължават лабораторните изследвания на хранителни продукти, купени от България и страни от Западна Европа. До края на месеца ще бъдат готови и резултатите. \"Цената на хляба се влияе от цената на пшеницата, а тя се влияе от международните пазари, респективно цената на хляба се калкулира и когато има промяна на цената тя се дължи не толкова на цената на пшеницата, на брашното, колкото в рамките на допълнителните разходи, свързани с ток, вода и т.н. В никакъв случай не може да се очаква повишаване на цената на основен продукт за българското население като хляба и хлебните изделия.\", допълни министърът.", "date": "2017.06.17", "title": "Земеделският министър с добра новина: Хлябът няма да поскъпва!"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%85%D0%B5%D0%BB%D0%BC%D1%83%D1%82-%D0%BA%D0%BE%D0%BB-%D1%89%D0%B5-%D0%BE%D1%81%D1%82%D0%B0%D0%BD%D0%B5-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%BA%D0%B0%D1%82%D0%BE-%D0%BF%D1%80%D0%B8%D0%BC%D0%B5%D1%80-%D0%B7%D0%B0-%D0%BD%D0%B0%D0%B4%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE-%D0%BC%D0%B8%D1%81%D0%BB%D0%B5%D0%BD%D0%B5-%D0%B2-%D0%B8%D0%BC%D0%B5%D1%82%D0%BE--news667646.html", "text": "Напусна ни Хелмут Кол, политик от поколението визионери с воля, които намериха безкръвен изход от Студената война. За германците той е канцлерът на обединението, за европейците той е един от архитектите на нова Европа. Това се посочва в позиция на държавния глава Румен Радев в официалния му профил във Фейсбук. „Политик на конструктивния компромис и диалога, Хелмут Кол ще остане в историята като пример за наднационално мислене в името на високи ценности. Българите ще го помним и като един от лидерите, които отвориха европейската перспектива пред България. Поклон пред паметта му!“, казва още президента.", "date": "2017.06.17", "title": "Румен Радев: Хелмут Кол ще остане в историята като пример за наднационално мислене в името на високи ценности"}
{"url": "http://pik.bg/%D0%B8-%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%BB%D0%B0%D0%B2%D1%87%D0%B5%D0%B2-%D0%B8%D0%B7%D0%BF%D1%80%D0%B0%D1%82%D0%B8-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D1%82%D0%B5%D0%BB%D0%BD%D0%BE-%D0%BF%D0%B8%D1%81%D0%BC%D0%BE-%D0%BF%D0%BE-%D0%BF%D0%BE%D0%B2%D0%BE%D0%B4-%D0%BA%D0%BE%D0%BD%D1%87%D0%B8%D0%BD%D0%B0%D1%82%D0%B0-%D0%BD%D0%B0-%D1%85%D0%B5%D0%BB%D0%BC%D1%83%D1%82-%D0%BA%D0%BE%D0%BB-news667624.html", "text": "Председателят на Народното събрание Димитър Главчев изказа искрени съболезнования по повод кончината на бившия германски канцлер Хелмут Кол в адрес до председателя на Германския Бундестаг проф. Норберт Ламерт. Това съобщиха от пресцентъра на парламента. Хелмут Кол изигра ключова роля за прекратяването на Студената война и обединението на Германия. „Той посвети живота си на укрепването на демократичните институции в своята страна и извън нейните граници. Той завинаги ще остане канцлерът на единството, по време на чието управление Германия беше обединена“, пише още Димитър Главчев в съболезнователното писмо. По - рано днес премиерът Борисов също изрази съболезнования.", "date": "2017.06.17", "title": "И Димитър Главчев изпрати съболезнователно писмо по повод кончината на Хелмут Кол"}
{"url": "http://pik.bg/%D1%83%D0%B2%D0%BE%D0%BB%D0%BD%D0%B5%D0%BD%D0%B8-%D1%82%D1%83%D1%80%D1%81%D0%BA%D0%B8-%D0%BF%D1%80%D0%B5%D0%BF%D0%BE%D0%B4%D0%B0%D0%B2%D0%B0%D1%82%D0%B5%D0%BB%D0%B8-%D0%BE%D0%B1%D1%8F%D0%B2%D0%B8%D0%BB%D0%B8-%D0%B3%D0%BB%D0%B0%D0%B4%D0%BD%D0%B0-%D1%81%D1%82%D0%B0%D1%87%D0%BA%D0%B0-%D1%81%D0%B0-%D0%B2-%D0%BA%D1%80%D0%B8%D1%82%D0%B8%D1%87%D0%BD%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news667649.html", "text": "Двама турски преподаватели, които започнаха гладна стачка, след като бяха уволнени в рамките на чистката след опита за преврат са в критично състояние, съобщава БНР. Тридесет  и пет годишната Нурийе Гюлмен университетска преподавателка и 28-годишният Семих Йозакча, начален учител бяха задържани миналия месец по обивинения във връзки с крайно лявата терористична групировка „Революционна партия и фронт за народно освобождение” През март двамата обявиха гладна стачка в знак на протест срещу чистката, предприета от турските власти.", "date": "2017.06.17", "title": "Уволнени турски преподаватели, обявили гладна стачка, са в критично състояние"}
{"url": "http://pik.bg/%D0%B4%D0%B5%D0%BB%D1%8F%D0%BD-%D0%B4%D0%BE%D0%B1%D1%80%D0%B5%D0%B2-%D0%B0%D0%BA%D0%BE-%D0%BF%D0%BE%D1%82%D0%BE%D1%86%D0%B8%D1%82%D0%B5-%D0%BD%D0%B0-%D0%B3%D0%B0%D0%B7-%D0%B2-%D1%80%D0%B5%D0%B3%D0%B8%D0%BE%D0%BD%D0%B0-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%BF%D0%BE%D1%81%D0%BE%D0%BA%D0%B0%D1%82%D0%B0-%D1%81%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%89%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B5%D1%83-news667654.html", "text": "Радио „Фокус“ Ако потоците на газ в региона променят посоката си, България ще се изправи пред предизвикателството да преустанови транзита на газ от юг на север. Алтернативата за страната ни е да се изгради ново трасе от Провадия до Сръбската граница. Това коментира в седмичното обзорно-коментарно предаване „Метроном“ на председателят на Парламентарната комисия по енергетика Делян Добрев. „Ако в Турция се построят две тръби с проект от Турски поток с руски газ, това означава, че в Турция ще има повече газ и се създава възможност за България през съществуващата инфраструктура и съществуващите транзитни газопроводи, разбира се с подобрение и разширение на мрежата, да транзитира излишни количества от Турция. Независимо дали ще е полски газ или азерски газ след 2020 г., такава възможност ще има. Ние трябва да сме готови да настроим системата към новите обстоятелства, така, че да продължим да бъдем транзитен център за Балканите и за Европа“, обясни Делян Добрев. Той обобщи, че пред България стои предизвикателството да се задържи като газов транзитен център и след 2019 г., когато е възможно споразумението между Русия и Украйна за транзит на газ да не бъде преподписано, а количествата да бъдат отклонени.", "date": "2017.06.17", "title": "Делян Добрев: Ако потоците на газ в региона променят посоката си, България ще трябва да преустанови транзита от юг на север"}
{"url": "http://pik.bg/%D0%BF%D0%B0%D1%80%D0%B0%D0%B4%D0%BE%D0%BA%D1%81-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8-%D0%BE%D1%82-%D1%86%D0%B5%D0%BB%D0%B8%D1%8F-%D0%B3%D1%80%D0%B0%D0%B4-%D0%B8%D0%B7%D1%81%D0%B8%D0%BF%D0%B2%D0%B0%D1%82-%D0%B1%D0%BE%D0%BA%D0%BB%D1%83%D1%86%D0%B8-%D0%B2-%D1%81%D1%82%D0%BE%D0%BB%D0%B8%D0%BF%D0%B8%D0%BD%D0%BE%D0%B2%D0%BE-news667628.html", "text": "Не само жителите на Столипиново са отговорни за мръсотията в квартала. Напротив, оказва се, че не по-малка вина носят „външни” жители на Пловдив, които ежедневно изхвърлят отпадъците си в гетото, заяви директорът на “Чистота” Иван Стоянов пред трафикнюзбг. През последните седмици в общинското предприятие са получили десетки сигнали как камиони и каруци от целия град стоварват отпадъците в квартала. Това вероятно е породено от факта, че на Столипиново се носи славата, че е мръсно и безконтролно всеки си хвърли боклуците там. От администрацията обаче са решени да сложат край на тази практика. Очаква се да се организира среща между „Чистота”, район „Източен” и общинските охранителни звена, за да се предприемат конкретни мерки. Кметът на района Николай Чунчуков заяви пред наш репортер, че е наясно с проблема също. Той е разпоредил на всички входни артерии на квартала да бъде разположена патрулка или общинска полиция. Те ще са позиционирани на входовете откъм „Марица – Юг” и „Цариградско шосе”. „Обикновено тези боклуци се изсипват с каруци и открити камиончета. Ако охранителните органи забележат подобни превозни средства те ще бъдат спирани още на входовете”, каза Чунчуков.", "date": "2017.06.17", "title": "Парадокс! Пловдивчани от целия град изсипват боклуци в Столипиново"}
{"url": "http://pik.bg/%D1%81%D1%82%D0%B0%D0%BD%D0%B8%D1%88%D0%B5%D0%B2-%D1%87%D0%BB%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%BD%D0%B8-%D0%B2-%D1%88%D0%B5%D0%BD%D0%B3%D0%B5%D0%BD-%D0%B5-%D0%BF%D0%BE%D1%81%D1%82%D0%B8%D0%B6%D0%B8%D0%BC%D0%BE-%D0%BE%D1%89%D0%B5-%D0%BF%D1%80%D0%B5%D0%B4%D0%B8-%D0%BA%D1%80%D0%B0%D1%8F-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news667651.html", "text": "„Преди дни имах среща с председателя на ЕК, на която поставих и въпроса за присъединяването на страната ни към Шенгенското пространство. И според ЕС и ЕП, ние сме изпълнили всички критерии за това. Не е логично държавата, председателстваща Съвета на ЕС, да е извън Шенген. В лицето на Жан-Клод Юнкер имаме силен съюзник и при добре организирана офанзива от страна на България, можем да постигнем тази цел още преди края на годината.“ Това заяви президентът на ПЕС Сергей Станишев в предаването „Седмицата“ на Дарик радио. Той изведе като приоритет и присъединяването на България към ERM II – така наречената „чакалня“ на еврозоната. „Нека бъдем в интеграционното ядро на ЕС и да отстояваме гласа си в общностните институции. Иначе винаги ще има стремеж към изграждане на стени, например между членовете на Валутния съюз и страните извън него. България изпълнява условията за ERM II и заради борда можем лесно да влезнем там, но държавата ни трябва да има национална програма как се справяме с повишаването на жизнения стандарт.“ На въпрос на водещия Кирил Вълчев за сценариите за развитие на ЕС, посочени в Бялата книга, лидерът на европейските социалисти посочи, че „най-вероятно ще има нов, шести сценарий, около който да се обединят страните-членки“. „Ние трябва да участваме активно в този процес, за да не останем трайно в периферията. Този разговор ще се състои именно по време на българското председателство.“ Попитан за приоритетите на България като председател на ЕС, Станишев посочи връщането на Черно море в европейския дневен ред и темата за Западните Балкани. По отношение на Брекзит президентът на ПЕС изрази ясната европейска позиция – общи, а не двустранни преговори и категоричен приоритет на гарантирането на правата на гражданите на Съюза, живеещи във Великобритания, както и на британците в ЕС. „Лейбъристите дори настояват уреждането на тези права да бъде извадено пред скоба, като жест към започването на преговорите от страна на Обединеното кралство.“ На въпрос трябва ли Турция да остане страна-кандидат за ЕС, лидерът на европйската левица комантира: „това е политическа воля на държавата, а самото членство е резултат от постигането на определени критерии. Отношенията между ЕС и Турция са комплексни. Споразумението за мигрантите е ключов въпрос в тях, но то не може да служи като разменна монета да си затваряме очите за неспазването на човешките права и потъпкването на демокрацията.“ Предстоящата визита на новоизбрания премиер на Р Македония Зоран Заев в България следващата седмица, Станишев коментира като ясен знак за добросесъдски взаимоотношения: „Това е второто му посещение зад граница след Брюксел. Надявам се да надделе разумът и да подпишем Договора за добросъседство, който да уреди въпросите помежду ни. Нашият интерес е Македония да постигне стабилност.“ Попитан за поканата за 80-годшния юбилей на Симеон Сакскобургготски, Станишев заяви: „много ценя и уважавам приноса на бившия премиер за членството на страната ни в ЕС и НАТО. То е плод на усилия на поне три правителства: дясното на Иван Костов и следващото – моето, което довърши процеса и изпълни поетите ангажименти. Но личният принос на Симеон Саксобургготски е неоспорим. Той допринесе и за едно национално съгласие, за успокояване на изкуствено поддържаното политическо напрежение между лявото и дясното в България, в обществото и в бизнессредата.“ „Миналата седмица с още трима премиери – Борисов, Сакскобурггонски и Герджиков започнахме разговора за най-добрия сценарий за България от гледна точка на бъдещето на ЕС. Енрике Гереро Салом, който бе мой гост ми сподели, че за съжаление в Испания не могат да направят подобен форум, защото „няма как да съберем премиерите на една маса“. Ето, не е толкова трудно – ние поставихме началото на оформянето на едни консенсус. В името на националните интереси на България“, заключи Станишев.", "date": "2017.06.17", "title": "Станишев: Членството ни в Шенген е постижимо още преди края на годината"}
{"url": "http://pik.bg/%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BD%D0%B0-%D0%BD%D0%BE%D0%BA%D1%82%D0%B8-%D0%B4%D0%B5%D0%BD%D0%B8%D1%81-%D1%80%D0%BE%D0%B4%D0%BC%D0%B0%D0%BD-%D0%B7%D0%B0%D0%B2%D1%8A%D1%80%D1%88%D0%B8-%D0%BF%D0%B5%D1%82%D0%B0%D1%82%D0%B0-%D1%81%D0%B8-%D0%B2%D0%B8%D0%B7%D0%B8%D1%82%D0%B0-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%B3%D0%BE-%D0%BE-news667575.html", "text": "Бившият американски баскетболист Денис Родман завърши петата си визита в КНДР и излетя за Пекин, съобщава ТАСС. На международното летище на Пхенян екс звездата на НБА беше изпратен от представители на Министерството на физическото възпитание  и спорта на КНДР. На въпроси на местни и чуждестранни журналисти на летището, как е минала петата му визита, той отговорил „много добре”, но не уточнил дали се е срещнал с лидера на КНДР Ким Чен Ун. Това е петат визита на Родман в КНДР. През февруари 2013 той присъства заедно с Ким Чен Ун на мач на американците от „Харлем Глобтротър” и националният отбор на КНДР. През 2014 г. американецът посещава три пъти страната и провежда тренировка със севернокорейските баскетболисти. От департамента на САЩ уточняват, че визитата на Родман е частна и той не е в качеството си на официално лице. Денис Родман е петкратен шампион на НБА. Играл е за отборите на  „Сан Антонио”, „Детройт”, „Чикаго”, „Лос Анджелис Лейкър”, „Далас”. Баскетболистът е известен със скандалното си поведение и екстравагантното си облекло и визия. През 2005 г. беше обвинен в изнасилване, но беше оправдан.", "date": "2017.06.17", "title": "В БЕЛИЯ ДОМ НА НОКТИ! Денис Родман завърши петата си визита в Северна Корея! Ким Чен Ун го отсвирил..."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-47-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%BB%D1%8E%D1%88%D0%BD%D0%B0-%D0%B3%D1%80%D1%8A%D1%86%D0%BA%D0%B8-%D0%BE%D1%81%D1%82%D1%80%D0%BE%D0%B2-news667578.html", "text": "Земетресение със сила 4,7 по Рихтер е регистрирано край гръцки остров. Епицентърът на труса е на 92 кв от Измир и на 13 км от Пломарион. Това съобщава Европейският сеизмологичен център. Дълбочината на труса е 10 км.", "date": "2017.06.17", "title": "ИЗВЪНРЕДНО! 4,7 по Рихтер люшна гръцки остров"}
{"url": "http://pik.bg/%D1%83%D0%B4%D0%B0%D1%80%D0%BD%D0%BE-%D0%BF%D0%BE%D1%87%D0%B2%D0%B0%D0%BC%D0%B5-%D1%80%D0%B5%D0%BC%D0%BE%D0%BD%D1%82-%D0%B8-%D0%BD%D0%B0-%D0%B2%D1%82%D0%BE%D1%80%D0%BE%D0%BA%D0%BB%D0%B0%D1%81%D0%BD%D0%B8-%D0%BF%D1%8A%D1%82%D0%B8%D1%89%D0%B0-news667568.html", "text": "Днес министърът на регионалното развитие и благоустройството Николай Нанков ще даде старт на рехабилитацията на над 36 км второкласни пътища в Североизточна България. Това съобщиха от пресцентъра на Министерството на регионалното развитие и благоустройството. Със средства от Оперативна програма „Региони в растеж“ започва основният ремонт на близо 21 км от път II-49 Търговище - Разград и на 15.5 км от път II-29 Варна - Добрич. По-късно през деня във Варна Николай Нанков ще инспектира приключилите ремонти на Аспаруховия мост. Там движението беше пуснато на 15 юни. След това министърът ще направи оглед на двата охранителни канала в квартал „Аспарухово“, изградени със средства по фонд „Солидарност“ след наводненията през 2014 г. Символичната първа копка за ремонта на пътя Търговище - Разград е предвидена за 10.00 часа при кръговото кръстовище на път II-49 Търговище - Разград и път II-51 Бяла - Попово - Лозница, в близост до село Трапище. Около 12.15 часа в центъра на село Стожер ще бъде дадено началото на строителните работи на път II-29 Варна - Добрич. Инспекцията на Аспаруховия мост ще е в 14.00 часа в зоната около знамената. В 14.30 часа ще е огледът на каналите – на кръстовището на бул. „1 май“ и ул. „Моряшка“.", "date": "2017.06.17", "title": "УДАРНО! Почваме ремонт и на второкласни пътища"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D0%BD%D0%B0%D0%BF%D0%B0%D1%81%D1%82-%D0%BF%D1%80%D0%BE%D1%84%D0%B5%D1%81%D0%BE%D1%80-%D1%81%D1%8A%D0%B2%D0%B5%D1%82%D0%B2%D0%B0-%D0%BA%D0%B0%D0%BA-%D0%B4%D0%B0-%D1%81%D0%B5-%D0%BF%D0%B0%D0%B7%D0%B8%D0%BC-%D0%BE%D1%82-%D0%BA%D1%8A%D1%80%D0%BB%D0%B5%D0%B6%D0%B8%D1%82%D0%B5-%D0%BA%D0%BE%D0%B8-%D0%BD%D0%BE%D1%81%D1%8F%D1%82-%D0%BB%D0%B0%D0%B9%D0%BC%D1%81%D0%BA%D0%B0-%D0%B1%D0%BE%D0%BB%D0%B5%D1%81%D1%82-news667582.html", "text": "Тази година три пъти повече хора идват в центъра и носят кърлежи за изследвания. Голяма част от хората са от околностите на София или близки природни обекти. Ако има няколко сухи дни, трябва да се пръска за кърлежи, а най-важното е да е окосено. Това заяви проф. Тодор Кантарджиев – директор на Националния център по заразни и паразитни болести по Нова телевизия. Той съветва да се избягват кърлежите като се носят дълги панталони, да не се разхождат кучета по тревните площи, да не се пускат децата във високите треви. Кантарджиев съветва да се свали кърлежа от медицинско лице. Но можем да се справим с него и при домашни условия, като с тънка пинсета се хване хоботчето и се дърпа само нагоре. „Когато кърлежът е бил в града, по градинките, в дворове, на вилите, голяма част от тях носят някакъв микроб. Най-вече лаймската болест. Женските индивиди над 40% носят лаймска болест”, уточнява проф. Кантарджиев.", "date": "2017.06.17", "title": "ГОЛЯМА НАПАСТ! Професор съветва как да се пазим от кърлежите! Кои носят лаймска болест..."}
{"url": "http://pik.bg/%D0%B0%D0%BB-%D0%B4%D0%B6%D0%B0%D0%B7%D0%B8%D1%80%D0%B0-%D1%81%D1%8A%D0%BE%D0%B1%D1%89%D0%B0%D0%B2%D0%B0-%D1%87%D0%B5-%D0%B0%D1%80%D0%B0%D0%B1%D1%81%D0%BA%D0%BE%D0%B5%D0%B7%D0%B8%D1%87%D0%BD%D0%B8%D1%8F%D1%82-%D0%B9-%D0%BF%D1%80%D0%BE%D1%84%D0%B8%D0%BB-%D0%B2-%D1%82%D1%83%D0%B8%D1%82%D1%8A%D1%80-%D0%B5-%D0%B8%D0%B7%D1%82%D1%80%D0%B8%D1%82-news667615.html", "text": "Reutеrs, цитиран от \"Фокус\". Катарската медия „Ал Джазира“ съобщи, че нейният арабскоезичен профил в социалната мрежа „Туитър“ е изтрит и че в момента работи по възстановяването му, предаде „Профилът на „Ал Джазира“ в момента е изтрит заради нещо, което прилича на организирана кампания и ние в момента вършим всичко по силите си да го върнем“, пише в англоезичния профил на „Ал Джазира“ в социалната мрежа. По-рано катарската медия съобщи, че е била подложена на кибератаки.", "date": "2017.06.17", "title": "\"Ал Джазира\" съобщава, че арабскоезичният й профил в \"Туитър\" е изтрит"}
{"url": "http://pik.bg/%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%BE-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D1%8A%D1%82%D1%8F-%D1%81%D0%B8%D0%BC%D0%B8%D1%82%D0%BB%D0%B8-%D0%BA%D1%80%D0%B5%D1%81%D0%BD%D0%B0-news667588.html", "text": "Катастрофа между два леки автомобила е станала на главен път Е-79 Симитли – Кресна, на 1 км от град Кресна. Това съобщава за Фокус дежурният служител в Областно пътно управление – Благоевград. Инцидентът е възникнал около 06.00 часа тази сутрин. При пътнотранспортното произшествие няма пострадали, нанесени са само материални щети по двете моторни превозни средства. За кратко движението в района на катастрофата се е извършвало само в една лента, като е било регулирано от служители на пътна полиция, но към момента то вече е възстановено. В следствия на инцидента няма образували се колони от автомобили по пътя Симитли – Кресна.", "date": "2017.06.17", "title": "ВНИМАТЕЛНО! Катастрофа на пътя Симитли-Кресна"}
{"url": "http://pik.bg/%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D0%BC%D0%B8%D1%80%D0%BD%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D0%B7%D0%B0-%D0%BA%D0%B8%D0%BF%D1%8A%D1%80-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%BD%D0%B0-28-%D1%8E%D0%BD%D0%B8-news667573.html", "text": "Ekathimerini, цитиран от \"Фокус\". Специалният представител на ООН за Кипър Еспен Барт Ейде обяви, че следващата мирна конференция за Кипър ще се проведе в град Кранс-Монтана в Швейцария, пише По време на срещата си с президента на Кипър Никос Анастасиадис Барт Ейде обяви, че двете страни от кипърския спор ще се срещнат в швейцарския град на 28 юни „с амбицията да разрешат проблема“, но добави, че сключването на споразумение „не е даденост“. „Трябва да сме честни за това, няма да стане по-лесно, защото ще ходим в Швейцария, но има воля. Ако успеем, това не означава, че цялата работа е приключила и че ще можем веднага да започнем референдум“, смята Барт Ейде.", "date": "2017.06.17", "title": "Следващата мирна конференция за Кипър ще се проведе на 28 юни"}
{"url": "http://pik.bg/%D0%BD%D1%83%D0%B6%D0%BD%D0%BE-%D0%BB%D0%B8-%D0%B5-%D1%80%D1%8A%D1%81%D0%B8%D0%BC-%D1%81%D0%B5-%D0%B7%D0%B0-%D0%BE%D1%85%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-%D0%BF%D0%BE-10-%D0%B1%D0%BE%D0%BD%D0%B0-%D0%BD%D0%B0-%D0%BC%D0%B5%D1%81%D0%B5%D1%86-news667566.html", "text": "Панов ползва денонощна охрана, нищо, че в последно време се изкарва застрашен. Охраната от НСО на шефа на ВКС Лозан Панов струва на държавата 10 000 лева на месец. На толкова възлизат разходите за гориво и поддръжка на  на лимузината му „Мерцедес” S- класа, в това число и заплатите на охранителите и двамата шофьори, съобщава столичен седмичник. Председателят на ВКС ползва всички привилегии на съдебен магистрат, което е в реда на нещата, но очудващото е, че се прави на жертва. Той и до ден днешен не е дал обяснение за богатството си. „Аз лично не познавам друг магистрат с имоти за над 5 милиона лева”, коментират редови съдии във ВКС. Припомняме, че Лозан Панов не е подал задължителната декларация за имуществено състояние пред Сметната палата.", "date": "2017.06.17", "title": "НУЖНО ЛИ Е! Ръсим се за охраната на Лозан Панов по 10 бона на месец"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B7%D0%B0-%D1%85%D0%B5%D0%BB%D0%BC%D1%83%D1%82-%D0%BA%D0%BE%D0%BB-%D0%BD%D0%B0%D1%81%D0%BB%D0%B5%D0%B4%D1%81%D1%82%D0%B2%D0%BE%D1%82%D0%BE-%D0%BC%D1%83-%D1%89%D0%B5-%D0%BE%D1%81%D1%82%D0%B0%D0%BD%D0%B5-%D0%B6%D0%B8%D0%B2%D0%BE-%D0%B8-%D0%B7%D0%B0%D0%BD%D0%B0%D0%BF%D1%80%D0%B5%D0%B4-news667569.html", "text": "Екс-канцлерът и обединител на Германия Хелмут Кол винаги е подкрепял Европа и трансатлантическите отношения, неговото наследство ще остане живо и занапред, каза настоящият президент на САЩ Тръмп в изявление, разпространено от Белия дом, предаде БГНЕС. \"Той беше не само баща на Обединена Германия, но и се застъпваше за Европа и подкрепяше трансатлантическите отношения. Светът извлече полза от неговите възгледи и усилия. Неговото наследство ще остане живо и занапред\", каза Тръмп по повод кончината на легендарния немски политик. Той подчерта още, че Кол винаги е бил \"приятел и съюзник на САЩ\" и поднесе съболезнованията си на неговите близки, роднини и на целия германски народ.", "date": "2017.06.17", "title": "Тръмп за Хелмут Кол: Наследството му ще остане живо и занапред"}
{"url": "http://pik.bg/%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%BE%D1%82-%D0%BA%D0%B0%D0%BA%D0%B2%D0%BE-%D0%B5-%D0%BF%D0%BE%D1%87%D0%B8%D0%BD%D0%B0%D0%BB%D0%B0-%D0%BA%D0%B8%D0%BD%D0%BE%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BA%D0%B0%D1%80%D0%B8-%D1%84%D0%B8%D1%88%D1%8A%D1%80-news667590.html", "text": "Американската актриса Кари Фишър е умряла от сънна апнея и съчетание от други фактори, заявиха следователи, цитирани от Асошиейтед прес и Ройтерс. Окръжната следствена служба на Лос Анджелис каза, че Фишър е имала натрупване на мазнина в стените на артериите. Следователите са установили, че актрисата е вземала множество медикаменти преди смъртта си, но казаха, че не могат да определят дали те са допринесли за смъртта й. Фишър, която беше най-известна с ролята си на принцеса Лея от сагата \"Междузвездни войни\", умря на 27 декември миналата година на 60-годишна възраст, четири дни след като беше приета по спешност в болница.", "date": "2017.06.17", "title": "Стана ясно от какво е починала кинолегендата Кари Фишър"}
{"url": "http://pik.bg/%D0%BC%D0%B5%D0%BB%D0%B5-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%BC%D0%B0%D1%81%D0%BE%D0%B2-%D0%B1%D0%BE%D0%B9-%D0%BF%D1%80%D0%B5%D0%B4-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0-27-%D0%B3%D0%BE%D0%B4%D0%B8%D1%88%D0%B5%D0%BD-%D0%BE%D1%82%D0%BA%D0%B0%D1%80%D0%B0%D0%BD-%D0%B2-%D0%B1%D0%B5%D0%B7%D1%81%D1%8A%D0%B7%D0%BD%D0%B0%D0%BD%D0%B8%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news667595.html", "text": "Масов бой между две групи младежи вдигна на крак полиция и гардове на дискотека в центъра на града. Инцидентът станал два часа след полунощ, след скандал между над 15 младежи, които купонясвали в снощи с много алкохол, съобщава струмабг. Заради безобидно подхвърляне и насмешка станало сбиване, което много бързо добило масов характер. Намесили се свидетели и станало страшно. В боя тежко е пострадал 27-годишният Илиян К. от петричкото село Габрене, който бил докаран в болница в безсъзнание, с множество наранявания. Полицията е арестувала част от побойниците, които са били пияни. Снощи в Благоевград бе празник, в новия парк \"Македония\" се раздаваха годишните музикални награди на БГ радио. Градът бе оживен, а млади хора от всякъде дойдоха за наградите. Заведенията и нощните клубове бяха пълни с млади хора и отново се намериха такива, които да помрачат празничното настроение в областния център.", "date": "2017.06.17", "title": "МЕЛЕ В БЛАГОЕВГРАД! Масов бой пред дискотека, 27-годишен откаран в безсъзнание в болница!"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D1%81%D0%BA%D1%8A%D1%80%D0%B1%D0%B8-%D0%B7%D0%B0-%D1%85%D0%B5%D0%BB%D0%BC%D1%83%D1%82-%D0%BA%D0%BE%D0%BB-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BD%D0%B0%D0%BF%D0%B8%D1%81%D0%B0-%D0%B1%D0%BE%D1%80%D0%B8%D1%81%D0%BE%D0%B2%E2%80%A6-news667599.html", "text": "Премиерът Бойко Борисов скърби за кончината на бившия германски канцлер Хелмут Кол! Както е известно, Борисов претърпя по спешност артроскопия вчера болница „Софиямед“. Днес той написа тъжен статус в Туитър. Посланието на премиера е: „Heartfelt condolences to the family of #HelmutKohl. Incredibly influential and important figure for modern day Europe.“ В превод: „Дълбоки съболезнования към семейството на # HelmutKohl. Невероятно влиятелна и важна фигура за съвременна Европа“.", "date": "2017.06.17", "title": "Премиерът скърби за Хелмут Кол! Ето какво написа Борисов…"}
{"url": "http://pik.bg/%D0%BD%D0%B0%D1%83%D1%87%D0%BD%D0%BE-%D0%B4%D0%BE%D0%BA%D0%B0%D0%B7%D0%B0%D0%BD%D0%BE-%D0%B7%D0%B0%D1%89%D0%BE-%D0%B0%D0%BB%D0%BA%D0%BE%D1%85%D0%BE%D0%BB%D1%8A%D1%82-%D0%BA%D0%B0%D1%80%D0%B0-%D0%BC%D1%8A%D0%B6%D0%B5%D1%82%D0%B5-%D0%B8-%D0%B6%D0%B5%D0%BD%D0%B8%D1%82%D0%B5-%D0%B4%D0%B0-%D0%B8%D0%B7%D0%BD%D0%B5%D0%B2%D0%B5%D1%80%D1%8F%D0%B2%D0%B0%D1%82-news667571.html", "text": "Проучване, направено във Великобритания, разкрива, че алкохолът подтиква представителите и на двата пола да \"слагат рога\" на половинките си, съобщава Дейли експрес. Целта на анкетата, обхванала над 2300 души на и над 18-годишна възраст, които са кръшкали поне веднъж, е била да установи най-честите мотиви за изневяра. Изненадващо алкохолът подтиква по-често жените да кръшкат, отколкото мъжете. При дамите прекаляването със спиртни напитки е втората водеща причина за изневяра, докато при мъжете е едва петата. Резултатите от допитването показват, че жените най-често изневеряват, защото не получават достатъчно внимание от партньорите си. Мъжете най-често обясняват кръшкането си с това, че са били съблазнени. Проучването показва, че мотивите за изневяра при дамите са основно емоционални, докато при мъжете те са по-скоро практични. От анкетата става ясно, че две трети от участниците са спестили на половинките си своите забежки и са продължили напред, все едно нищо не се е случило. Само 30% от анкетираните са признали изневерите си и са поднесли извиненията си. Топ 5 на причините, с които жените оправдават кръшкането си: 1. Не получавам достатъчно внимание от партньора си. 2. Бях пияна. 3. Исках да отмъстя на партньора си за негова изневяра. 4. Мислех, че от това може да излезе нещо по-сериозно. 5. Бях съблазнена. А ето и причините, подтикващи мъжете към изневяра: 1. Бях съблазнен. 2. Връзката ни е изчерпана. 3. Сексуалният ми живот не е задоволителен. 4. Мислех, че от това може да излезе нещо. 5. Бях пиян.", "date": "2017.06.17", "title": "НАУЧНО ДОКАЗАНО! Защо алкохолът кара мъжете и жените да изневеряват"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%81-%D0%BE%D1%81%D1%82%D1%80%D0%B8-%D0%B4%D1%83%D0%BC%D0%B8-%D0%B7%D0%B0-%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%B0-%D0%B2-%D0%B4%D0%BE%D0%BD%D0%B1%D0%B0%D1%81-%D0%B7%D0%BE%D0%B2%D0%B5-%D0%B4%D0%B0-%D0%BD%D0%B5-%D1%81%D0%B5-%D1%80%D0%B0%D0%B7%D1%80%D0%B5%D1%88%D0%B0%D0%B2%D0%B0-%D1%81-%D0%BE%D1%80%D1%8A%D0%B6%D0%B8%D0%B5-news667589.html", "text": "Президентът на Русия Владимир Путин заяви, че конфликтът в Източна Украйна не може да се разреши с военни средства, а Западът трябва да помогне на Киев да разбере това, а не да размахва оръжие, предаде ТАСС. На въпрос дали ще се разрази конфликт, ако САЩ изпратят оръжие в Украйна, а Киев започне да упражнява по-силен натиск срещу Донбас, Путин отговори: „Не смятам, че ще има промяна. Казах на нашите американски партньори, че така ще има повече жертви. Резултатът, изходът ще е същия, както сега.“ „Конфликт като този в Донбас не може да се разреши с помощта на оръжие. Трябват преки преговори. Така или иначе, защо трябва да чакаме“, заяви руският президент. „Колкото по-скоро приятелите ни в Киев разберат това, толкова по-добре. Но западните страни – Европа и САЩ трябва да помогнат на киевските власти да осъзнаят тази реалност“, добави той.", "date": "2017.06.17", "title": "Владимир Путин с остри думи за конфликта в Донбас, зове да не се разрешава с оръжие"}
{"url": "http://pik.bg/%D0%BD%D1%8F%D0%BC%D0%B0-%D1%81%D0%BF%D0%B8%D1%80%D0%BA%D0%B0-%D1%82%D0%B0%D1%82%D1%8F%D0%BD%D0%B0-%D0%B4%D0%BE%D0%BD%D1%87%D0%B5%D0%B2%D0%B0-%D1%81%D0%B5-%D0%BD%D0%B0%D0%BA%D0%B0%D1%80%D0%B0-%D0%BD%D0%B0-%D0%B2%D0%BE%D0%B4%D0%B5%D1%89%D0%B0%D1%82%D0%B0-%D0%BC%D0%B8%D1%80%D0%B0-%D0%B8%D0%B2%D0%B0%D0%BD%D0%BE%D0%B2%D0%B0-%D0%BD%D0%B0%D1%85%D0%BE%D0%BA%D0%B0-%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-news667597.html", "text": "Посещението на Борисов в Турция  е чист пиар. България е политически капацитет само в собствените си очи, само в тях може да изглежда като държава, която ще играе геостратегическа роля. Външно показва, че любителите на туризма и  екзотиката са на ключови позиции. Да различаваме възпитания човек, от разбирач на външна политика. Аз не бих поела функция във външно, защото това е много висока топка. Външната политика е дадена на лаици. Това заяви Татяна Дончева по Нова телевизия. „Къде сте видели държави с външни министри на два петъка?”, скара се Дончева на водещата Мира Иванова. Устата бивша депутатка заяви, че от доста години в България живеем в пиар реалност. Всяка агенция и министерство си има пиар и този пиар се занимава с хвалене на началника. Парите за медии идват от  държавните институции. „Какво като Борисов се срещна с Меркел и Макрон? Борисов има достатъчно външни контакти, за да може неговите съветници да му осигурят тези срещи. За паралел, президентът Радев отива на посещение и не се среща с никого. Среща се с президент, който си отива след 10 дни. Както бяха неподготвени за посещението в Рим със състава на църквата”, продължи тя. „Бойко на външен вид ще го докара. България няма такава роля в геополитиката, защото няма изпълнители. Външният министър трябва да е сериозен външен дипломат, продължи да се пали Дончева. - Турска, руска и  американска намеса винаги е имало в нашата политика. Трябва фина намеса от наша страна.\" „Медиите на Пеевски ни създават проблем, защото езикът там е ужасен. С този език, тъй като прокуратурата ги използва като проводник за идеите си, може да прочетете ужасни неща. Нападките срещу Лозан Панов не са само долни и недостойни. Те обиждат българина като един възпитан човек. Българинът не разбира необходимостта от съдебна реформа”, заяви още тя. По повод  поканата и за тържеството по повод юбилея на Симеон II, Дончева заяви: „Отидох да благодаря на Симеон, за това че ни научи, че взаимното уважение е императив в политиката. След него балканизирахме нравите”, завърши устата Дончева.", "date": "2017.06.17", "title": "Няма спирка! Татяна Дончева се накара на водещата Мира Иванова, нахока и президента"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%B5%D0%BD-%D0%B1%D1%80%D0%B8%D0%B3%D0%BE-%D0%B0%D1%81%D0%BF%D0%B0%D1%80%D1%83%D1%85%D0%BE%D0%B2-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0-%D0%BE%D1%89%D0%B5-%D0%BF%D1%80%D0%B5%D0%B7-1992-%D0%B0-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D1%85-%D1%86%D1%80%D1%83-%D0%B7%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82%D1%82%D0%B0--news667598.html", "text": "\"През 1992 г. за първи път посетих ЦРУ. Българското разузнаване винаги е наблюдавало терористичните организации. Тогава споделих, че за света има голяма опасност и това е войнстващият ислям. Колегите сякаш не обръщаха внимание\", каза бившият директор на разузнаването ген. Бриго Аспарухов в пред Би Ти Ви.  Според него 11 септември сякаш е събудил американците. \"След това започна войната в Ирак. Режимът на Саддам Хюсеин, които трябваше да си отиде, но не знам дали чрез война. След това дойде ред на Либия. Водят се войни, племена. Дойде и Сирия. И се появи държава, без граници. В нея се обединиха крайните ислямисти\", поясни Бриго Аспарухов. \"Новината за ликвидирането на лидера на \"Ислямска държава\" Абу Бакр ал Багдади се появава периодично. Нека го ликвидират. Ударите на ислямистите са в сърцето на Европа. Аз не си спомням в бившите соцстрани да са извършени такива актове. В последно време чувам да се заканват на Западните Балкани. Защо Европа - защото считат, че тя показва техните права, тя е коренът на злото, че изпълнява американски задачи\", каза ген. Бриго Аспарухов. \"Иска ми се службите да са на ниво, сътрудничеството помежду им да е по-добро. Не всички споделят информация навреме. Има някаква ревност. Терористичните организации изпреварват службите. В тях липсва човешкият фактор. В службите не достига агентурният апарат, техника има\", каза бившият разузнавач номер едно. Президентът Румен Радев напълно се еманципирал от БСП. И това било много правилно. \"Нямам доказателства Русия да се меси в нашите вътрешни работи. Но не отнемам правото на която и да е държава да има интереси тук. Ние трябва да си пазим националните интереси\", уточни ген. Аспарухов. Според него за Турция станало ясно публично, че се меси в нашите вътрешни работи. \"Корнелия Нинова успява да обхваща проблематиката и да хваща бика за рогата, да напипва проблемите. С тази енергия, която има, може да постигне много добри резултати. Моята партия сега разбира накъде върви. Явява се нещо ново\", каза Бриго Аспарухов.", "date": "2017.06.17", "title": "ИЗВЪНРЕДНО! Ген. Бриго Аспарухов хвърли бомба: Още през 1992-а предупредих ЦРУ за опасността от войнстващия ислям! Идва ред да се ударят Балканите!  "}
{"url": "http://pik.bg/%D1%82%D0%BE%D0%B9-%D1%89%D0%B5-%D0%B5-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%8F%D1%82-%D0%B1%D0%BE%D1%80%D0%B8%D1%81-iv---%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA%D1%8A%D1%82-%D0%BD%D0%B0-%D0%BA%D0%BE%D1%80%D0%BE%D0%BD%D0%B0%D1%82%D0%B0-%D0%BD%D0%B0-%D1%81%D0%B8%D0%BC%D0%B5%D0%BE%D0%BD-ii-news667572.html", "text": "Покрай многото гости със \"синя кръв\" на юбилея на Симеон Сакскобургготски едно момче остава малко в сянка, макар че вероятно трябва да е обратното. Деветнадесет годишният Борис, първороден син на починалия през април 2015 година княз Кардам, на практика е наследникът на Симеон II за царската корона, колкото и условно да е това понятие в момента, пише Днес.бг. Според редица монархисти Симеон Сакскобургготски все още може да се титулува цар на българите, а не цар на България. А според Търновската конституция царската корона се предава по низходяща мъжка линия – от баща при най-големия му син. Toчнo това се случва и през 1943 година, когато умира цap Бopиc III. Тогава короната наследява непълнолетният му син Симеон, а не брат му Кирил, който става регент на малкия цар и бъдещ български премиер. Наследникът на короната княз Кардам почина през април 2015 година след няколко години в будна кома след катастрофа. Неговият първороден син Борис, който през есента трябва да навърши 20 години, вече се води Княз Търновски т.е. той е престолонаследник. Принцът приема титлата на баща си Княз Кардам след злощастната му кончина и е носител на династичните права. И тъй като до момента в българската история е имало трима монарси с името Борис, един ден внукът на Симеон II би трябвало да приеме името Борис IV. Макар и без царство. Борис Принц Търновски се ражда на 12 октомври 1997 г. в испанската столица Мадрид. Покръстен е по традиция в източното православие. Негов баща е Кардам Сакскобургготски, а майка - Мириам де Унгрия и Лопес. Има и по-малък брат – Белтран. Борис е учил в \"Европейския лицей\" в родния си град, както и в Австрия. Говори испански, английски, френски и малко български език. Обича спорта и е голям фен на Реал Мадрид. Близки до семейството споделят, че той е наследил чувствителността към изкуството на майка си и интереса към музиката от баща си, като дори свири на китара. Княз Борис Търновски, заедно със своя дядо Симеон II, посрещаха всички кралски особи, включително и испанския крал Фелипе, по време на погребението на Княз Кардам.", "date": "2017.06.17", "title": "ТОЙ ЩЕ Е СЛЕДВАЩИЯТ! Борис IV - наследникът на короната на Симеон II"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B5%D0%BD%D0%B8%D1%81-%D1%88%D0%BE%D1%83%D1%82%D0%BE-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%E2%80%9E%D0%BF%D0%B8%D0%BA-%D0%BC%D0%B0%D1%81%D1%82%D1%8A%D1%80%D1%81%E2%80%9D-%D0%B7%D0%B0%D0%BF%D0%BE%D1%87%D0%B2%D0%B0-%D0%B2-12-%D1%87%D0%B0%D1%81%D0%B0-%E2%80%93-%D0%B5%D0%BB%D0%B8%D1%82%D1%8A%D1%82-%D1%82%D0%BE%D1%87%D0%B8-%D1%80%D0%B0%D0%BA%D0%B5%D1%82%D0%B8%D1%82%D0%B5--news667607.html", "text": "Точно в 12 часа стартира тенис шоуто на година – супер турнира „ПИК Мастърс”! Звездите на аматьорския тенис в България вече са на корта и готови за престижното събитие, което събра на едно място елитни представители на политиката, спорта и бизнеса. 32 двойки мъже ще премерят сили в зрелищни битки днес и утре за големите награди на „ПИК Мастърс”, които ще бъдат връчени на финала в неделя. Теренът на голямата игра за ВИП-овете са кортовете на националния тенис - център \"Академик\" в Борисовата градина. Българската федерация по тенис е съорганизатор заедно с най-четената новинарска агенция ПИК. Известни политици, бизнесмени, дипломати, артисти и спортисти вече точат ракетите в очакване на големите мачове. Припомняме - \"ПИК мастърс\" е състезание само за двойки мъже Със солиден награден фонд от 2000 лева и самолетни билети от \"България еър\" турнирът на Информационна агенция ПИК се очертава като най-примамливата тенис надпревара за сезона с най-хубавите купи и премии. Всички събрани средства от входните такси за участие ще отидат за детските тенис школи. Първото и второто издание на турнира веднага изстреляха състезанието в орбитата на националния спортен календар в България. \"ПИК Мастърс\" побира най-солиден брой състезатели спрямо останалите аматьорски надпревари през годината и има най-солиден награден фонд, а тази година шоуто ще е още по-грандиозно! Шоуто на тенис звездите „ПИК Мастърс” има и най-благородната кауза - всички събрани средства от входните такси за участие ще отидат за детските тенис школи.", "date": "2017.06.17", "title": "ИЗВЪНРЕДНО! Тенис шоуто на годината „ПИК Мастърс” започва в 12 часа – елитът точи ракетите за здрави битки на корта"}
{"url": "http://pik.bg/%D1%81%D1%83%D0%BB%D1%8C%D0%BE-%D0%B8-%D0%BF%D1%83%D0%BB%D1%8C%D0%BE-%D1%81-%D0%BF%D0%BE%D0%B6%D0%B8%D0%B7%D0%BD%D0%B5%D0%BD-%D1%81%D1%82%D0%B0%D1%82%D1%83%D1%82-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B5%D0%BD-%D0%B3%D0%BB%D0%B0%D0%B2%D0%B0-%D1%81%D0%B0%D0%BC%D0%BE-%D1%81%D0%B8%D0%BC%D0%B5%D0%BE%D0%BD-ii-%D0%BD%D0%B5-%D0%B8%D1%81%D0%BA%D0%B0%D0%BC%D0%B5-%D0%B4%D0%B0-%D0%BF%D1%80%D0%B8%D0%B7%D0%BD%D0%B0%D0%B5%D0%BC---%D1%82-news667415.html", "text": "Лош народ сме и проклетията ще ни погуби. Ден след ден стигаме до тази горчива истина с куп примери как се мразим и плюем без причина. В деня на 80-ия юбилей на цар Симеон II лошотията ни преля чашата. Не аристократ, най-обикновен човечец да беше - Симеончо от село Горно нанадолнище, не заслужава толкова сквернословия. То не бяха заклинания от рода на \"най-големия крадец на България\", \"какъв цар е тоя\", \"да си иде в Мадрид и да не се връща тук\", \"комарджия\". И това са най-малко обидните квалификации, с които засипаха царя пишещите в социалните мрежи и форумите. Нашите мили политици високомерно се правят, че не забелязват Негово величество и рождения му ден, сякаш ще се опарят. Само църквата продължава да признава Симеон II за цар и подобаващо направи благодарствен молебен за него. \"Великите ни политици\" продължават да го наричат с нелепите \"Симеон Борисов\" и \"Симеон Сакскобургготски\". Не съм монархист, както лековато вероятно ще ме обвини някой. А и в такива времена живеем, че монархията не може да се върне. Мисля, че и самият Симеон II няма такива амбиции. Сульо и Пульо обаче, били за известно време президенти на страната, добрали се до властта те си знаят по какъв начин, получават почести на държавен глава пожизнено. Докато са живи се обръщат към тях с \"г-н президент\" и се радват на всички облаги от това. Само Симеон II не го признаваме за държавен глава. А той е бил такъв, макар и шестгодишен. Цар е, не е абдикирал. Комунистите са му отнели царството, но царската титла никой никога не му е взимал. Какво ни пречи да признаем, че Симеон II е бил държавен глава на нашата родина?! От какви призраци се страхуват тези, от които зависи това признаване?! Няма да ни паднат шапките, ако се обърнем с уважение към един човек с аристократично възпитание, с родствени връзки във всички кралски фамилии по света, с безпорно излъчване на аристократ. И стига сме повтаряли като мантра, че си бил взел имотите, изсякъл горите и какви ли още не нелепици. Значи, Сульо може да си вземе мандрата, нивата или маслобойната, а царят - не. Сякаш ще вземе да си ги занесе в Мадрид?! Симеон II е най-потърпевшият от комунистическия режим в България. Но като аристократ не търси мъст за разлика от някои, за които е доста спорно, че са били гонени от комунистите. Дори призова политиците да се замислят и да простят на миналото. Било каквото било. Миналото не може да се промени. Симеон даде за пример надписа под една зловеща картина", "date": "2017.06.17", "title": "Сульо и Пульо с пожизнен статут на държавен глава, само Симеон II не искаме да признаем - той е цар и никой не му е отнемал титлата"}
{"url": "http://pik.bg/%D1%82%D0%B0%D0%B9%D0%BD%D0%B0%D1%82%D0%B0-%D0%B5-%D1%80%D0%B0%D0%B7%D0%BA%D1%80%D0%B8%D1%82%D0%B0-%D0%B7%D0%B0%D1%89%D0%BE-%D0%B2%D0%BB%D0%B0%D1%81%D1%82%D0%BD%D0%B8%D1%82%D0%B5-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D0%B8%D0%BC%D0%B0%D1%82-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC-%D1%83%D1%81%D0%BF%D0%B5%D1%85-news667593.html", "text": "Независимо дали става дума за Доналд Тръмп, Владимир Путин или Рeджеп Ердоган, в целия свят успех имат политиците, които са смятани за властни и дори агресивни. Това е така, дори въпреки упреците към тях в нарцистичност, съмнителни представи за морала или жажда за власт, пише \"Велт\".  Учени от Лондонския бизнес институт проучиха защо въпреки всичко тези хора могат да победят на изборите. Резултатът от изследването бе изводът, че в условията на икономическа нестабилност и усещането за загуба на контрол върху собствения живот хората предпочитат политици, които действат авторитарно. От еволюционна гледна точка на ръководни позиции може да се окажат лидери, които са склонни както към доминиране, така и притежаващи компетентност. За да разберат кога и защо властните политици започват да се налагат и да имат успехи, психолози Херман Каккар и Нимо Сиватан, които се занимават с поведенческа психотерапия, анализираха данни от анкета с над 140 000 участници от 69 държави за влиянието на психологическите и ситуативните фактори. Те публикуваха резултатите в списание Proceedings на Националната академия на науките на САЩ (PNAS). Резултатите показват, че най-вече икономическата нестабилност съдейства за възникването на тенденцията за ориентация към политически лидери с властнически качества. За изследването си двамата използваха и данните на международния проект World Values Survey (WVS) и базата данни на World Development Indicators (WDI), публикувани от Световната банка. В базата данни на WVS се съхраняват анкети от примерно 100 държави, извършени в периода 1981-2014 година. Двамата изследователи установиха, че колкото е по-висока безработицата, толкова е по-силно желанието за авторитарни политици. Едновременно се засилва усещането за загуба на контрол. В този случай изборът на един властен политик представлява компенсаторна стратегия – и най-вече за хората, които са склонни да се отъждествяват с дадена група или със своята държава. С този извод е съгласен и директорът на института по психология в Берлин Зигфрид Прайзер. Отъждествявайки се с авторитарни лидери, индивидът чувства, че самият той може да влияе върху положението“, обяснява той. От гледна точка на психологията изследването на Каккар и Сивантан е убедително, смята Прайзер, който е и член на президиума на отделението за политическа психология в професионалния съюз на психолозите в Германия. По същество нестабилността подкопава човешката потребност за сигурност, което заедно с усещането за загуба на контрол води до възникването на стресови ситуации за индивида. „И в такава ситуация се стеснява по-широкото мислене на човека. Ето защо убедителни му изглеждат хората, които обещават прости решения“, обяснява Прайзер. Това явление се наблюдава по целия свят. Може да се припомни AfD и Пегида в Германия или призива на Найджъл Фараж отпреди британския референдум „да си върнем контрола в националните граници“. По същество такива обещания няма да помогнат на индивида, но те предлагат лесно смилаеми решения и посочват виновните. „В една държава това може да бъде ЕС, а друга мигрантите“, пояснява експертът. За Каккар и Сиванатан собственото им изследване се оказа затворен кръг. От една страна, икономическите фактори не само влияят върху жителите на страната, но определят и предпочитанията им към стила на политическо ръководство. От друга, същото това политическо ръководство взема икономически и политически решения, които влияят върху живота на следващите поколения избиратели. Зигфрид Прайзер препоръчва на политиците да предлагат убедителни, ясни и изпълними решения, но „само „Ние ще се справим“ няма да е достатъчно“. Само така хората могат да се отърсят от усещането за нестабилност. Примерите с Великобритания и най-вече с Тръмп вече демонстрират, че властническите решения се разпиляват, ако не са подкрепени с компетентност. Прайзер е убеден: „Ако политиката се справи с нестабилността, хората ще си възстановят способността за диференцирано мислене“.", "date": "2017.06.17", "title": "ТАЙНАТА Е РАЗКРИТА! Защо властните политици имат най-голям успех?!"}
{"url": "http://pik.bg/%D0%B4%D0%BD%D0%B5%D1%81-%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8%D1%8F%D1%82-%D0%B8%D0%B7%D0%BF%D0%B8%D1%82-%D0%BF%D0%BE-%D0%B8%D1%81%D1%82%D0%BE%D1%80%D0%B8%D1%8F-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news667596.html", "text": "Кандидатстудентският изпит по история на България от втората изпитна сесия в Софийския университет \"Св. Климент Охридски\" е днес от 9.00 часа, съобщи пресцентърът на висшето училище. Изпитът е четири астрономически часа и се състои от два компонента - развиване на тема по даден исторически проблем и тест. Предложената изпитна програма е съставена въз основа на учебното съдържание по история на България за 11-и клас на средните училища. В нея са включени основни проблеми, които са обединени в тематични кръгове и се отнасят до развитието на българската държава и на българското общество във времето от края на седми до средата на 20-и век. Изпитната комисия ще формулира темите и вариантите на теста в деня на изпита, така че те да покриват цялото учебно съдържание, заложено в програмата по история на България. Преди започването на изпита ще се изтеглят две теми, като всеки кандидат-студент ще има право да избере и да пише по една от тях, както и по един от тестовите варианти. Тестът ще включва въпроси от отворен и затворен тип от областта на политическата, стопанската, църковната и културната история на България през Средновековието, Възраждането и Новото време. Основните цели на изпита са да провери историческите знания на кандидат-студентите, предвидени в държавните образователни изисквания, да провери уменията им за създаване на аргументиран текст по определен проблем, както и нивото им на владеене на книжовния български език.", "date": "2017.06.17", "title": "Днес е кандидат-студентският изпит по история на България"}
{"url": "http://pik.bg/%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%BD%D0%B8%D1%8F%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%BD%D0%B8%D0%BA%D0%BE%D0%BB%D0%B0%D0%B9-%D0%BD%D0%B8%D0%BA%D0%BE%D0%BB%D0%BE%D0%B2-%D1%81%D0%BB%D0%B5%D0%B4-%D0%B7%D0%B0%D0%B3%D1%83%D0%B1%D0%B0%D1%82%D0%B0-%D0%BE%D1%82-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D1%81%D0%BF%D0%B5%D1%81%D1%82%D0%B8%D1%85%D0%BC%D0%B5-%D1%81%D0%B8%D0%BB%D0%B8-%D0%B7%D0%B0-%D0%BE%D1%81%D1%82%D0%B0%D0%BD%D0%B0%D0%BB%D0%B8-news667539.html", "text": "Волейболният национал Николай Николов коментира пед сайта на Международната федерация по волейбол загубата с 0:3 от Бразилия в Световната лига.. Той коментира, че отборът ни е спестил сили в този мач, заради което е играл с втория състав, за да запази сили за следващите две срещи със Сърбия и Аржентина. “Това беше стратегията – заяви Николов. - Да не играем с основните си играчи, за да ги запазим, защото имаме нужда от две победи този уикенд. Знаем, че Бразилия е олимпийския шампион, най-силния отбор в света, така че ще бъде трудно да ги победим. Затова решихме да спестим сили за следващите два мача срещу Сърбия и Аржентина. Ще гоним тези победи и мисля, че е възможно да ги постигнем”.", "date": "2017.06.17", "title": "Волейболният национал Николай Николов след загубата от Бразилия: Спестихме сили за останалите два мача от турнира"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B5-%D0%BE%D1%81%D0%B2%D0%BE%D0%B1%D0%BE%D0%B4%D0%B8%D0%BB%D0%B0-%D0%BE%D1%89%D0%B5-%D1%82%D1%80%D0%B8%D0%BC%D0%B0-%D0%BE%D1%82-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8%D1%82%D0%B5-%D0%B0-news667542.html", "text": "Полицията във Великобритания е освободила още трима от задържаните по подозрение за причасност към терористичните актове на Лондонския мост, съобщава сайтът на полицията в Лондон, цитиран от ТАСС. По-рано бяха освободени още 17 задържани. На 3 юни автомобил се вряза в тълпата на Лондонския мост, а след това трима въоръжени терористи, излезли от автомобила, атакуваха минувачи. Полицията успя да ликвидира терористите. От Скотланд Ярд обявиха, че осем човека са станали жертви на терористичните актове.", "date": "2017.06.17", "title": "Полицията във Великобритания е освободила още трима от задържаните заради терористичните актове в Лондон"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D1%80%D0%B5%D0%B6%D0%B8%D1%81%D1%8C%D0%BE%D1%80%D1%8A%D1%82-%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B8%D1%82%D0%B5-%D1%84%D0%B8%D0%BB%D0%BC%D0%B8-%D1%80%D0%BE%D0%BA%D0%B8-%D0%B8-%D0%BA%D0%B0%D1%80%D0%B0%D1%82%D0%B5-%D0%BA%D0%B8%D0%B4-news667577.html", "text": "Режисьорът на превърналите се в огромен успех филми „Роки“ и „Карате кид“ – Джон Авилдсън, почина на 81-годишна възраст, предадоха световните агенции. Той си отиде в болница в Лос Анджелис от рак на панкреаса, съобщи синът му Антъни. „Той беше много необикновен човек. Беше супер талантлив, много амбициозен и много упорит. Това му вредеше, но често му беше и от полза“, каза Антъни Авилдсън. „Роки“ от 1976 г. беше голям успех. Той спечели „Оскар“ за най-добър филм, режисьор и монтаж и имаше още седем номинации. В него изгря и звездата на младия и неизвестен дотогава Силвестър Сталоун. Авилдсън получава сценария на Сталоун с предложение да режисира филма, но първоначално отказва заради друг проект, който впоследствие пропада. По-късно режисьорът споделя, че е бил грабнат от сценария на третата страница и поема ангажимента, без да разбира нищо от бокс.", "date": "2017.06.17", "title": "Почина режисьорът на легендарните филми \"Роки\" и \"Карате кид\""}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D1%81%D0%B5-%D0%BE%D1%82%D0%BA%D0%B0%D0%B7%D0%B0%D1%85%D0%B0-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%BC%D0%BE%D0%BC%D0%B5%D0%BD%D1%82-%D0%BE%D1%82-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D1%81%D0%B8%D1%80%D0%B8%D1%8F-news667543.html", "text": "Президентът на Русия Владимир Путин заяви в интервю за американския режисьор Оливър Стоун, че Русия и администрацията на бившия президент Барак Обама са били близо до постигането на споразумение за Сирия, но Съединените щати са се отказали в последния момент, най-вероятно по политически причини, съобщава РИА Новости, цитирани от „Фокус“ . „Знаете, че в действителност, ние с администрацията на Обама почти стигнахме до споразумение за съвместни действия в Сирия - каза Путин. - Обсъджали сме въпроса за координацията, свързана с безопасността на нашите самолети, но за съжаление само това успяхме да направим. Нищо повече. Бяхме много близо до постигането на такова споразумение, но в последния момент нашите американски партньори се отказаха, мисля, че по политически причини“.", "date": "2017.06.17", "title": "Владимир Путин: Американците се отказаха в последния момент от споразумение за Сирия"}
{"url": "http://pik.bg/%D0%B2-%D0%B0%D1%81%D0%BF%D0%B0%D1%80%D1%83%D1%85%D0%BE%D0%B2%D0%BE-%D0%B1%D0%B5%D1%81%D0%BD%D0%B8-%D1%85%D0%BE%D1%80%D0%B0%D1%82%D0%B0-%D0%BF%D0%B8%D1%82%D0%B0%D1%82-%D0%BA%D0%B0%D0%BA-%D0%B5-%D0%B4%D0%BE%D1%88%D0%BB%D0%B0-%D1%80%D0%B8%D0%B1%D0%B0%D1%82%D0%B0-%D0%BF%D1%80%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D0%B5%D1%82%D0%BE-news667592.html", "text": "Докладът на учените за причините на наводнението във варненнския квартал Аспарухово твърди, че природен феномен е причинил бедствието. Природният феномен се е превърнал в бедствие, а незаконните къщи са поели удара и са намалила силата на вълната. Незаконната сеч не била съществен детайл, съобщава Нова телевизия. Хората не вярват на учените, изготвили експертизата. Това, което ги е подразнило, е изтъкването като причина за наводнението дъжда. Според тях човешкият фактор е основният виновник за образуването на огромната вълна, а именно незаконната сеч и незаконното строителство. „Тука имаше риба. При нас дойде. Тя дойде отгоре”, споделя жител на квартала. „Най-големият виновник е немарливост на управляващите. Виновни никога няма. Ще остане потулено”, ядосва се друг жител. Разследването продължава. Припомняме, че през 2014 година вследствие на наводнение в квартал Аспарухово загинаха 13 души.", "date": "2017.06.17", "title": "В \"Аспарухово\" бесни! Хората питат как е дошла рибата при наводнението? "}
{"url": "http://pik.bg/%D0%BE%D1%84%D0%B5%D1%80%D1%82%D0%B0-%D0%BE%D1%82-%D0%B0%D1%80%D1%81%D0%B5%D0%BD%D0%B0%D0%BB-%D1%82%D1%83%D0%BB%D0%B0-%D0%BF%D0%BE%D0%BA%D0%B0%D0%BD%D0%B8%D1%85%D0%B0-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D0%B8%D0%B7%D0%BA%D1%83%D1%88%D0%B0%D0%B2%D0%B0%D1%82-%D0%B3%D0%BE-%D1%81%D1%8A%D1%81-news667541.html", "text": "От ръководството на руския Арсенал (Тула) са отправили оферта за нападателя на Реал (Мадрид) и националния тим на Португалия Кристиано Роналдо, съобщава  РИА Новости. В официалния си профил в „Туитър“ от клуба разкриват и офертата си към актуалният носител на „Златната топка“. „Кристиано, чакаме те в Тула. Пари за твой трансфер нямаме, но тук има страхотен чай от самовар, фантастични сладкиши и филимоновски играчки“, се посочва в съобщението. Медиите обявиха, че 32-годишният португалец може да напусне Реал още това лято, тъй като е разочарован от обвиненията в Испания срещу него за неплатени данъци. В момента Роналдо е в Русия с националния тим на Португалия, за участие в турнира за Купата на конфедерациите.", "date": "2017.06.17", "title": "Оферта! От Арсенал (Тула) поканиха Кристиано Роналдо. Изкушават го със..."}
{"url": "http://pik.bg/%D0%BE%D1%82-%D0%B2%D0%BE%D0%B5%D0%BD%D0%BE%D0%BC%D0%BE%D1%80%D1%81%D0%BA%D0%B8%D1%82%D0%B5-%D1%81%D0%B8%D0%BB%D0%B8-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%BD%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D0%BF%D0%BE%D1%82%D0%B2%D1%8A%D1%80%D0%B4%D1%8F%D1%82-%D0%B7%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8-%D0%B2%D0%BE%D0%B5%D0%BD%D0%BD%D0%B8-%D1%81%D0%BB%D0%B5%D0%B4-%D1%81-news667540.html", "text": "От Военоморските сили на Съединените щати не могат официално да потвърдят информациите за изчезнали военни след сблъсъка между американския разрушител „Фицджералд“ и филипински контейнеровоз, съобщава „Ройтерс“. Американският разрушител „Фицджералд“ и търговският кораб, плаващ под филипински флаг,  ACX Crystal се сблъскаха край японския град Йокосука, като разрушителят е с няколко пробойни. Японският телевизонен канал NHK съобщи, че седем от членовете на екипажа на разрушителя са в неизвесност, а един е пострадал. От Военоморските сили на Съединените щати потвърдиха, че един моряк има нужда от медицинска евакуация, като за това съдействат от бреговата охрана на Япония. „Екипажът все още работи по отчитането на наличния състав и към момента не може да бъде потвърдено дали наистина има изчезнали“, се посочва в изявлението на Военоморските сили на Съединените щати.", "date": "2017.06.17", "title": "От Военоморските сили на Съединените щати не могат да потвърдят за изчезнали военни след сблъсъка край Япония (ВИДЕО)"}
{"url": "http://pik.bg/%D1%87%D0%BB%D0%B5%D0%BD-%D0%BE%D1%82-%D0%B5%D0%BA%D0%B8%D0%BF%D0%B0%D0%B6%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D1%80%D0%B0%D0%B7%D1%80%D1%83%D1%88%D0%B8%D1%82%D0%B5%D0%BB-%E2%80%9E%D1%84%D0%B8%D1%86%D0%B4%D0%B6%D0%B5%D1%80%D0%B0%D0%BB%D0%B4%E2%80%9C-%D0%B5-%D1%80%D0%B0%D0%BD%D0%B5%D0%BD-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-%D1%81%D0%BB%D0%B5%D0%B4-%D1%81%D0%B1%D1%8A%D0%BB%D1%8A%D1%81%D0%BA%D0%B0-%D0%BA%D1%80-news667544.html", "text": "Един от членовете на екипажа на американския разрушител „Фицджералд“ е ранен в главата след сблъсъка на разрушителя с търговски кораб, плаващ под филипински флаг край Япнония, съобщава агенция „Киодо“, позовавайки се на информация на службите за морска безопасност. Уточнява се, че заради нараняването американският военен не може да се придвижва самостоятелно. Американският разрушител „Фицджералд“ и търговският кораб, плаващ под филипински флаг, ACX Crystal се сблъскаха край японския град Йокосука, като разрушителят е с няколко пробойни. Японският телевизонен канал NHK съобщи, че седем от членовете на екипажа на разрушителя са в неизвесност, а един е пострадал. От Военоморските сили на Съединените щати потвърдиха само за ранения член на екипажа.", "date": "2017.06.17", "title": "Член от екипажа на американския разрушител „Фицджералд“ е ранен в главата след сбълъска край Япония"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B1%D0%BE%D1%81%D0%BD%D0%B5%D0%BD%D1%86%D0%B8-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%BE-%D1%82%D1%83%D1%80%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-%D0%BF%D0%BE-%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8%D0%B5-%D0%B2-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0-%D0%BD%D0%B0-%D1%82%D0%B5-news667545.html", "text": "Петима души, двама от които граждани на Босна и Херцеговина, са арестувани по подозрение в подготовка на терористично анпадение, съобщава ТАНЮГ, цитирана от „Фокус“. Според информацията мъжете са били задържани близо до село Иманли, което се намира на сирийско-турската граница. Групата е задържана при опит да пресече границата. Службите за сигурност твърдят, че въпросните лица са планирали терористични нападения.", "date": "2017.06.17", "title": "Двама босненци са арестувани на сирийско-турската граница по подозрение в подготовка на терористично нападение"}
{"url": "http://pik.bg/%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D1%81-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D1%80%D0%B0%D0%B7%D1%80%D1%83%D1%88%D0%B8%D1%82%D0%B5%D0%BB-%E2%80%9E%D1%84%D0%B8%D1%86%D0%B4%D0%B6%D0%B5%D1%80%D0%B0%D0%BB%D0%B4%E2%80%9C-%D0%B2-%D1%8F%D0%BF%D0%BE%D0%BD%D1%81%D0%BA%D0%BE-%D0%BC%D0%BE%D1%80%D0%B5-%D1%81%D0%B0-%D0%B4%D0%B2%D0%B0%D0%BC%D0%B0-news667549.html", "text": "Двама души са ранени при сблъсъка на американския разрушител „Фоицджералд“ и товарен кораб, плаващ под филипински флаг в Японско море, съобщиха от Военоморските сили на Съединените щати. Според информацията единият от ранените е капитанът на разрушителя, който е бил откаран в болница. Състоянието му е стабилно. „Двама души от екипажа на разрушителя „Фицджералд“ са имали нужда от помощ – се посочва в съобщението на пресслужбата на Военоморския флот на Съединените щати. – Единият е капитанът на разрушителя Брайс Бенсън, който е бил откаран в болницата на Военоморските сили на САЩ в Йокосука. Операцията по евакуирането на втория ранен тече в момента“.", "date": "2017.06.17", "title": "Пострадалите при инцидента с американския разрушител „Фицджералд“ в Японско море са двама"}
{"url": "http://pik.bg/%D0%BD%D0%B5%D1%83%D0%B7%D0%BD%D0%B0%D0%B2%D0%B0%D0%B5%D0%BC%D0%B0-%D0%B6%D0%B0%D0%BD%D0%B0-%D0%B1%D0%B5%D1%80%D0%B3%D0%B5%D0%BD%D0%B4%D0%BE%D1%80%D1%84-%D0%BD%D0%B5-%D0%BF%D1%80%D0%B8%D0%BB%D0%B8%D1%87%D0%B0-%D0%BD%D0%B0-%D1%81%D0%B5%D0%B1%D0%B5-%D1%81%D0%B8---%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%BA%D0%B0%D1%87%D0%B8-20-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B0-%D0%B7%D0%B0-2-%D0%BC%D0%B5%D1%81%D0%B5%D1%86%D0%B0-news667484.html", "text": "Гласовитата певица Жана Бергендорф качи 20 кила само за 2 месеца. В момента певица не прилича на себе си, пише столичен седмичник. Жана от малка се бори с килограмите и е на постоянна диета. След като започна да се занимава професионално с музика, тя бързо влезе във форма. Тогава дори беше минала границата на здравословното отслабване и близките й я съветваха вместо да топи мазнини със сокове, да ходи на фитнес. Последвалите изцепки на певицата, предизвикани от злоупотреба с алкохол и наркотици, както и арестите, продължиха да свалят от килограмите й и тя стана кожа и кости. Пред приятели певицата е споделила, че е спряла с дрогата и с всички вредни навици, с изключение на цигарите. Явно от това в последно време е започнала да се храни пълноценно, което веднага е довело до качване на телсната маса. Заради годините и нездравословният начин на живот, метаболизмът и е нарушен и тя трупа килца и от кисело мляко. Бергендорф е наддала не само в ханша, но и в прасците, които са станали двойни. Темпераментната певица изобщо не се притеснявала за кимограмите си и казвала, че най-важното за нея сега било да си върне нормалният живот, за да може да бъде добър родител на сина си Лео.", "date": "2017.06.17", "title": "НЕУЗНАВАЕМА! Жана Бергендорф не прилича на себе си - певицата качи 20 килограма за 2 месеца"}
{"url": "http://pik.bg/%D0%B4%D0%BE-%D0%B4%D1%83%D0%BF%D0%BA%D0%B0-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D1%81%D1%8A%D0%B1%D1%80%D0%B0-%D0%BD%D0%B0%D0%B4-15-000-%D0%B7%D1%80%D0%B8%D1%82%D0%B5%D0%BB%D0%B8-%D0%BD%D0%B0-%D0%BF%D1%8A%D1%80%D0%B2%D0%B8%D1%8F-%D1%81%D0%B8-%D0%BE%D1%82-%D1%82%D1%80%D0%B8%D1%82%D0%B5-%D0%BA%D0%BE%D0%BD%D1%86%D0%B5%D1%80%D1%82%D0%B0-%D0%B2-%E2%80%9E%D0%B0%D1%80%D0%B5%D0%BD%D0%B0-%D0%B0-news667548.html", "text": "На 15 000 зрители събраха на първия си от трите концерта в зала „Арена Армеец“ снощи Слави Трифонов и музикантите от „Ку-ку бенд”, съобщи Би Ти Ви. Ансамбълът по художествена гимнастика, носител на бронзов медал от Игрите в Рио де Жанейро преди година, и солистите на ансамбъл \"Филип Кутев\" бяха само част от участниците в шоуто. Посланието на концерт-спектакъла бе \"Има такъв народ\". Днес и утре вечер са останалите два концерта.", "date": "2017.06.17", "title": "До дупка! Слави Трифонов събра над 15 000 зрители на първия си от трите концерта в „Арена Армеец“"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80-%D0%B4%D0%B5%D1%81%D0%B5%D0%BD-%D0%B1%D0%B5%D0%BA-%D0%BE%D1%82-%D1%81%D1%8A%D1%80%D0%B1%D0%B8%D1%8F-%D0%BF%D0%BE%D0%B4%D1%81%D0%B8%D0%BB%D0%B8-%D0%BB%D0%B5%D0%B2%D1%81%D0%BA%D0%B8-news667546.html", "text": "Отборът на Левски продължава с лятната селекция, съобщава сайтът на „сините“. 27-годишният сръбски десен краен бранител Милош Цветкович вече е играч на Левски. Футболистът подписа договор за две години с възможност за оставане за още един сезон. Цветкович преминава на „Герена“ като свободен агент, след като договорът му с шестия от последния шампонат на Сърбия Напредак (Крушевац) изтече. През последната кампания Цветкович има 10 изиграни мача за тима. Футболистът е юноша на Цървена зезда, където обаче не е впечатлил с изявите си за първия тим. Играл е още за Земун, Рад, Палиц и Хайдук (Кула). Цветкович се присъединява към Жуниор Мапуку, Серджиу Буш, Иван Горанов, Антонио Вутов, Георги Ангелов и Александър Любенов като ново попълнение. От наем в Левски се върнаха Галин Ташев, Мики Орачев и Илия Димитров", "date": "2017.06.17", "title": "Трансфер! Десен бек от Сърбия подсили Левски"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B0%D0%BB%D0%B1%D0%B0%D0%BD%D0%B8%D1%8F-%D0%BF%D0%BE%D0%B8%D1%81%D0%BA%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%B8-%D1%83%D1%87%D0%B8%D1%82%D0%B5%D0%BB%D0%B8-%D0%B4%D0%B0-%E2%80%9E%D1%81%D1%8A%D0%B1%D0%B8%D1%80%D0%B0%D1%82-%D0%B3%D0%BB%D0%B0%D1%81%D0%BE%D0%B2%D0%B5-%D0%B7%D0%B0-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BF%D0%B0%D1%80-news667547.html", "text": "По средата на електорална кампания и обвинения срещу държавни чиновници в корупция, премиерът на Албания Еди Рама направи необичаен призив от Кучова, предава албанското издание Albania Daily News, цитирано от „Фокус“ . Той призова всички полицаи и учителите, в извънработно време, да помогнат в електоралната кампания и да събират гласове за Социалистическата партия. „Призовавам учителите в цяла Албания, както и полицаите, да се фокусират върху кампанията на Социалистическата партия, когато официалното им работно време свърши“, каза Еди Рама.", "date": "2017.06.17", "title": "Премиерът на Албания поиска полицаи и учители да „събират гласове за Социалистическата партия“"}
{"url": "http://pik.bg/%D1%81%D0%B1%D0%BB%D1%8A%D1%81%D1%8A%D0%BA-%D0%BC%D0%B0%D0%B9%D0%BA%D1%8A%D0%BB-%D1%84%D0%B5%D0%BB%D0%BF%D1%81-%D1%89%D0%B5-%D1%81%D0%B5-%D1%81%D1%8A%D1%81%D1%82%D0%B5%D0%B7%D0%B0%D0%B2%D0%B0-%D1%81-%D0%B1%D1%8F%D0%BB%D0%B0-%D0%B0%D0%BA%D1%83%D0%BB%D0%B0-news667557.html", "text": "23-кратният олимпийски шампион в плуването Майкъл Фелпс от Съединените щати ще премери сили в състезание с бяла акула, съобщава Vice Sports. Състезанието, което се организира от телевизонния канал Discovery, е планирано за 23 юли. Мястото, както и форматът на надпреварата, не се съобщават. В информацията се отбелязва, че бялата акула развива скорост до 40 километра в час, докато Фелпс може да развие най-много 10 километра в час. „Предстои ми да осъществя една стара моя мечта. Ще се спусна в клетка при голяма бяла акула“, написа Фелпс в личния си профил в „Инстаграм“. Както е известно Фелс, който е най титулованият спортист в историята на Олимпийските игри, сложи край на активната си състезателна кариера веднага след Олимпиадата в Рио де Жанейро миналото лято.", "date": "2017.06.17", "title": "Сблъсък! Майкъл Фелпс ще се състезава с бяла акула"}
{"url": "http://pik.bg/%D0%B0%D1%80%D0%B5%D1%81%D1%82%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B1%D0%B8%D0%B2%D1%88-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B8-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D0%BD%D0%B0%D1%87%D0%B0%D0%BB%D0%BD%D0%B8%D0%BA-%D0%B8-%D0%B1%D0%B8%D0%B2%D1%88%D0%B8%D1%8F-%D0%B3%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80-%D0%BD%D0%B0-%D0%BF%D1%80%D0%BE%D0%B2%D0%B8%D0%BD%D1%86%D0%B8%D1%8F-%D0%B4%D0%B5%D0%BD-news667553.html", "text": "Истанбулски съд издаде заповед за арести на бившия истанбулски полицейски началник Хюсейн Чапкън, както и бившия губернатор на провинция Денизли Абдулкадир Демир, заради предполагаеми връзки с организацията на Фетхуллах Гюлен, предава Anadolu Agency, цитиарна от „Фокус“. Първото изслушване по случая ще е на 23 август. Тридесетият истанбулски Наказателен съд прие искането на обвинението за тежки присъди на 15 бивши държавни служители, включително петима губернатори, както и Хюсейн Чапкън и Абдуркадир Демир. 13 от 15 заподозрени са задържани, с изключение на Хюсейн Чапкън и бившия губернатор на Денизли Абдулкадир Демир. Сред заподозрените е и бившият истанбулски управител Хюсейн Авни Мутлу.", "date": "2017.06.17", "title": "Арести! Задържаха бивш истанбулски полицейски началник и бившия губернатор на провинция Денизли"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%B2-%D0%BA%D1%83%D0%B1%D0%B0-%D0%BD%D0%B5%D0%B4%D0%BE%D0%B2%D0%BE%D0%BB%D0%BD%D0%B8-%D1%87%D0%B5-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%B5-%D0%B2%D1%80%D1%8A%D1%89%D0%B0-%D0%BA%D1%8A%D0%BC-%D0%B5%D1%80%D0%B0%D1%82%D0%B0-%D0%BD%D0%B0-%E2%80%9E%D1%81%D1%82%D1%83%D0%B4%D0%B5%D0%BD%D0%B8%D1%82%D0%B5%E2%80%9C-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-news667550.html", "text": "В Куба не крият недоволството си, че се връщат към ерата на „студени отношения“ със САЩ, предава Reuters, цитиран от „Фокус“. Американският президент Доналд Тръмп реши да преразгледа американската политика към Куба и се отказа от поетия от предшественика му Барак Обама курс на затопляне на отношенията с Куба. Тръмп обяви план за затягане на режима за пътуване на американски граждани до Куба, както и възможностите за правене на бизнес от страна на американски компании с кубински предприятия. Този нов удар срещу кубинската икономика идва, след като страната вече има проблеми с намалелите доставки на петрол от съюзна Венецуела.", "date": "2017.06.17", "title": "Реакция! В Куба недоволни, че Доналд Тръмп се връща към ерата на „студените“ отношения"}
{"url": "http://pik.bg/%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D1%81%D1%82%D1%83%D0%B4%D0%B5%D0%BD%D1%82%D0%B8%D1%82%D0%B5-%D0%B8-%D0%BF%D0%B5%D1%80%D1%81%D0%BE%D0%BD%D0%B0%D0%BB%D0%B0-%D0%BD%D0%B0-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B0-%D0%B2-%D0%BC%D0%B8%D1%81%D1%83%D1%80%D0%B8-%D0%B7%D0%B0%D1%80%D0%B0%D0%B4%D0%B8-%D0%BF%D0%BE%D0%B4%D0%BE%D0%B7%D1%80%D0%B8%D1%82%D0%B5%D0%BB%D0%B5%D0%BD-%D0%BF%D1%80%D0%B5%D0%B4%D0%BC%D0%B5%D1%82-news667552.html", "text": "Край учебния ядрен реактор в Техонологичния университет в Мисури е бил открит подозрителен предмет, съобщава пресслужбата на учебното заведение, цитирана от Асошиайтед Прес. От четирите здания на Студентския град са евакуирани всички студенти и технически персонал. От полицията провеждат акция по изучаването на съмнителния предмет. Ядреният реактор, който е с мощност 200 кВт, се използва в инженерните и научните програми на университета.", "date": "2017.06.17", "title": "Евакуираха студентите и персонала на университета в Мисури заради подозрителен предмет"}
{"url": "http://pik.bg/%D1%81%D0%BF%D0%B5%D1%81%D1%82%D0%BE%D0%B2%D0%BD%D0%B8%D1%86%D0%B8-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%BA%D0%B0-%D0%B4%D0%B5%D0%BA%D0%BB%D0%B0%D1%80%D0%B8%D1%80%D0%B0-%D0%BA%D1%8A%D1%89%D0%B0-%D0%B7%D0%B0-15-%D0%BC%D0%BB%D0%BD-%D0%BB%D0%B2-%D1%81%D0%BD%D0%B8%D0%BC%D0%BA%D0%B8-news667487.html", "text": "Пловдивчанката Нина Миткова, която е народен представител от партия „Воля” в 44-тото Народно събрание, е вдигнала къща за близо 1,5 милиона лева. Това става ясно от декларациите на политиците към Сметната палата, съобщава Трафикнюз.бг. От декларацията на Миткова става ясно още, че тя и съпругът й Максим Митков притежават по ½ идеални части в палата край Гребната база. Освен това тя е декларирала и 228  493 лева влогове и 20 000 лева налични финансови средства. От декларациите на другите пловдивски депутати се вижда, че водачът на листата на БСП Иво Христов и съпругата му имат три апартамента в София,както и три автомобила. Наличните им финансови средства са 30 000 лева, като имат да получават и заем от 32 000 лева от чуждестранно лице. Най- младата депутатка в 44-тото Народно събрание – Теодора Халачева е декларирала единствено автомобил – Пежо 206 за 600 лева. Друг бивш пловдивски кмет Спас Гърневски е декларирал два наследствени апартамента под тепетата, както и две къщи в селата Ахматово и Добралък. Преди 3 години той си е купил и Лексус за 28 000 лева. Наличните му финансови средства са 4800 лева, а кредитите 8000 лева.", "date": "2017.06.17", "title": "СПЕСТОВНИЦИ! Пловдивска депутатка декларира къща за 1,5 млн. лв. (СНИМКИ)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%80%D0%B0%D0%BD%D0%B5%D0%BD%D0%B8%D1%82%D0%B5-%D0%BE%D1%82-%D0%B5%D0%BA%D0%B8%D0%BF%D0%B0%D0%B6%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D1%80%D0%B0%D0%B7%D1%80%D1%83%D1%88%D0%B8%D1%82%D0%B5%D0%BB-%E2%80%9E%D1%84%D0%B8%D1%86%D0%B4%D0%B6%D0%B5%D1%80%D0%B0%D0%BB%D0%B4%E2%80%9C-%D1%81%D1%82%D0%B0%D0%BD%D0%B0%D1%85%D0%B0-%D0%BD-news667560.html", "text": "Най-малко трима са ранените членове на екипажа на американския разрушител „Фицджералд“, който се сблъска с търговски кораб, плаващ по- филипински флаг крй бреговете на Япония, съобщава „Ройтерс“, цитиран от РИА Новости. Първоначално бе обявено за един пострадал, а след това ранените станаха двама. От Американския флот заявиха в изявление, че разрушителят „Фицджералд“ се е сблъскал с търговски кораб към 2:30 местно време, на 56 морски мили от Йокусука. Трима на борда на разрушителя са били евакуирани по медицински причини, включително и командващият офицер Брайс Бенсън, чието състояние е стабилизирано във военноморската база в Йокусука. Другите двама ранени са били прехвърлени в болницата заради разкъсвания и натъртвания. Все още няма официално потвърждение на информацията за семе души от екипажа на разрушителя, които са в неизвестност.", "date": "2017.06.17", "title": "От последните минути! Ранените от екипажа на американския разрушител „Фицджералд“ станаха най-малко трима"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D1%80%D0%B5%D0%B6%D0%B8%D1%81%D1%8C%D0%BE%D1%80%D1%8A%D1%82-%D0%BD%D0%B0-%E2%80%9E%D1%80%D0%BE%D0%BA%D0%B8%E2%80%9C-%D0%B4%D0%B6%D0%BE%D0%BD-%D0%B5%D0%B2%D0%B8%D0%BB%D0%B4%D1%81%D0%B5%D0%BD-news667555.html", "text": "На 82-годишна възраст е починал американският кинорежисьор Джон Евилдсен, съобщава Асошиайтед Прес, като се позовава на сина на режисьора. Евилдсен е починал от рак. Филмът, който прави Евилдсен известен е „Роки“, като за емблематичната лента със Силвестър Сталоун Евилдсен получава наградата „Оскар“ в категорията за най-добър режисьор.", "date": "2017.06.17", "title": "Почина режисьорът на „Роки“ Джон Евилдсен"}
{"url": "http://pik.bg/%D1%83%D1%81%D1%82%D0%B0%D0%BD%D0%BE%D0%B2%D0%B5%D0%BD%D0%B0-%D0%B1%D0%B5-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D0%BA%D0%B0%D1%80%D0%B8-%D1%84%D0%B8%D1%88%D1%8A%D1%80-news667558.html", "text": "Следствието установи, че причината за смъртта на американската актриса Кари Фишър, получила световна слава с ролята си на принцеса Лея от киносагата „Междузвездни войни“, е сънна апнея, както и ред други неустановени фактори, съобщава Асошиайтед Прес, цитирана от „Лайф“. Първоначално бе обявено, че 60-годишната Фишър е починала заради спиране на сърцето. Кари Фишър почина на 27 декември 2016 година. Два дни по-рано тя бе приета в болница, в критично състояние, заради сърдечен пристъп, който получи по време на полет между Лондон и Лос Анджелис.", "date": "2017.06.17", "title": "Установена бе причината за смъртта на актрисата Кари Фишър"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8%D1%82%D0%B5-%D0%BE%D1%82%D0%B1%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B8-%D1%81%D0%B8%D0%BB%D0%B8-%D1%81%D0%B0-%D0%BE%D0%B1%D0%B3%D1%80%D0%B0%D0%B4%D0%B8%D0%BB%D0%B8-%D1%81%D0%B5%D0%BB%D0%BE-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%8F-%D0%B1%D1%80%D1%8F%D0%B3-news667556.html", "text": "Израелските отбранителни сили (ИОС) са обградили селото Деир Абу Машал, което се намира на Западния бряг, предава The Jerusalem Post, цитирано от „Фокус“ . Смята се, че това е селото, от което са дошли тримата палестинци, които извършиха смъртоносно нападение срещу израелски полицаи, в резултат на което бе убита 23-годишната служителка на граничната полиция на Израел Хадас Малка. Според израелските военни, над селото е наложена пълна блокада, като единственото изключение е за хуманитарна помощ.", "date": "2017.06.17", "title": "Акция: Израелските отбранителни сили са обградили село на Западния бряг"}
{"url": "http://pik.bg/%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D0%BA%D0%BE%D0%BD%D0%B3%D1%80%D0%B5%D1%81%D0%BC%D0%B5%D0%BD-%D1%81%D1%82%D0%B8%D0%B2-%D1%81%D0%BA%D0%B0%D0%BB%D0%B8%D1%81-%D1%81%D0%B5-%D0%BF%D0%BE%D0%B4%D0%BE%D0%B1%D1%80%D1%8F%D0%B2%D0%B0-%D0%BD%D0%BE-%D0%BE%D1%81%D1%82%D0%B0%D0%B2%D0%B0-%D0%BA%D1%80%D0%B8%D1%82%D0%B8%D1%87%D0%BD%D0%BE-news667526.html", "text": "Състоянието на американския конгресмен Стив Скалис, който бе ранен при нападението срещу конгресмени от Републиканската партия в Александрия, щата Вирджиния, по време на тренировка за бейзболен мач, постепенно се подобрява, съобщава „Ройтерс“, като се позовава на информация от лекарския екип, който се грижи за конгресмена. „Състоянието на Скалис остава критично. Обнадеждени сме, че има подобрения за последните 36 часа“, се посочва в изявление на лекарския екип. Както е известно след като бе приет в болница, Скалис претърпя вече две операции.", "date": "2017.06.17", "title": "Състоянието на американския конгресмен Стив Скалис се подобрява, но остава критично"}
{"url": "http://pik.bg/%D0%BA%D0%BB%D0%B0%D1%81%D0%B8%D0%BA%D0%B0-%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%BD%D0%B8%D1%82%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8-%D1%81%D1%82%D0%B0%D1%80%D1%82%D0%B8%D1%80%D0%B0%D1%85%D0%B0-%D1%81-03-%D1%81%D1%80%D0%B5%D1%89%D1%83-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%BD%D0%B0-%D1%82%D1%83%D1%80%D0%BD%D0%B8%D1%80%D0%B0-%D0%BE%D1%82-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BB%D0%B8%D0%B3-news667529.html", "text": "Мъжкият национален отбор по волейбол на България стартира със загуба участието си в последния, трети турнир от груповата фаза на Световната лига. В мач от група G1, който се изигра в Гордоба, Аржентина, избраниците на треньора Пламен Константинов отстъпиха на олимпийския шампион Бразилия с 0:3 гейма (15:25, 19:25, 22:25). Мачът продължи 77 минути. Пламен Константинов даде шанс за изява на младите си играчи в тима, като най-резултатен с 11 точки бе Жани Желязков. С по 7 точки завършиха Тодор Скримов и Теодор Тодоров. Цветан Соколов се появи в игра само в третия гейм от мача, а Георг Братоев и капитанът Виктор Йосифов така и не влязоха в игра. За Бразилия Уолас де Соуза реализира 15 точки. Тимът ни запазва шансове за класиране за финалите на Световната лига, като за целта трябва да постигне две победи в оставащите си два мача в Аржентина – тази вечер срещу Сърбия, и в неделя срещу Аржентина. Южноамериканците са без шансове за класиране за финалите.", "date": "2017.06.17", "title": "Класика! Волейболните национали стартираха с 0:3 срещу Бразилия на турнира от Световната лига в Аржентина"}
{"url": "http://pik.bg/%D0%B2-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0%D1%85%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B0-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news667528.html", "text": "Американското Бюро по въпросите на етиката публикува финансова декларация на американския президент Доналд Тръмп на сайта си, съобщава ТАСС. В документа е разкрита информация за инвестициите на Тръмп, аткиви, приходи, както и финансови показатели. Телевизонният канал CNN отбелязва, че курортът на Тръмп Мар-а-Лаго за последната година му е донесъл приходи от 37,2 милиона долара. Луксозният му хотел във Въшинггтон, който бе открит през септември 2016 година,  до 15 април е донесъл на Тръмп приход от 19,7 милиона долара. Приходите от голф-клуба му в Бедминстър, Ню Джърси са 19,7 милиона долара. CNN уточнява, че публикуваният финансов документ се различава от федералната данъчна декларация, която Тръмп е отказал да бъде публикувана.", "date": "2017.06.17", "title": "В Съединените щати публикуваха финансова декларация на президента Доналд Тръмп"}
{"url": "http://pik.bg/%D0%BC%D0%BD%D0%BE%D0%B3%D0%BE-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D1%81%D0%B1%D0%BB%D1%8A%D1%81%D1%8A%D0%BA%D0%B0-%D0%BC%D0%B5%D0%B6%D0%B4%D1%83-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%80%D0%B0%D0%B7%D1%80%D1%83%D1%88%D0%B8%D1%82%D0%B5%D0%BB-%D0%B8-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D0%BA%D0%BE%D1%80%D0%B0%D0%B1-%D0%BA%D1%80%D0%B0%D0%B9-%D1%8F%D0%BF%D0%BE%D0%BD%D0%B8%D1%8F-news667525.html", "text": "След сблъсъка между американския разрушител „Фицджералд“ и търговски кораб край Япония  има много ранени, съобщава „Ройтерс“ в първие си информации след инцидента. Както стана ясно по-рано американският разрушител „Фицджералд“ се е сблъскал с търговски съд югозападно от японския град Йокосука. Инцидентът е станал на 56 морски мили (103,7 километра) югозападно от Йокосука. От Военоморските сили на Съединените щати са се обърнали за помощ към бреговата охрана на Япония.", "date": "2017.06.17", "title": "Много ранени след сблъсъка между американски разрушител и търговски кораб край Япония"}
{"url": "http://pik.bg/%D0%BF%D0%BB%D0%B0%D0%BD%D0%BE%D0%B2%D0%B5-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81%D0%B5-%D0%BD%D0%B0%D0%B4%D1%8F%D0%B2%D0%B0-%D0%BD%D0%B0-%E2%80%9E%D0%BC%D0%B5%D0%BA-%D0%B1%D1%80%D0%B5%D0%BA%D0%B7%D0%B8%D1%82%E2%80%9C-news667524.html", "text": "Британският финансов министър Филип Хамънд чертае планове за „мек Брекзит“, чийто приоритет ще бъде „запазването на работните места“, пред възможността на Великобритания да сключва свободни търговски споразумения, след напускането на Европейския съюз, предава Telegraph, цитиран от „Фокус“. Източници от „Уайтхол“ твърдят, че Филип Хамънд настоява за сделка, при която Обединеното кралство ще запази асоциирано членство в митническия съюз на Европейския съюз, но ще има свободата да води независими търговски преговори. По време на срещата на финансовите министри на Европейския съюз в Люксембург, финансовият министър Хамънд съвсем ясно даде да се разбере, че няма да се откаже от съпротивата си срещу „твърд Брекзит“.", "date": "2017.06.17", "title": "Планове! Британският финансов министър се надява на „мек Брекзит“"}
{"url": "http://pik.bg/%D0%BD%D0%B0-%D0%BD%D0%BE%D0%B6-%D0%BE%D1%82-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%83%D0%BD%D0%B3%D0%B0%D1%80%D0%B8%D1%8F-%D1%81%D0%BA%D0%BE%D1%87%D0%B8%D1%85%D0%B0-%D1%81%D1%80%D0%B5%D1%89%D1%83-%D0%B4%D0%B5%D0%B9%D1%81%D1%82%D0%B2%D0%B8%D1%8F%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%B7%D0%B0-%D0%B1%D0%B5-news667527.html", "text": "Унгарското, чешкото и полското правителства разкритикуваха решението на Европейската комисия да започне наказателни процедури за отказа им да приемат бежанските квоти, предава унгарското издание Magyar Hirlap, цитирано от „Фокус“ „Унгарското правителство смята за изнудване и неевропейско поведение това, че Европейската комисия се опитва да започне наказателни процедури срещу страни-членки на съюза, които не са готови да приложат задължителния квотен принцип за разселването на нелегални мигранти“, заяви външният министър на Унгария.", "date": "2017.06.17", "title": "На нож! От правителството на Унгария скочиха срещу действията на Европейската комисия за бежански квоти"}
{"url": "http://pik.bg/%D0%BC%D0%B8%D1%85%D0%B0%D0%B8%D0%BB-%D0%B3%D0%BE%D1%80%D0%B1%D0%B0%D1%87%D0%BE%D0%B2-%D0%B7%D0%B0-%D1%85%D0%B5%D0%BB%D0%BC%D1%83%D1%82-%D0%BA%D0%BE%D0%BB-%D1%82%D0%BE%D0%B9-%D0%B1%D0%B5-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%B0-%D0%BB%D0%B8%D1%87%D0%BD%D0%BE%D1%81%D1%82-news667530.html", "text": "Бившият съветски лидер Михаил Горбачов отдаде почит на бившия германски канцлер Хелмут Кол, който почина, предава AFP, цитиран от „Фокус“. Горбачов заяви, че Хелмут Кол е бил „изключителна личност“, и е показвал „дълбок интерес към Русия“. 86-годишният Михаил Горбачов отбеляза, че покойният канцлер е довел до обединението на Източна и Западна Германия. Някогашният лидер на СССР заяви, че Хелмут Кол винаги е „взимал под внимание интересите на другите“. „Без съмнение той бе изключителна личност, която остави белега си върху германската, европейската и световната история“, обобщи Горбачов.", "date": "2017.06.17", "title": "Михаил Горбачов за Хелмут Кол: Той бе изключителна личност"}
{"url": "http://pik.bg/%D1%84%D0%B5%D0%BD-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%80%D1%83%D1%81%D0%B8%D1%8F-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D0%BC%D0%B0%D1%87%D1%8A%D1%82-%D0%BD%D0%B0-%D0%BE%D1%82%D0%BA%D1%80%D0%B8%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D1%83%D1%80%D0%BD%D0%B8%D1%80%D0%B0-%D0%B7%D0%B0-%D0%BA%D1%83%D0%BF%D0%B0%D1%82-news667523.html", "text": "Президентът на Русия Владимир Путин ще посети днес мачът на откриването на турнира за Купата на конфедерациите по футбол, съобщава РИА Новости. В Санкт Петербург начало на надпреварата ще поставят тимовете на Русия и Нова Зеландия. За присъствието на Путин на стадион „Санкт Петербург“ е потвърдил и прессекретарят на Кремъл Дмитрий Песков. Сред зрителите на двубоя ще бъде и президентът на ФИФА Джани Инфантино. Турнирът ще продължи до 2 юли. В група „А“ на съсетзанието, заедно с Русия и Нова Зеландия, са още тимовете на Португалия и Мексико.", "date": "2017.06.17", "title": "Фен! Президентът на Русия Владимир Путин ще посети мачът на откриването на турнира за Купата на Конфедерациите"}
{"url": "http://pik.bg/%D0%B2-%D0%BA%D0%B0%D1%82%D0%B0%D1%80-%D0%B8%D0%B7%D0%BE%D0%BB%D0%B0%D1%86%D0%B8%D1%8F%D1%82%D0%B0-%D0%BE%D1%82-%D0%B4%D1%80%D1%83%D0%B3%D0%B8%D1%82%D0%B5-%D0%B0%D1%80%D0%B0%D0%B1%D1%81%D0%BA%D0%B8-%D1%81%D1%82%D1%80%D0%B0%D0%BD%D0%B8-%D0%B5-%E2%80%9E%D0%BF%D0%BE-%D0%BB%D0%BE%D1%88%D0%B0-%D0%BE%D1%82-%D0%BD%D0%B5%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE%D1%81%D1%82%D0%B8%D1%82%D0%B5-%D1%81%D1%8A%D0%B7%D0%B4%D0%B0%D0%B4%D0%B5%D0%BD%D0%B8-%D1%81--news667511.html", "text": "Председателят на Комитета за човешки права на Катар разкритикува действията на Саудитска Арабия, Бахрейн, Египет и Обединените арабски емирства (ОАЕ) срещу емирството, като „колективно наказание“, и призова ООН да разследва блокадата, предава Voice of America, цитирана от „Фокус“. Али бин Самих ал Мари заяви, че изолацията на Катар е по-лоша от несправедливостите създадени с издигането на Берлинската стена. На пресконференция в Женева, Али бин Самих ал Мари каза, че организацията му взима мерки чрез ООН. Комитетът за човешки права на Катар ще изисква специална комисия да разследва кризата в Персийския залив.", "date": "2017.06.17", "title": "В Катар: Изолацията от другите арабски страни е „по-лоша от несправедливостите, създадени с издигането на Берлинската стена“"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D0%BD%D0%B0-%D0%B7%D0%B0%D0%BF%D0%B0%D0%B4%D0%B0-%D1%83%D1%81%D0%BA%D0%BE%D1%80%D0%B8%D1%85%D0%B0-%D0%BF%D1%80%D0%BE%D1%86%D0%B5%D1%81%D0%B0-%D0%BD%D0%B0-%D1%81%D0%B1%D0%BB%D0%B8%D0%B6%D0%B0%D0%B2%D0%B0%D0%BD%D0%B5-%D0%BC%D0%B5%D0%B6%D0%B4%D1%83-%D1%80%D1%83%D1%81%D0%B8%D1%8F-%D0%B8-%D0%BA%D0%B8%D1%82%D0%B0%D0%B9-news667512.html", "text": "Санкциите на Запада спрямо Русия са ускорили процеса на сближаване на Русия с Китай, а това сближаване е стартирало на по-ранен етап. Това заяви президентът на Русия Владимир Путин в интервю за американския кинорежисьор Оливър Стоун. „Отдавна работим по укрепване на сътрудничаеството с Китай, като така наречените санкции на Запада срещу Русия само ускориха този процес – анализира държавният глава на Русия. – Освен това имаме сериозни проекти за развитието на Транссибирската магистрала, Байкалския железен път, и всичко това прекрасно се съчетава с проекта „Пътят на коприната“. Като цяло, мога да пътвърдя, че отношенията между Русия и Китай са доста хармонични“.", "date": "2017.06.17", "title": "Владимир Путин: Санкциите на Запада ускориха процеса на сближаване между Русия и Китай"}
{"url": "http://pik.bg/%D0%BB%D1%8E%D0%B1%D0%BE%D0%B2-%D0%BC%D0%BB%D0%B0%D0%B4%D0%B5%D0%B6%D0%B8-%D0%BF%D1%80%D0%B0%D0%B2%D1%8F%D1%82-%D1%81%D0%B5%D0%BA%D1%81-%D0%BF%D1%80%D0%B5%D0%B4-%D1%81%D1%82%D0%BE%D0%BB%D0%B8%D1%87%D0%B5%D0%BD-%D1%85%D0%BE%D1%82%D0%B5%D0%BB-%D0%B2%D0%B8%D0%B4%D0%B5%D0%BE-18--news667516.html", "text": "Загорели младежи бяха изловени да правят секс пред столичния хотел \"Рила\". Скандалното видео се върти в социалната мрежа, като е публикувано от случайна минувачка. На кадрите ясно се вижда как младежите, без да се притесняват от никого, правят секс на полянката пред хотела.  Повечето коментари под видеото обаче вместо да ги укоряват, всъщност смятат, че е съвсем нормално насред София и пред погледите на всички младите да задоволяват сексуалния си нагон.", "date": "2017.06.17", "title": "ЛЮБОВ! Младежи правят секс пред столичен хотел (ВИДЕО 18 +)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%80%D0%B0%D0%B7%D1%80%D1%83%D1%88%D0%B8%D1%82%D0%B5%D0%BB-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0-%D1%81-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D0%BA%D0%BE%D1%80%D0%B0%D0%B1-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-news667520.html", "text": "Американският разрушител „Фицджералд“ се е сблъскал с търговски съд югозападно от японския град Йокосука, съобщава „Ройтерс“, позовавайки се на информация на Военоморския флот на Съединените щати. Уточнява се, че инцидентът е станал на 56 морски мили (103,7 километра) югозападно от Йокосука. Все още не е ясно колко хора са пострадали. Посочва се, че от Военоморските сили на Съединените щати са се обърнали за помощ към бреговата охрана на Япония.", "date": "2017.06.17", "title": "От последните минути! Американски разрушител се сблъска с търговски кораб край бреговете на Япония"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%80%D1%83%D1%81%D0%B8%D1%8F-%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BE%D1%82-%D0%BF%D0%B5%D1%80%D1%81%D0%B8%D0%B9%D1%81%D0%BA%D0%B8%D1%8F-%D0%B7%D0%B0%D0%BB%D0%B8%D0%B2-%D0%B8%D0%BC%D0%B0%D1%82-%D0%BF%D0%BE%D0%B2%D0%BE%D0%B4%D0%B8-%D0%B7%D0%B0-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%B8%D1%8F-%D0%BE%D1%82-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82-news667515.html", "text": "Президентът на Русия Владимир Путин заяви, че страните от Персийскя залив имат поводи за притеснения заради опитите на Съединените щати да демократизират страните от региона. „Съединените щати опитват да дедомкратизират всички, и не мисля, че на монархиите от Персийския залив това се харесва – коментира Путин пред американския режисьор Оливър Стоун. – Честно казано, ако аз бях на тяхно място, сериозно бих се замислил за това, какво ще направят Съединените щати после. Убеден съм, че в страните от Персийския залив вече са се замисляли над този въпрос. Тъй като, ако сте последователни в курса си на демократизация, би трябвало да сте нясно каква ще бъде следващата стъпка след Сирия, Либия и Египет“,", "date": "2017.06.17", "title": "Президентът на Русия: Страните от Персийския залив имат поводи за притеснения от Съединените щати"}
{"url": "http://pik.bg/%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B8-%D1%81%D0%BE%D0%B2%D0%B0%D0%BB%D0%BA%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%BF%D1%80%D0%BE%D0%B2%D0%B5%D0%B4%D0%B5-%D1%82%D0%B5%D0%BB%D0%B5%D1%84%D0%BE%D0%BD%D0%B5%D0%BD-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D1%81-%D0%B5%D0%BC%D0%B8%D1%80%D0%B0-%D0%BD%D0%B0-%D0%BA%D0%B0%D1%80%D0%B0-%D0%B8--news667513.html", "text": "В тристранен телефонен разговор между лидерите на Катар, Турция и Франция, турският президент Реджеп Ердоган е призовал за продължаване на диалога за разрешаването на кризата в Персийския залив, предава Anadolu Agency, цитирана от „Фокус“ Реджеп Ердоган е повдигнал редица въпроси относно последните събития в Персийския залив, по време на телефонния си разговор с френския президент Макрон и емира на Катар шейх Тамим бин Хамад ал Тани. Тримата лидери са се съгласили, че само диалогът и преговорите ще намалят напрежението между Катар, Саудитска Арабия, Бахрейн, Египет и ОАЕ.", "date": "2017.06.17", "title": "Дипломатически совалки! Президентът на Турция проведе телефонен разговор с емира на Кара и президента на Франция"}
{"url": "http://pik.bg/%D0%BA%D0%BE%D0%BD%D1%82%D1%80%D0%B0-%D0%BE%D1%82-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D1%81%D0%B5-%D0%BE%D0%B1%D1%8F%D0%B2%D0%B8%D1%85%D0%B0-%D1%81%D1%80%D0%B5%D1%89%D1%83-%D0%BF%D1%80%D0%B8%D0%B7%D0%B8%D0%B2%D0%B0-%D0%BD%D0%B0-%D0%BE%D0%BE%D0%BD-%D0%B7%D0%B0-%D1%81%D0%B2%D0%B0%D0%BB%D1%8F%D0%BD%D0%B5-%D0%BD%D0%B0-%D0%B5%D0%BC%D0%B1%D0%B0%D1%80%D0%B3%D0%BE%D1%82%D0%BE-%D1%81%D1%80%D0%B5%D1%89%D1%83-%D0%BA%D1%83%D0%B1%D0%B0-news667519.html", "text": "Съединените щати са против призивите от страна на ООН за сваляне на ембаргото в отношенията с Куба, съобщават от пресслужбата на Белия дом, цитирани от електронното издание RT. „Политиката отново потвърждава въведеното от Съединените щати ембарго в отношенията срещу Куба, като сме срещу призивите на ООН и други международни организации за отмяната му“, се посочва в изявлението от Белия дом. Допълва се, че новата политика на Съединените щати в отношенията с Куба ще бъде свързана със стимулирането на търговията със свободни кубински предприятия. От Белия дом подчертават, че по-натъшното позитивно развитие на отношенията между Куба и Съединените щати изцяло зависи от желанието на кубинското правителство да подобри живота на своите граждани. По-рано президентът Донълд Тръмп обяви, че се отказва от политиката на предшественика си Барак Обама, свързана с нормализация на отношенията с Куба.", "date": "2017.06.17", "title": "Контра! От Белия дом се обявиха срещу призива на ООН за сваляне на ембаргото срещу Куба"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%82%D1%80%D0%B8%D0%BC%D0%B0-%D0%B0%D1%80%D0%BC%D0%B5%D0%BD%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B2-%D0%BD%D0%B0%D0%B3%D0%BE%D1%80%D0%BD%D0%B8-%D0%BA%D0%B0%D1%80%D0%B0%D0%B1%D0%B0%D1%85-news667518.html", "text": "Азербайджанските въоръжени сили нарушиха примирието с Армения на 16 юни в 18:05 местно време, когато техни части са убили с гранатомети трима бойци от Отбранителната армия на Арцах (Нагорни Карабах). Загиналите са Араик Матинян, Виген Петросян и Вардан Саргасян, и тримата родени 1997 г., предава Armenpress, цитиарна от „Фокус“ От Министерството на отбраната на непризнатата република Нагорни Карабах, са изказали съболезнованията си на семействата на загиналите, и са заявили, че ще разследват случая.", "date": "2017.06.17", "title": "Трагедия! Трима арменски войници са загинали в Нагорни Карабах"}
{"url": "http://pik.bg/%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BE%D1%82-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%B2-%D1%82%D0%B0%D0%B4%D0%B6%D0%B8%D0%BA%D0%B8%D1%81%D1%82%D0%B0%D0%BD-%D1%81%D0%B0-%D1%81%D0%B8%D0%B3%D0%BD%D0%B0%D0%BB%D0%B8%D0%B7%D0%B8%D1%80%D0%B0%D0%BB%D0%B8-%D0%B7%D0%B0-%D0%B2%D1%8A%D0%B7%D0%BC%D0%BE%D0%B6-news667535.html", "text": "Посолството на Съединените щати в Таджикистан предупреди гражданите си, че има риск от терористични атаки в страната, съобщава РИА Новости, цитирана от „Фокус“. На сайта на посолството пише, че различни терористични организации „могат да извършат нападения на територията на Таджикистан, в това число и срещу интересите на САЩ, както и срещу американското посолство“. От посолството предупреждават американските граждани, които се намират в Таджикистан да избягват районите по границата с Афганистан, както и да избягват места, където има голямо струпване на хора, в това число и градския транспорт.", "date": "2017.06.17", "title": "Предупреждение! От посолството на Съединените щати в Таджикистан са сигнализирали за възможни терористични актове в страната"}
{"url": "http://pik.bg/%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%BF%D0%BE%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D1%81%D1%80%D0%B5%D1%89%D1%83-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%BA%D0%B0-%D0%BD%D0%B0-%D0%B3%D1%80%D0%B0%D0%BD%D0%B8%D1%87%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F--news667534.html", "text": "Теорристичната групировка „Ислямска държава“ пое отговорността за нападението срещу сътрудничка на израелската гранична полиция, съобщава „Ройтерс“. Както е известно сътрудничка на израелската гранична полиция почина от раните си, които получи при нападение на палестинци в центъра на Йерусалим. Трима палестинци с ножове и автоматични пистолети атакуваха полицейски служители пред главния вход на Стария град на Йерусалим, като бяха убити при ответен огън. В сводката за инцидента се отбелязва, че бойците са открили огън пред главния вход на Стария град, като когато към мястото се е придвижил граничен патрул, той е бил нападнат от още един палестинец, въоръжен с нож. Преди да бъде убит, той е успял да нанесе няколко сериозни рани на служителка на гранична полиция, като по-късно тя е починала от раните си. В резултат на атаката бяха ранени още двама души.", "date": "2017.06.17", "title": "„Ислямска държава“ пое отговорност за нападението срещу сътрудничка на граничната полиция на Израел"}
{"url": "http://pik.bg/%D0%BC%D0%B5%D1%80%D0%BA%D0%B8-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B8%D0%B7%D1%80%D0%B0%D0%B5%D0%BB-%D0%B1%D0%B5%D0%BD%D1%8F%D0%BC%D0%B8%D0%BD-%D0%BD%D0%B5%D1%82%D0%B0%D0%BD%D1%8F%D1%85%D1%83-%D0%BE%D0%B3%D1%80%D0%B0%D0%BD%D0%B8%D1%87%D0%B8-%D1%80%D0%B0%D0%B7%D1%80%D0%B5%D1%88%D0%B8%D1%82%D0%B5%D0%BB%D0%BD%D0%B8%D1%82%D0%B5-%D0%B7%D0%B0-%D0%B4%D0%BE%D1%81%D1%82%D1%8A%D0%BF-%D0%BD%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8-news667532.html", "text": "Премиерът на Израел Бенямин Нетаняху ограничи разрешителните, които се дават на палестинци по време на месеца Рамадан за посещения в Израел, предава The Times of Israel, цитиран от „Фокус“. Израелските власти бяха премахнали някои рестрикции за преминаването на палестинци от Западния бряг по време за свещения за мюсюлманите месец, включително позволения за семейни посещения през неделните дни. След атаката срещу служители на израелската Гранична охрана, Бенямин Нетаняху реши да прекрати издаването на разрешителни за семейни визити. Израелският премиер остави разрешителните, които се дават на палестински мъже над 40 годишна възраст от Западния бряг, за петъчни молитви в Ерусалим.", "date": "2017.06.17", "title": "Мерки! Премиерът на Израел Бенямин Нетаняху ограничи разрешителните за достъп на палестинци от Западния бряг на израелска територия"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D1%80%D0%B0%D0%B7%D1%80%D1%83%D1%88%D0%B8%D1%82%D0%B5%D0%BB-%E2%80%9E%D1%84%D0%B8%D1%86%D0%B4%D0%B6%D0%B5%D1%80%D0%B0%D0%BB%D0%B4%E2%80%9C-%D1%81%D0%B5-%D0%B5-%D1%81%D0%B1%D0%BB%D1%8A%D1%81%D0%BA%D0%B0%D0%BB-%D1%81-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D0%BA%D0%BE%D1%80%D0%B0%D0%B1-%D0%BF%D0%BB%D0%B0%D0%B2%D0%B0%D1%89-%D0%BF%D0%BE%D0%B4-%D1%84%D0%B8%D0%BB%D0%B8%D0%BF%D0%B8%D0%BD%D1%81%D0%BA-news667531.html", "text": "От Седми военоморски флот на Съединените щати уточниха, че американският разрушител „Фицджералд“ се е сблъскал с търговския кораб ACX Crystal, плаващ под филипински флаг край бреговете на Япония. По-рано стана ясно, че американският разрушител  се е сблъскал с търговски съд югозападно от японския град Йокосука. Инцидентът е станал на 56 морски мили (103,7 километра) югозападно от Йокосука. От Военоморските сили на Съединените щати са се обърнали за помощ към бреговата охрана на Япония. Съобщава се за много ранени, като броят им се уточнява. В резултат на инцидента американският военен кораб е получил няколко пробойни, като се придвижва към пристанището на град Йокосука със скорост три морсик възела. Подготвя се операция за евакуация на екипажа на разрушителя „Фицджералд“ заедно с Бреговата охрана на Япония.", "date": "2017.06.17", "title": "Американският разрушител „Фицджералд“ се е сблъскал с търговски кораб, плаващ под филипински флаг край Япония"}
{"url": "http://pik.bg/%D0%B5%D0%B4%D0%B8%D0%BD-%D1%83%D0%B1%D0%B8%D1%82-%D0%BF%D1%80%D0%B8-%D0%BF%D0%BE%D1%80%D0%B5%D0%B4%D0%BD%D0%B8%D1%82%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news667522.html", "text": "Един човек е бил убит по време на поредните протести срещу управлението на президента Николас Мадуро във Венецуела, съобщава ТАСС. „За съжаление трябва да потвърдим смъртта на Нелсон Аревало по време на протеста в района „Клуб Ипико Лас-Тринитариас“ в град Баркисимето, щата Лара“, се казва в съобщение на местната спасителна служба в профила й в „Туитър“. Според информацията 24-годишният Аревало е получил тежки наранявания в лицето, като е бил приет в болница в много тежко състояние, а по-късно е починал. Протестите срещу президента Николас Мадуро стартираха в началото на април.", "date": "2017.06.17", "title": "Един убит при поредните протести във Венецуела"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BC%D0%B8%D0%BB%D0%B5%D0%BD-%D1%86%D0%B2%D0%B5%D1%82%D0%BA%D0%BE%D0%B2-%D1%81-%D0%BD%D0%BE%D0%B2%D0%BE-%D0%B3%D0%B0%D0%B4%D0%B6%D0%B5---%D0%B2%D0%BE%D0%B4%D0%B5%D1%89%D0%B8%D1%8F%D1%82-%D0%B7%D0%B0%D0%B1%D1%8A%D1%80%D1%81%D0%B0-%D0%BA%D1%80%D0%B0%D1%81%D0%B8%D0%B2%D0%B0-%D0%B1%D1%80%D1%8E%D0%BD%D0%B5%D1%82%D0%BA%D0%B0-news667479.html", "text": "Петдесетгодишният журналист Милен Цветков беше засечен с ново гадже да пие кафе в заведение до Докторската градина. Компания му правеше синеока брюнетка, непозната на широката общественост. Цветков беше в тоалета си от предната вечер, което веднага буди съмнение дали не са прекарали нощта заедно, съобщава столичен седмичник. Журналистът и дамата му пиха кафето си повече от час. Личеше си, че им е приятно заедно и не искат да се разделят. Накрая все пак се наложи да тръгнат, като брюнетката тръгна в посока към „жълтите” павета, а Цветков към жилището си, намиращо се в непосредствена близост до заведението. Още преди две години стана ясно,че връзката на водещия с майката на малкия му син няма да я бъде. С Ивета ту се събираха, ту се разделяха, докато тя окончателно го напусна.", "date": "2017.06.17", "title": "ГОРЕЩО! Милен Цветков с ново гадже - водещият забърса красива брюнетка"}
{"url": "http://pik.bg/%D1%81%D0%B5%D0%B4%D0%B5%D0%BC-%D1%87%D0%BE%D0%B2%D0%B5%D0%BA%D0%B0-%D1%81%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8-%D0%B5%D0%B4%D0%B8%D0%BD-%D0%B5-%D1%80%D0%B0%D0%BD%D0%B5%D0%BD-%D1%81%D0%BB%D0%B5%D0%B4-%D1%81%D0%B1%D0%BB%D1%8A%D1%81%D1%8A%D0%BA%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D1%80%D0%B0%D0%B7%D1%80%D1%83%D1%88%D0%B8%D1%82%D0%B5%D0%BB-%E2%80%9E%D1%84%D0%B8%D1%86%D0%B4%D0%B6%D0%B5%D1%80%D0%B0%D0%BB-news667533.html", "text": "Седем човека от екипажа на американския разрушител „Фицджералд“ са в неизвестност, а един е пострадал след сблъсъка между разрушителя и филипински контейреновоз, съобщава японският телевизонен канал NHK. Инцидентът стана на 20 километра от брега на японската префектура Шизуока и 56 морски мили (103,7 километра) югозападно от Йокосука. От Военоморските сили на Съединените щати са се обърнали за помощ към бреговата охрана на Япония. В резултат на инцидента американският военен кораб е получил няколко пробойни, като се придвижва към пристанището на град Йокосука със скорост три морсик възела. Подготвя се операция за евакуация на екипажа на разрушителя „Фицджералд“ заедно с Бреговата охрана на Япония.", "date": "2017.06.17", "title": "Седем човека са изчезнали, един е ранен след сблъсъка на американския разрушител „Фицджералд“ с търговски кораб (ВИДЕО)"}
{"url": "http://pik.bg/%D1%82%D1%80%D1%83%D1%81-%D0%B2-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-news667521.html", "text": "Земен трус с магнитут 4,3 по скалата на Рихтер е било регистрирано в Черно море, съобщава РИА Новости, като се позовава на информация на Главното управление на Министерството на извънредните ситуации на Руската федерация в Краснодарския край. Епицентърът е на 40 километра от град Анапа, на дълбочина 15 километра в Черно море. Не се съобщава за разрушения и пострадали. Според информацията трусът е бил регистриран в 21:27 часа българско време на 16 юни. По предварителни данни трусът е бил усетен в Анапа и Новоросийск.", "date": "2017.06.17", "title": "Трус! В Черно море бе регистрирано земетресение"}
{"url": "http://pik.bg/%D1%81%D1%8A%D1%80%D0%B1%D0%B8%D1%8F-%D1%81-%D0%B4%D1%80%D0%B0%D0%BC%D0%B0%D1%82%D0%B8%D1%87%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0%D0%B4-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D0%B2-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BB%D0%B8%D0%B3%D0%B0-%D0%BF%D0%BE-%D0%B2%D0%BE%D0%BB%D0%B5%D0%B9%D0%B1%D0%BE%D0%BB-news667559.html", "text": "Мъжкият национален отбор по волейбол на Сърбия победи драматично Аржентина с 3:2 гейма (25:22, 19:25, 25:2, 30:28, 15:12) в Кордоба, Аржентина, в двубой от третия кръг от груповата фаза на Световната лига, съобщава сайтът на Международната федерация по волейбол. Двата тима са в групата на България. По-рано избраниците на треньора Пламен Константинов бяха победени от Бразилия с 3:0 гейма. За Сърбия, за която това е шести успех от седем изиграни мача в груповата фаза, най-резултатен бе Дражен Любич с 19 точки. Днес тимът на Сърбия играе срещу България, като избраниците на треньора Пламен Константинов се неуждаят от задължителни победи срещу Сърбия, и утре срещу Аржентина, за да се класират за финалите на Световната лига.", "date": "2017.06.17", "title": "Сърбия с драматична победа над Аржентина в Световната лига по волейбол"}
{"url": "http://pik.bg/%D0%B8%D0%BC%D0%B0-%D0%B8-%D1%87%D0%B5%D1%82%D0%B2%D1%8A%D1%80%D1%82%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-%D0%BE%D1%82-%D0%B5%D0%BA%D0%B8%D0%BF%D0%B0%D0%B6%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D1%80%D0%B0%D0%B7%D1%80%D1%83%D1%88%D0%B8%D1%82%D0%B5%D0%BB-%E2%80%9E%D1%84%D0%B8%D1%86%D0%B4%D0%B6%D0%B5%D1%80%D0%B0%D0%BB%D0%B4%E2%80%9C-%D1%81%D0%BB%D0%B5%D0%B4-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-news667565.html", "text": "Има пострадал и четвърти член на екипажа на американския разрушител „Фицджералд“ при инцидента в Японско море, съобщава Fox News, като се позовава на представител на Военоморския флот на Съединените щати. Американският разрушител „Фицджералд“ се сблъска с товарен кораб, плаващ под филипински флаг, край бреговете на Япония. Първоначално бе обявено за един пострадал, като бройката бе нараснала до трима, като сред тях бе и капитанът на разрушителя Брайс Бенсън. Според пяносктия телевизионен канал NHK седем души от екипажа на разрушителя са в неизвестност, но от Военоморските сили на Съединените щати все още не са потвърдили тази информация.", "date": "2017.06.17", "title": "Има и четвърти пострадал от екипажа на американския разрушител „Фицджералд“ след инцидента в Японско море"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B5-%D0%BE%D0%B1%D1%81%D1%8A%D0%B4%D0%B8%D0%BB-%D0%BD%D0%BE%D0%B2%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%BD%D0%B0-%D1%81%D0%B0%D1%89-%D0%BF%D0%BE-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5-%D0%BD%D0%B0-%D0%BA%D1%83%D0%B1%D0%B0-news667554.html", "text": "Президентът на Съединените щати Доналд Тръмп е провел телефонен разговор с колегата си от Перу Педро Пабло Кучински, съобщиха от пресслужбата на Белия дом, цитирани от ТАСС. В разговора двамата президенти са обсъдили промените в политиката на Съединените щати спрямо Куба. „Президентът Тръмп обсъди с президент Кучински новата политика на Съединените щати в отношенията с Куба – се казва в официалното собщение на Белия дом. – Основна тема на разговора бяха двустранните отношени, както и регионални въпроси. Двамата лдери се увериха взаимно в добрите двустранни отношения между САЩ  и Перу, и са обсъдили ужасната ситуация във Венецуела“.", "date": "2017.06.17", "title": "Американският президент Доналд Тръмп е обсъдил новата политика на САЩ по отношение на Куба с колегата си от Перу"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D1%88%D0%BE%D1%82%D0%BB%D0%B0%D0%BD%D0%B4%D0%B8%D1%8F-%D0%BD%D0%B5-%D0%BF%D1%80%D0%B8%D0%B5%D0%BC%D0%B0-%D0%BA%D1%80%D0%B8%D1%82%D0%B8%D0%BA%D0%B8%D1%82%D0%B5-%D1%81%D1%80%D0%B5%D1%89%D1%83-%D1%83%D1%87%D0%B8%D0%BB%D0%B8%D1%89%D0%BD%D0%B0%D1%82%D0%B0-%D1%80%D0%B5%D1%84%D0%BE%D1%80%D0%BC%D0%B0-%D0%B2-%D1%81%D1%82-news667538.html", "text": "Шотландският министър на образованието Джон Суини отхвърли обвиненията, че радикалните планове за прехвърляне на отговорността за образованието към училищните директори подкопава устоите на демокрацията, предава The Sunday Herald, цитиран от „Фокус“ Министърът на образованието отказа да приеме твърденията, че установяването на седем регионални органа за подкрепа на училищата, вместо 32 местни власти, означава централизация на системата.", "date": "2017.06.17", "title": "Министърът на образованието на Шотландия не приема критиките срещу училищната реформа в страната"}
{"url": "http://pik.bg/%D0%B1%D1%80%D0%B0%D1%82%D1%81%D0%BA%D0%BE-%D1%80%D0%B0%D0%BC%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BE%D1%81%D1%8A%D0%B4%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F%D1%82%D0%B0-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D1%81%D1%80%D0%B5%D1%89%D1%83-%D0%BA%D1%83%D0%B1%D0%B0-news667537.html", "text": "Президентът на Венецуела Николас Мадуро осъди последните действия на Съединените щати в отношенията им с Куба, като увери, „че няма да остави Хавана сама“. Както е известно американският президент Доналд Тръмп обяви, че отменя „погрешната“ политика на своя предшественик Барак Обама за нормализацията на отношенията с Куба. „Не може в 21 век Доналд Тръмп да заяви, че продължава блокадата срещу народа на Куба – заяви Мадуро пред телевизонния канал Telesur. – Ние във Венецуела, както и Боливарианският алианс за народите от нашата Америка категорично отхвърляме това. Куба не е сама и няма да я оставим сама никога“. Президентът на Венецуела добави, че 22 години Куба постоянна получава подкрепа от ООН с 98 процента срещу продължаването на икономическото и финансово ембарго. Николас Мадуро призова към единство народите и движенията от Латинска Америка в знак на солидарност с Куба.", "date": "2017.06.17", "title": "Братско рамо! Президентът на Венецуела осъди действията на Съединените щати срещу Куба"}
{"url": "http://pik.bg/%D0%BE%D1%82-%D1%85%D0%B0%D0%BC%D0%B0%D1%81-%D0%BE%D1%82%D1%80%D0%B8%D1%87%D0%B0%D1%82-%D1%87%D0%B5-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%B0-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8%D1%8F-%D0%BF%D0%B0%D1%82%D1%80%D1%83%D0%BB-%D0%B2--news667561.html", "text": "От палестинското движение ХАМАС отрекоха,  че терористичната групировка „Ислямска държава“ е отговорна за нападението на сътрудничка на граничната полиция на Израел, съобщава „Франс Прес“. Трима палестинци с ножове и картечни пистолети атакуваха полицейски патрул пред централния вход на Стария град на Йерусалим. Служителка на граничната полиция на Израел получи няколко рани, като по-късно почина. Тримата нападатели бяха убити при ответен огън. Малко по-късно от „Ислямска държава“ поеха отговорност за случилото се. Според изявление на ХАМАС тримата убити палестинци са били членове на местна ислямска групировка. „От „Ислямска държава“ правят опити да мътят водата“, заяви представителят на ХАМАС Абу Зухри. Той уточни, че атаката е била извършена от двама палестинци от Народния фронд за освобождение на Палестина и един член на ХАМАС.", "date": "2017.06.17", "title": "От ХАМАС отричат, че „Ислямска държава“ е отговорна за нападението на полицейския патрул в Израел"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D0%B6%D1%8A%D0%BB%D1%82-%D0%BA%D0%BE%D0%B4-%D0%B2-9-%D0%BE%D0%B1%D0%BB%D0%B0%D1%81%D1%82-%D0%B2-%D0%BC%D0%BE%D0%BB%D0%B4%D0%BE%D0%B2%D0%B0-%D0%B8-%D1%82%D1%80%D0%B0%D0%BD%D1%81%D0%B8%D0%BB%D0%B2%D0%B0%D0%BD%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-news667536.html", "text": "Метеоролозите обявиха код „жълто“ във връзка с възможни разливи на реки, предава молдавското електронно издание Point, цитирано от „Фокус“. Предупрежденията се касаят за Молдова и части от съседна Румъния. Метеоролозите предупреждават, че в периода от 17 до 19 юни, отчитайки текущите хидрометеорологически прогнози, има голяма вероятност реките да излязат от коритата си.", "date": "2017.06.17", "title": "Стихия! Жълт код в 9 област в Молдова и Трансилвания заради наводнения"}
{"url": "http://pik.bg/%D1%85%D0%BE%D1%80%D0%BE%D1%81%D0%BA%D0%BE%D0%BF-%D1%80%D0%B0%D1%86%D0%B8%D1%82%D0%B5-%D0%B4%D0%B0-%D1%81%D0%B5-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D1%82-%D0%B7%D0%B0%D0%B4%D1%80%D1%8A%D0%B6%D0%BA%D0%B8-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B8%D1%82%D0%B5-news667563.html", "text": "Денят е с доста богат диапазон от случки и настроения. Нищо чудно да решат да ви направят изненада, която може да не ви зарадва особено. Утешете се поне с това, че е в резултат на мили чувства. Опасността на днешния ден се състои в това, че енергията ви може да изтича или да се изсмуква чрез необмислени или ненавременни действия. Ще намерите отговорите вътре в себе си, а не в съветите отвън. Под временната вибрация на деня може да очаквате късметът ви да проработи. Професионалните партньорства са в много благоприятно положение, както и сърдечните връзки Денят е свързан с ограничения и задръжки. Събитията са извън вашия контрол. Ако се чудите дали да рискувате, по-добре недейте. Контакт с бездушен човек, който не проявява никакъв интерес спрямо вас. Добър ден, в който мнозина ще успеят да направят пробив. Запазете оптимистичната си позиция и скоро ще бъдете възнаградени. Успехът, към който се стремите ще дойде бавно, но сигурно. Подходящият момент да започнете преговори и дискусии, които ще доведат до балансирано решение. Откъм финансова страна времето не е подходящо за покупки или продажби. Днес ще се нуждаете от достатъчно енергия, за да можете да се справите с отговорностите, които не търпят никакво отлагане, както в професионален, така и в личен план. Ще се радвате на добро здраве и силни съпротивителни сили на организма. Изживявания, съпроводени със силни емоции. Възможно е да ви натоварят с допълнителни отговорности. Осигурена ви е защита и късмет, който е по-скоро непредвиден, идва неочаквано. Вие просто ще се окажете на точното място, в точното време, за да оберете плодовете му. Оценете правилно реалността, преди да се впуснете стремглаво напред. Не са изключени сюрпризи в днешния ден. Или ще откриете нещо, което дълго е било скривано от вас или може да бъдат разкрити ваши тайни, които старателно се опитвате да криете. Основния съвет за деня е - търпение. Ще установите, че сте оплетени в ограничения, отсрочки, проблеми, но колкото и значими да са те, всичките ще получат своето разрешение в нужното време. Два пъти помислете преди да се захванете с нов проект, защото на сегашния етап нямате нито необходимата енергия, нито способността да го доведете докрай. Избягвайте вълненията и стресовите ситуации.", "date": "2017.06.17", "title": "ХОРОСКОП! Раците да се ограничават, задръжки във връзките  "}
{"url": "http://pik.bg/%D0%B8%D0%BD%D1%84%D0%B0%D1%80%D0%BA%D1%82-%D0%BF%D0%BE%D0%BA%D0%BE%D1%81%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D0%B2%D0%B0%D0%BD%D1%83%D0%B0%D1%82%D1%83-news667562.html", "text": "Президентът на Вануату Болдуин Лонсдейл е починал внезапно, съобщава ТАСС, като се позовава на Новозеландското радио. Според информацията роденият през 1950 година Лонсдейл е получил инфаркт. В петък вечер той се е почувствал зле и спешно е бил приет в болница, в столицата на Вануату Порт-Вил. През нощта обаче е починал. Болдуин Лонсдейл бе избран за президент на Вануату през 2014 година. Преди това е бил англикански свещеник. Съгласно конституцията на страната наследникът на Лонсдейл трябва да бъде избран от Изборна колегия, в която влизат членове на парламента и ръководителите на регионални съвети, като това трябва да стане до три седмици.", "date": "2017.06.17", "title": "Инфаркт покоси президента на Вануату"}
{"url": "http://pik.bg/%D0%BF%D1%80%D0%B5%D0%B7-%D1%81%D1%8A%D0%BB%D0%B7%D0%B8-%D0%BC%D0%B0%D1%80%D1%82%D0%B0-%D0%B2%D0%B0%D1%87%D0%BA%D0%BE%D0%B2%D0%B0-%D0%BF%D0%BB%D0%B0%D1%87%D0%B5-%D0%B7%D0%B0-%D0%B1%D0%B0%D1%89%D0%B0-%D1%81%D0%B8-%D0%BC%D0%B0%D0%BC%D0%B0-%D1%83%D0%B4%D1%8A%D0%BB%D0%B6%D0%B8-%D0%BC%D0%BD%D0%BE%D0%B3%D0%BE-%D0%B6%D0%B8%D0%B2%D0%BE%D1%82%D0%B0-%D0%BC%D1%83-%D1%82%D0%B0%D1%82%D0%B8-%D0%BC%D0%BD%D0%BE%D0%B3%D0%BE-%D0%B8%D1%81%D0%BA%D0%B0%D1%88%D0%B5-%D0%B2%D0%BB-news667611.html", "text": "Марта Вачкова се разплака в ефир за баща си. \"Не го сънувам, но си говорим. В църква, като отида, му казвам: \"Татко, всички сме здрави\", казва развълнуваната дъщеря на Григор Вачков. С годините баща й все повече й липсвал. Григор Вачков прегръщал много силно дъщеря си. \"Сякаш знаеше, че ще си отиде бързо. Той казваше,  че няма дълго да живее, защото е много болен. Майка ми се грижеше за него изключително. Мисля, че тя удължи живота му поне с 20 г.\", сподели още Марта Вачкова. Григор Вачков много искал за зет Владо Пенев. \"Искаше и бързо да родя едно дете. Може би пак защото знаеше, че няма да живее дълго. Родителят винаги знае кое е най-доброто за детето му\", каза Марта. Тя призна, че с Владо Пенев са голяма любов, дори обичат и недостатъците си. Тя разкри, че двамата заминават на романтичен круиз на норвежките фиорди.", "date": "2017.06.17", "title": "ПРЕЗ СЪЛЗИ! Марта Вачкова плаче за баща си: Мама удължи много живота му! Тати много искаше Владо Пенев за зет..."}
{"url": "http://pik.bg/%D1%81%D1%82%D0%B0%D0%B2%D0%B0-%D1%81%D1%82%D1%83%D0%B4%D0%B5%D0%BD%D0%BE-%D0%BE%D1%87%D0%B0%D0%BA%D0%B2%D0%B0%D1%82-%D0%BD%D0%B8-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%87%D0%BD%D0%B8-%D0%B1%D1%83%D1%80%D0%B8-%D0%B8-%D0%B3%D1%80%D0%B0%D0%B4%D1%83%D1%88%D0%BA%D0%B8-news667551.html", "text": "Валежи ще обхванат днес страната, като най-късно ще завали в крайните югоизточни райони, съобщават от  Националния институт по метеорология и хидрология (НИМХ) към Българската академия на науките (БАН). На много места ще има гръмотевични бури и условия за градушки. Вятърът ще се ориентира от запад-северозапад в повечето райони ще е слаб, в Дунавската равнина – умерен, временно до силен, и с него ще нахлува студен въздух. Максималните температури ще са между 22° и 27°, в София - около 22°. По Черноморието облачността ще се увеличи и ще има краткотрайни валежи от дъжд, с гръмотевици.  Ще духа слаб, до умерен вятър, предимно от запад. Максималните температури ще са между 22° и 25°.  Температурата на морската вода е 19-23°. Вълнението на морето ще бъде 1-2 бала. В планините ще е облачно, с краткотрайни валежи от дъжд и гръмотевици. Ще духа умерен-до силен северозападен вятър. Ще нахлува студен въздух и максималната температура на височина 1 200 метра ще е около 19°, на 2 000 метра – около 9°. Атмосферното налягане ще е малко по-високо от средното за месеца, но ще продължи да се понижава. Фокус", "date": "2017.06.17", "title": "СТАВА СТУДЕНО! Очакват ни гръмотевични бури и градушки"}
{"url": "http://pik.bg/%D0%B4%D0%B0-%D1%81%D0%B8-%D1%81%D0%BF%D0%BE%D0%BC%D0%BD%D0%B8%D0%BC-%D0%B7%D0%B0-%D0%B2%D0%B5%D0%BB%D0%BA%D0%BE-%D0%BA%D1%8A%D0%BD%D0%B5%D0%B2-%D0%B0%D1%81%D0%B5%D0%BD-%D0%B1%D0%BB%D0%B0%D1%82%D0%B5%D1%87%D0%BA%D0%B8-%D0%B2-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%B7%D0%B0-%D0%BA%D0%B8%D0%BD%D0%BE%D1%82%D0%BE-%D0%B8-%D1%82%D0%B5%D0%B0%D1%82%D1%8A%D1%80%D0%B0-news667613.html", "text": "Предстои 150-тото представление на  „Бившата жена на моя живот” по режисура на Велко Кънев. Той не успя да го гледа. Успя да го слуша, защото беше легнал зад кулисите. Той знаеше, че това му е последното  представление. Велко беше гениален актьор. Това сподели развълнуван актьорът Асен Блатечки пред Нова телевизия. Блатечки беше категоричен, че ролята на Кънев в „Да обичаш на инат” може да се сложи до най-великите артисти. „Филмът „Бензин” върви много добре, на 5-то място е в бокс офиса. Хората искат да гледат българско кино”, заяви актьорът. За неистовото си желание за игра, сексапилният актьор се шегува: „Приятели ме питат: „Абе ти на какво си? Рецептата е да правиш това, което те радва, отговарям.” „От моя живот може да стане модерен сериал – драмеди им казват сега. По скоро ще е смесен жанр – екшън комедия. Надявам се никога да не порасна, защото ако един артист порасне, веднага трябва да сменя професията си”, завършва Блатечки.", "date": "2017.06.17", "title": "ДА СИ СПОМНИМ ЗА ВЕЛКО КЪНЕВ! Асен Блатечки в емоционална изповед за киното и театъра"}
{"url": "http://pik.bg/%D1%84%D0%B0%D0%BA%D1%82-%D0%BF%D0%BE%D0%BB%D1%88%D0%B0-%D1%80%D1%83%D0%BC%D1%8A%D0%BD%D0%B8%D1%8F-%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B0-%D0%BD%D0%B0%D0%B9-%D0%B5%D0%B2%D1%82%D0%B8%D0%BD%D0%B8-%D0%B7%D0%B0-%D1%82%D1%83%D1%80%D0%B8%D0%B7%D1%8A%D0%BC-%D0%B2-%D0%B5%D0%B2%D1%80%D0%BE%D0%BF%D0%B0-news667586.html", "text": "По данни на „Евростат“ трите най-евтини за живот и туризъм европейски държави са Полша, Румъния и България, съобщава Собеседник, цитиран от Фокус. Изчисленията са направени въз основата на цените в местните кафенета, цените на стаите в хотела, а също така на цените на алкохола и цигарите. Сред най-скъпите страни в ЕС експертите назовават Дания, Ирландия, Швеция и Люксембург.", "date": "2017.06.17", "title": "ФАКТ! Полша, Румъния и България са най-евтини за туризъм в Европа"}
{"url": "http://pik.bg/%D1%81%D1%8A%D0%B4%D0%B8%D0%B8%D1%82%D0%B5-%D0%B8%D0%B7%D0%B1%D0%B8%D1%80%D0%B0%D1%82-%D0%B4%D0%BD%D0%B5%D1%81-%D1%81%D0%B2%D0%BE%D0%B8-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%B2%D1%8A%D0%B2-%D0%B2%D1%81%D1%81-news667570.html", "text": "Днес, от 8.00 часа до 18.00 часа, ще се проведе вторият ден от Общото събрание на съдиите за избор на членове на ВСС, съобщават от пресцентъра на ВСС. Право на участие в избора имат всички 2238-ма съдии от страната, като 1677 от тях са заявили електронното дистанционно гласуване чрез интернет. Кандидатите в изборната процедура са 27, а съдиите чрез пряк избор ще изберат шестима членове на ВСС от своята професионална квота. В съответствие с чл. 29к, ал 2 от ЗСВ изборът се смята за редовен, ако са гласували повече от половината от съдиите, включени в списъка на действащите съдии по реда на чл. 29д от ЗСВ. В противен случай се произвежда нов избор на следващия ден, който се счита за редовен, ако са гласували не по-малко от 33% от имащите право на глас. Ако шестимата членове на ВСС, които се излъчват от Общото събрание на съдиите, бъдат избрани в деня на провеждане на гласуването – днес, събранието ще бъде закрито. Условията са две: Избирателната комисия да обяви, че изборът е редовен и шестимата от кандидатите да са получили повече от половината действителни гласове. Налице е обективна възможност за произвеждане на втори тур на изборите предвид броя на кандидатите и изпълнението на разпоредбите на ЗСВ и Правилата за провеждане на избори за членове на ВСС от съдиите, прокурорите и следователите. В случай, че след приключване на изборния ден Избирателната комисия обяви необходимостта от провеждане на повторно гласуване, същото ще се проведе на 18 юни (неделя), от 8.00 часа до 18.00 часа, в централното фоайе на Съдебната палата на бул. „Витоша“ №2.", "date": "2017.06.17", "title": "Съдиите избират днес свои представители във ВСС"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%BB%D0%BE%D1%88%D0%BE-%D0%B5-%D0%BE%D1%81%D0%B2%D0%B5%D1%82%D0%BB%D0%B5%D0%BD%D0%B8%D0%B5%D1%82%D0%BE-%D0%B2-%D1%82%D1%83%D0%BD%D0%B5%D0%BB%D0%B0-%D0%BA%D1%8A%D0%BC-%D0%B4%D1%83%D0%BF%D0%BD%D0%B8%D1%86%D0%B0-%D0%B3%D1%80%D1%8A%D0%BC%D0%BD%D0%B0%D0%BB%D0%BE-%D0%B5-%D0%B7%D0%B0%D1%85%D1%80%D0%B0%D0%BD%D0%B2%D0%B0%D0%BD%D0%B5%D1%82%D0%BE-news667614.html", "text": "Ремонтни дейности, изразяващи се в косене на тревни площи се извършват по автомагистрала „Струма“ в участък от км 56+000 до км 91+000. Това съобщиха за Фокус от Областно пътно управление – Кюстендил. Поради таи причина едната пътна лента за движение е стеснена за срок до 18 юни. По главен път Е-79, от км 328+000 до км 356+000, Дупница - Благоевград движението трябва да се извършва с повишено внимание, тъй като едната лента за движение е стеснена, заради косене на тревни площи по банкети до 18 юни. Отново по главния път, но в тунел „Дупница“, от км 328+100 до км 328+375, движението трябва да е с повишено внимание, поради авария в електрическото захранването. Осветлението е слабо, не работи и светофарната уредба. Въведено е стесняване на две от лентите за движение за срок до 19 юни. Към този час трафикът по автомагистрала „Струма“ и главен път Е-79 е спокоен.", "date": "2017.06.17", "title": "ВАЖНО ЗА ШОФЬОРИТЕ! Лошо е осветлението в тунела към Дупница, гръмнало е захранването"}
{"url": "http://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D0%BD%D0%B0-%D0%B3%D1%8A%D1%80%D0%BD%D0%B5%D1%82%D0%B0%D1%82%D0%B0-%D0%B2%D0%B4%D0%B8%D0%B3%D0%B0%D1%82-%D0%B2-%D1%81%D0%B5%D0%BB%D0%BE-%D0%BA%D0%BE%D1%80%D0%B8%D1%82%D0%B5%D0%BD-news667564.html", "text": "Почитателите на автентичната добруджанска кухня събира днес  Деветото издание на Празника на гърнетата – кулинарната академия на Добруджа. Домакини на Празника са жителите на село Коритен, родното място на народната певица Добра Савова, Почетен жител на Община Крушари. Всички участници ще имат възможност да покажат кулинарните си умения с приготвени от тях ястия по автентични рецепти – салати, сладкиши, основни ястия, мезета, баници, питки,  погачи, кавърми, милини, разядки, вина и ракии. Най-оригиналните ястия, приготвени задължително в тава, чувен, тиган, сач, гърне, ще бъдат отличени с предметни награди, а най-стилната етнотрапеза ще бъде премирана с парична награда. Трапезите ще бъдат подредени още в 9 часа. От 9,45 часа започва фолклорен блок с участието на народните читалища от с. Лозенец, с. Александрия, с. Телериг, с. Крушари, с. Свобода, с.Калиманци, община Суворово, танцов клуб „Веселчани”, Народно читалище „Мевляна 2012”, пенсионерски клуб „Настроение” – с.Александрия. Междувременно журито ще дегустира ястията. Гостите ще бъдат поздравени от народните певици Добра Савова и Ваня Вълкова.", "date": "2017.06.17", "title": "Празник на гърнетата вдигат в село Коритен"}
{"url": "http://pik.bg/%D1%81%D1%87%D1%83%D0%BF%D0%B8%D1%85%D0%B0-%D1%82%D1%8A%D0%BF%D0%BE%D0%BC%D0%B5%D1%80%D0%B0-%D0%BD%D0%B0%D0%B4-15-%D0%BC%D0%BB%D0%BD-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8-%D1%81%D0%BC%D1%8F%D1%82%D0%B0%D1%82-%D1%87%D0%B5-%D1%88%D0%BE%D0%BA%D0%BE%D0%BB%D0%B0%D0%B4%D0%BE%D0%B2%D0%BE%D1%82%D0%BE-%D0%BC%D0%BB%D1%8F%D0%BA%D0%BE-%D0%B8%D0%B4%D0%B2%D0%B0-%D0%BE%D1%82-%D0%BA%D0%B0%D1%84%D1%8F%D0%B2%D0%B8-%D0%BA%D1%80%D0%B0%D0%B2%D0%B8-news667657.html", "text": "Според изследване, проведено от Центъра по иновации за млечни продукти в САЩ 7% от пълнолетните американци вярват, че кафявите крави дават съответно кафяво, шоколадово мляко. И ако този процент на пръв поглед ви се струва незначителен, то нека ви го представим в цифри, съобщава БГНЕС. Седем процента от американските пълнолетни граждани всъщност се равняват на 17,3 млн. души! \"Малко е...изненадващо. Дори нямаме обяснение защо хората биха направили подобна асоциация\", коментира говорителката на кампанията стряскащите резултати, демонстриращи абсолютна липса на информираност и представа за света. \"Нека бъдем откровени, някои въпроси и митове, свързани с млякото могат да ни накарат да се усмихнем. Но е важно да знаем, че точната информация ни е нужна, за да направим най-добрите избори за себе си и семействата си по отношение на храната\", написаха в сайта си от Центъра, правейки шеговито намигване към \"7-те процента\". Въпросната онлайн анкета е била проведена в рамките на 5-дневен срок и е обхванала 1000 участници от 50 щата, които са били разпитани във връзка с кампанията на центъра за промотиране на здравословни млечни продукти и екоферми. Далеч по-зашеметяващи са резултатите от допитване, проведено през 2014 година, което доказва, че цяла една четвърт от американците не знаят, че Земята се върти около слънцето. Проучване отпреди 2 години пък фрапира с извода, че 80% от гражданите на САЩ искат задължително въвеждане на етикет на храните, \"информиращ за опасността от ДНК\". По-конкретно те са одобрили това: \"Този продукт съдържа дезоксирибонуклеинова киселина (ДНК). \"Сърджън Дженеръл\" е доказал, че ДНК-то води до редица болести, както при хората, така и при животните. В някои свои конфигурации той може да причини дори рак или инфаркт. Бременните жени са най-уязвими от предаване на ДНК-то на своите деца!\".", "date": "2017.06.17", "title": "Счупиха тъпомера! Над 15 млн. американци смятат, че шоколадовото мляко идва от кафяви крави"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BD%D0%BE-%D1%84%D0%B0%D0%BA%D1%82-%D0%BE%D1%82%D0%BA%D0%B0%D0%B7%D0%B2%D0%B0%D0%BB%D0%B8-%D0%BD%D0%B0-%D1%85%D0%B0%D0%B9%D0%B4%D0%B8-%D0%BA%D0%BB%D1%83%D0%BC-%D1%83%D1%87%D0%B0%D1%81%D1%82%D0%B8%D0%B5-%D0%B2-%D0%BC%D0%BE%D0%B4%D0%BD%D0%B8-%D0%B4%D0%B5%D1%84%D0%B8%D0%BB%D0%B5%D1%82%D0%B0-%D0%B7%D0%B0%D1%89%D0%BE%D1%82%D0%BE-%D0%B1%D0%B8%D0%BB%D0%B0-%D0%B4%D0%B5%D0%B1%D0%B5%D0%BB%D0%B0-news667583.html", "text": "Хайди Клум е един от най-успешните и красиви супер модели на света с над 25-годишен стаж в модната индустрия. Едва сега обаче 44-годишната манекенка призна пред \"Дейли Мейл\", че в началото на кариерата си е получила множество откази за участие в дефилета \"висша мода\", тъй като дизайнерите са я смятали за твърде пълна, предаде БГНЕС. \"Когато започнах, в Париж, Милано, Лондон и Ню Йорк, бях отхвърляна толкова много пъти... Така и не стигнах до \"от котюр\" модата, защото бях твърде пълна\", разкри пред изданието тя. Сега обаче Хайди - която добива най-голяма популярност като един от ангелите на \"Виктория сикрет\", вече не се притеснява въобще от мнението на хората за тялото й. Тя дори публикува книга албум с включени нейни еротични снимки, демонстрирайки своята увереност в себе си . \"И преди съм позирала гола, но никога не съм показвала снимките на други хора. Сега се чувствам по-уверена, отколкото през 20-те си години. Мисля, че когато бях по-млада бях и по-срамежлива, но сега се научих да се харесвам\", сподели манекенката само месец по-рано отново за \"Дейли Мейл\". \"Сега съм на 43..стомахът ми вече се е разширявал и свивал четири пъти (в резултат на бременността - бел. авт). Кърмила съм четири деца... Обожавам формите си, защото те са си мои. В края на краищата не е важно какво другите мислят за тялото ми, а как се чувствам аз в него. А аз работя за него и се чувствам страхотно\", допълни още Клум.", "date": "2017.06.17", "title": "НЕВЕРОЯТНО, НО ФАКТ! Отказвали на Хайди Клум участие в модни дефилета, защото била дебела"}
{"url": "http://pik.bg/%D0%B7%D0%B0%D1%89%D0%BE%D1%82%D0%BE-%D1%81%D0%BC%D0%B5-%D1%83%D0%BC%D0%BD%D0%B8-%D0%BD%D0%B0%D1%88-%D0%BF%D1%80%D0%BE%D0%B3%D1%80%D0%B0%D0%BC%D0%B8%D1%81%D1%82-%D1%83%D0%B4%D0%B0%D1%80%D0%B8-%D0%BF%D0%B5%D0%B4%D0%BE%D1%84%D0%B8%D0%BB%D0%B8%D1%82%D0%B5-%D0%B2-%D0%BD%D0%B5%D1%82%D0%B0-%D0%BF%D0%B0%D0%B7%D0%B8-%D0%B4%D0%B5%D1%86%D0%B0%D1%82%D0%B0-%D1%81-%D0%BF%D1%80%D0%B8%D0%BB%D0%BE%D0%B6%D0%B5%D0%BD%D0%B8%D0%B5-news667587.html", "text": "Програмист и баща на две деца създаде приложение, което защитава малките потребители в мрежата. С него се следи в кои сайтове се намира детето, какво инсталира. Приложението блокира определени страници да не се отварят.  Могат да се спрат и телефонните обаждания.  Приложението настройва телефона да се изключва, когато детето отива да спи, съобщава Нова телевизия. От ГДБОП съобщават, че засичат по 50 педофили месечно в Мрежата. Обикновено ги задържат, а след това ги пускат на свобода. Педофилите ловуват и в безобидни сайтове, като такива за домашни любимци. Годишно се задържат около 60 педофили, като голяма част от тях са осъдени. За съжаление у нас не се води регистър на осъдените. А най-старият педофил на планетата е на 92 години, задържан е за блудстване с 11 годишна.", "date": "2017.06.17", "title": "ЗАЩОТО СМЕ УМНИ! Наш програмист удари педофилите в нета, пази децата с приложение "}
{"url": "http://pik.bg/%D0%B7%D0%B0%D1%89%D0%BE-%D1%81%D0%B5%D0%BA%D1%81%D1%8A%D1%82-%D0%BD%D0%B5-%D0%B2%D1%8A%D1%80%D0%B2%D0%B8-10-%D0%BF%D1%80%D0%B8%D0%B7%D0%BD%D0%B0%D0%BA%D0%B0-%D1%87%D0%B5-%D0%B8%D0%BC%D0%B0%D1%82%D0%B5-%D0%BD%D0%B5%D1%81%D1%8A%D0%B2%D0%BC%D0%B5%D1%81%D1%82%D0%B8%D0%BC%D0%BE%D1%81%D1%82-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news667574.html", "text": "Любов и секс, секс и любов. Двете понятия често се бъркат. Още по-неприятно е обаче, когато партньорите са влюбени, но сексът не върви. Има определени знаци, които подсказват, че сте сексуално несъвместими. Ето кои са те: 1. Сексът рядко е спонтанен. Този признак подсказва, че като двойка вие правите секс, защото така се подразбира, защото така правят влюбените. Това обаче е сигнал, че страст помежду ви не съществува, искрата не се пали от само себе си, а трябва да бъде запалена насила. 2. Нямате общи любими секс пози. Ако двамата харесвате различни секс стилове, това е тревожно, защото непрекъснато ще трябва да правите компромиси заради другия. Ще се редувате – ту едната поза в името на удоволствието на единия, ту другата поза, в името на насладата на другия. 3. Никога не сте в ритъм. Важен признак, по който се различава сексуалната съвместимост от липсата на такава. Ако непрекъснато синхронът ви убягва, то определено е защото не сте се напаснали. 4. Единият от вас непрекъснато прави нещо не както трябва. И то не е защото не може да запомни какво ви харесва и какво не, а просто защото секс стиловете ви са тотално различни и отвътре ви идват различни неща. 5. Правите секс, докато е пуснат телевизорът. Замислете се – толкова ви е скучно, че дори имате време да хвърляте едно око към телевизора, за да видите какво интересно дават. 6. Правите секс само около специални поводи. Секс за рождения ден, секс за Коледа, секс по време на лятна ваканция – това страст ли е? 7. Никога не сте възбудени по едно и също време. Една много голяма пречка за ползотворния сексуален живот е фактът, че никога не се възбуждате по едно и също време. Сутрин сексът е последното, за което мислите, докато партньорът ви обожава сутрешния секс. Или обратното. 8. Налага се сами да довършвате работата. Когато партньорът ви вечно свършва преди вас и зарязва вашето удоволствие, непрекъснато се налага да довършвате сами. Ужасно. 9. Либидото ви се разминава. Той иска да правите секс всеки ден, вие нямате нужда от толкова чести ласки. Това си е проблем. 10. Ваша приятелка се хвали, че винаги стига до оргазъм. И вероятно не ви лъже. Но ако за вас това е рядкост, замислете се.", "date": "2017.06.17", "title": "Защо сексът не върви? 10 признака, че имате несъвместимост в леглото "}
{"url": "http://pik.bg/%D0%BB%D0%B5%D0%B9%D0%B4%D0%B8-%D0%B3%D0%B0%D0%B3%D0%B0-%D0%B7%D0%B0%D0%BF%D0%BE%D1%87%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%B2%D1%8A%D0%B2-%D0%B2%D0%B5%D1%80%D0%B8%D0%B3%D0%B0%D1%82%D0%B0-%E2%80%9E%D1%81%D1%82%D0%B0%D1%80%D0%B1%D1%8A%D0%BA%D1%81%E2%80%9D-news667680.html", "text": "Цял дел посетителите на едно от кафетата на веригата „Старбъкс” в Лос Анджелис можеха да си купят кафе не от обикновена продавачка, а от певицата Лейди Гага, съобщи „Дейли Мейл”. Това решение на известната поп изпълнителка е в рамките на благотворителен проект. Задачата на Лейди Гага е била да напомня на всеки клиент да бъде добър и милостив към хората около него. Благотворителната акция продължава до 19 юни. През цялото време в „Старбъкс” ще се продават напитки под името „Чашка доброта”. Повечето от тях са разработени съвместно с Лейди Гага.", "date": "2017.06.17", "title": "Лейди Гага започна работа във веригата „Старбъкс”"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B8-%D1%83%D1%87%D0%B5%D0%BD%D0%B8%D1%86%D0%B8-%D1%89%D0%B5-%D1%81%D0%BC%D0%B5%D0%BD%D1%8F%D1%82-%D1%83%D1%87%D0%B8%D0%BB%D0%B8%D1%89%D0%B0-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82%D0%B8-news667650.html", "text": "През следващата учебна година на 7000 варненски ученици ще се наложи поетапно да бъдат премествани в други сгради заради планираните ремонти. Това съобщи шефът на общинската дирекция „Образование и младежки дейности“ Лилия Христова, като апелира за повече търпение и разбиране от страна на родителите и децата. По проект на стойност 16,3 млн. лв., финансиран по ОП „Региони в растеж“, предстои обновяване на 7 училища и 3 детски градини. Дейностите включват реконструкции, ремонт, въвеждане на мерки за енергийна ефективност и създаване на достъпна архитектурна среда в Първо основно училище, VII СУ „Найден Геров“, СУ „Димчо Дебелянов“, СУ „П. Яворов“, ОУ „Константин Арабаджиев“, ОУ „Стефан Караджа” и ОУ „Н. Й. Вапцаров“, както и в детските градини „Светулка“, „Първи юни“ и „Ян Бибиян“.  По друг проект за близо 2,8 млн. лв. ще се ремонтират сградите на Професионалната гимназия по икономика „Иван Богоров“ и на гимназията по горско стопанство „Николай Хайтов“. Докато текат строителните работи, на възпитаниците им ще се наложи да ползват други сгради. Проектографиците вече са подготвени от общинската администрация, но предстои да бъдат одобрени от Общинския съвет.", "date": "2017.06.17", "title": "Хиляди варненски ученици ще сменят училища заради ремонти"}
{"url": "http://pik.bg/%D0%BF%D1%83%D1%82%D0%B8%D0%BD-%D0%BD%D0%BE%D0%B2%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-%D0%BD%D0%B0-%D1%81%D0%B0%D1%89-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D1%81%D1%82%D0%B0%D0%B2%D1%8F%D1%82-%D1%80%D1%83%D1%81%D0%B8%D1%8F-%D0%B2-%D0%B1%D0%B5%D0%B7%D0%B8%D0%B7%D1%85%D0%BE%D0%B4%D0%B8%D1%86%D0%B0-news667653.html", "text": "ТАСС, цитирана от \"Фокус\" Според президента на Русия Владимир Путин въвеждането от страна на САЩ срещу Русия на нови санкции няма да я постави в безизходица, но въпросната политика вреди на двустранните отношения, предаде „Важно е да се отбележи, че каквито и да е решения се вземат от другата страна на Океана, това няма да ни постави в задънена улица“, уверен е руският президент. „Да, навярно, ще ни е нужно да направим нещо допълнително, да обърнем допълнително внимание на засилването на санкциите, но това няма да ни доведе до безизходица или до колапс“, посочи Путин. „Но това, разбира се, ще усложни руско-американските отношения. Смятам, че това е вредно. Но засега е рано да се говори за ответни мерки срещу засилването на санкциите. Трябва да видим докъде ще доведе това“, посочи той.", "date": "2017.06.17", "title": "Путин: Новите санкции на САЩ няма да поставят Русия в безизходица"}
{"url": "http://pik.bg/%D0%B2%D1%81%D0%B5%D0%BA%D0%B8-%D0%B3%D0%BE-%D0%BC%D0%BE%D0%B6%D0%B5-%D0%B5%D1%82%D0%BE-%D0%BE%D1%81%D0%BD%D0%BE%D0%B2%D0%BD%D0%B8%D1%82%D0%B5-%D0%BF%D0%B5%D1%82-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D0%BE%D0%B1%D1%89%D1%83%D0%B2%D0%B0%D0%BD%D0%B5-%D1%81-%D0%BC%D1%8A%D1%80%D1%82%D0%B2%D0%B8%D1%82%D0%B5-news667618.html", "text": "Да се научиш как да общуваш с мъртвите не е толкова трудно, колкото изглежда. Всъщност всеки би могъл да разговаря с отвъдното. Не обезценяваме ловците на духове и инструментите, които използват. Разбира се, може да се направи контакт с духа и по този начин. Възможно е всеки от нас да има „трето око“ или това, което науката нарича епифизна жлеза. Това са основните стъпки, за да се свържете успешно с тези от другата страна. Там обаче има не само духове на добри същества, но има и негативни духове, дори зли същества. Първата стъпка, която трябва да предприемете, за да се свържете с другата страна и да научите как да общувате с мъртвите, е да повишите настроението си. Каквото трябва да направите, за да се чувствате щастливи, просто го направете. Включете любимата си музика, танцувайте или дори гледайте комедия. Трябва да сте в добро настроение! С това повишено настроение можете да помогнете на вашият починал близък човек да ви посрещне. Обикновено починалите са на по-високо ниво от нас, където има настроение, така че трябва да стигнем колкото се може по-близо до духовните им емоции. Когато увеличим настроението си, можем да преминем към следващата стъпка. : Ако си в лошо настроение и се опитваш да се свържеш, вероятно ще се свържеш с някой отрицателен дух. Също така се въздържай от пиене на алкохолни напитки, защото демоничните сили са привлечени от депресивното настроение на опияните. Използването на кристали е важно, когато се учим как да общуваме с мъртвите, защото те носят подкрепящи енергии. Те ви отварят възможности, които укрепват вашата интуиция. Интуицията ви е задължителен инструмент, защото ви помага да дешифрирате мотивациите от духовния свят. Всеки от нас има енергийни центрове, наречени чакри, седем да сме точни. Най-важните от тези седем са коренната чакра (разположена в корема, представляваща червено въртящо се колело), свещената чакра (в средата на корема, оранжевото въртящо се колело) и чакрата на слънчевия сплит (жълто въртящо се колело, разположено в горната част на корема) , И трите чакри трябва да бъдат отворени и въртящи се, активирани при приемане на „входящите сигнали“. Наистина много приличат на антени. Не забравяйте, че трябва не просто да визуализирате това веднъж, но и да запазите това изображение на чакрите в главата си, когато „рисувате“ тази комуникацията навътре в себе си. Трябва да се предпазите, преди да научите как да общувате с мъртвите. Има всякакви видове духове в духовното измерение. Вашето „отваряне“ дава на всеки от тези духове достъп до жизненоважна част от вашето същество. Така че, преди да отидете по-нататък, трябва да се „покриете“. Става въпрос за визуализиране на бялата светлина: не само, че можете да използвате материални обекти, напоени с положителна енергия, а също и ангелски сили, които да ви пазят. Ако сте духовни, първо може да се обърнете към вашия Бог да ви предостави защита. : Никога не се опитвайте да отворите чакрите си, освен ако не сте подготвени с правилната защита. Уверете се, че сте толкова образовани в защитата, колкото и в контактите. Дисбалансът може да означава големи проблеми. Никога не влизайте в другия свят, без да знаете със 100% сигурност с кого искате да говорите. Ако искате да говорите с починал близък, уверете се, че това конкретно намерение е циментирано в съзнанието ви. За да направите по-силен контакт, опитайте да гледате снимката на този човек, направо в очите. Очите се смятат за портал на душата и това може да се окаже успешен начин да се свържете. Можете също да използвате предмети, които някога са принадлежали на починалия, като дрехи или бижута. Същността на мъртвите остава върху тези предмети – понятие, наречено психометрия, и само тези неща могат да създадат връзка с любимия ви. : Трябва да сте напълно сигурни, че предметът принадлежи на човека, с когото искате да говорите. Ако не, може да се свържете с някой друг и всичко да се обърка. Също така опитайте да си спомните историята, свързана с предмета. Някои бижута или дрехи например може да са принадлежали на повече от един човек. Това може да доведе до усложнения, когато призовете неправилното лице. Когато духовният контакт навлезе във вашето пространство, трябва незабавно да се опитате да изчистите ума си. Това позволява всички съобщения да бъдат отпечатани и позволява на починалия да се чувства удобно и поканен. След това духовете могат да оставят съобщения по следните четири начина: 1. Вашият починал любим човек първо ще изпрати чувства. Ако са починали внезапно, може да решат да предадат, че са в мир с това, което им се е случило. Можете да отговорите, като плачете или дори се радвате. 2. В този момент вашият мозък ще започне да записва информацията. Вашите починали близки ще започнат да изпращат информация в думи и изречения, дори фрагменти. Най-трудната част от тази стъпка е да разберете дали информацията наистина идва от субекта или е част от вашето собствено мислене. 3. Духовете също могат да изпращат изображения. Тези изображения могат да бъдат от всякакво естество и да идват по различни причини. Може би вашият любим човек иска да направи конкретно впечатление или може да има важно послание. Каквато и да е причината, обърнете специално внимание на съдържанието на тези изображения. 4. Вашият любим човек може и директно да ви говори. Думите, ще са ясно изговорени и точно в ухото ви, освен ако не използвате някакъв носител за получаване на тези съобщения. Това ще има голямо влияние върху вашия контакт. ВНИМАВАЙТЕ, когато се научите да общувате с мъртвите, защото не всеки може да стане опитен медиум. Да, това е интересно и да, може да е облекчение за вашата болка, но достигането до него може да отвори врати, които не винаги са лесни за затваряне. Не забравяйте, че наистина не сме запознати с отвъдното, освен ако не сме видели лично другата страна.", "date": "2017.06.17", "title": "ВСЕКИ ГО МОЖЕ! Ето основните пет правила за общуване с мъртвите"}
{"url": "http://pik.bg/%D1%81%D1%82%D0%B0%D0%B2%D0%B0-%D1%81%D1%82%D1%80%D0%B0%D1%88%D0%BD%D0%BE-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%B4%D0%B2%D0%B5-%D0%BB%D0%B8%D0%BD%D0%B8%D0%B8-%D0%BD%D0%B0-%D0%BC%D0%B5%D1%82%D1%80%D0%BE%D1%82%D0%BE-%D0%B7%D0%B0%D1%80%D0%B0%D0%B4%D0%B8-%D0%BE%D0%BF%D0%BE%D0%B6%D0%B0%D1%80%D0%B5%D0%BD%D0%B8%D1%8F-%D0%BD%D0%B5%D0%B1%D0%BE%D1%81%D1%82%D1%8A%D1%80%D0%B3%D0%B0%D1%87-%D0%BC%D0%BE%D0%B6%D0%B5-%D0%B4-news667676.html", "text": "Две линии на метрото в Западен Лондон са частично затворени, съобщи \"Дейли Мейл\". Причината е решение на лондонския Метрополитен. Служителите се опасяват, че  опожареният \"Гренфел Тауър\" всеки момент може да рухне и това да застраши безопасността на пасажерите от подземната железница.", "date": "2017.06.17", "title": "СТАВА СТРАШНО! В Лондон затвориха две линии на метрото заради опожарения небостъргач-може да рухне всеки момент "}
{"url": "http://pik.bg/%D0%B3%D0%BB%D0%B0%D0%B2%D0%B5%D0%BD-%D0%BA%D0%BE%D0%BC%D0%B8%D1%81%D0%B0%D1%80-%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D1%89%D0%B5-%D1%81%D0%B5-%D0%B8%D0%B7%D0%B2%D1%8A%D1%80%D1%88%D0%B8-%D0%BE%D0%BF%D1%82%D0%B8%D0%BC%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%82%D0%B8%D0%B2%D0%BD%D0%B8%D1%82%D0%B5-%D0%BF%D1%80%D0%BE%D1%86%D0%B5%D1%81%D0%B8-%D0%B2-%D0%BA%D0%B0%D1%82-news667661.html", "text": "Ще се извърши оптимизация на административните процеси в КАТ. Това каза на брифинг главният секретар на МВР главен комисар Младен Маринов . „Като модел за работа сме взели столичния КАТ, тъй като там, по разбираеми причини, е най-голям оборотът и е най-голямо затруднението за гражданите, при извършването на административните услуги“, посочи Маринов. По думите му идеята е и външни за администрацията на КАТ хора да огледат процеса и да дадат предписания кое може да се оптимизира, кои изисквания към гражданите могат да се извършват от служителите на КАТ, без гражданите да се ангажират да обикалят по други институции, как могат да отпаднат определени административни тежести, свързани с регистрация и пререгистрация на автомобили, заплащане на глоби. „Един от основните проблеми е наличието на ПОС терминали, които да изключат плащане на такси в банките, които са в допълнителна финансова тежест за гражданите“, каза главният секретар на МВР. Според него вече има визия как трябва да изглежда столичният КАТ, а тази схема на работа ще бъде пренесена и в абсолютно всички отдели „Пътна полиция“ по страната. „Задачата наистина е приоритетна, тъй като смятаме че освен това, което постигаме като противодействие на престъпността, не по-малко важно е гражданите, които търсят административни услуги или са длъжни да плащат глоби, да бъдат максимално освободени от административна тежест, която не е необходима“, коментира старши комисар Маринов.", "date": "2017.06.17", "title": "Главен комисар Младен Маринов: Ще се извърши оптимизация на административните процеси в КАТ"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BD%D0%B0-%D0%BC%D0%BE%D1%80%D0%B5%D1%82%D0%BE-%D0%BF%D0%BE%D0%B4%D0%B8%D0%B2%D1%8F%D0%BB-%D1%81%D0%BB%D0%B5%D0%B4-%D0%BC%D0%BD%D0%BE%D0%B3%D0%BE-%D0%B0%D0%BB%D0%BA%D0%BE%D1%85%D0%BE%D0%BB-%D1%80%D1%83%D1%81%D0%BD%D0%B0%D0%BA-%D1%81%D0%B5-%D0%B7%D0%B0%D0%BA%D0%BB%D1%8E%D1%87%D0%B8-%D0%B2-%D1%82%D0%BE%D0%B0%D0%BB%D0%B5%D1%82%D0%BD%D0%B0%D1%82%D0%B0-%D0%B8-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%B8%D0%B7%D0%BB%D0%B5-news667672.html", "text": "Подивял руснак вдигна на главата си хотел в Созопол, обижда полицаи, а след това и уринира в помещението за задържане. Чужденецът от Санкт Петербург бил отседнал в хотел на ул. Одеса” в морския град. След употреба на алкохол и във видимо нетрезво състояние, той започнал да сипе ругатни, закани за саморазправа срещу жена, съобщи „Бургас ИНФО”. След като очевидци се обадили на тел. 112 за поведението му, на място пристигнали екипи на полицията. Това обаче не укротило руснака, който излял куп думи и изрази като „глупак” и „много сте смешни” срещу полицейските служители. При задържането му в Районното управление-Созопол продължил с буйното си поведение, като е заявил, че желае да ползва тоалетна. След като му е било предоставено това право, той се е затворил вътре и е крещял и блъскал, принуждавайки служителите да изкъртят вратата от пантите, за да го изкарат от там. По-късно, след като е бил затворен в помещението за задържане, е уринирал демонстративно вътре на пода, без да е искал да използва тоалетната. Чужденецът работи в строителна фирма и е с висше образование. За отношението си към българските полицаи му е наложена глоба от 500 лева по Указа за борба с дребното хулиганство.", "date": "2017.06.17", "title": "ЕКШЪН НА МОРЕТО: Подивял след много алкохол руснак се заключи в тоалетната и отказа да излезе"}
{"url": "http://pik.bg/%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B8%D1%87%D0%BD%D0%BE-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B5-%D0%BD%D0%B0-%D0%B3%D0%BA%D0%BF%D0%BF-%D0%BA%D1%83%D0%BB%D0%B0%D1%82%D0%B0-news667658.html", "text": "От ГД „Гранична полиция“ информират за забавяне на пропускателния режим на ГКПП на българо-гръцката граница. Причината е извършван от гръцките гранични и митнически власти 100-процентов контрол на всички влизащи моторни превозни средства. На този етап на ГКПП – Кулата има образувала се около 2 км колона от изчакващи. Леки натрупвания от превозни средства има и на останалите гранични пунктове с Гърция.", "date": "2017.06.17", "title": "Километрично задръстване на ГКПП \"Кулата\""}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D0%B8%D1%82%D0%B5-%D0%BD%D0%B0-%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D0%B8-%D1%84%D1%80%D0%B0%D0%BD%D1%86%D0%B8%D1%8F-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%B5%D0%B2%D1%80%D0%BE%D0%BF%D0%B0-%D0%BA%D0%BE%D1%8F%D1%82%D0%BE-%D0%B4%D0%BE%D1%81%D1%82%D0%B0%D0%B2%D1%8F-%D1%82%D0%B2%D1%8A%D1%80%D0%B4%D0%B8-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-news667603.html", "text": "DutchNews, цитиран от \"Фокус\". „Заедно с Рюте ние видяхме доколко хората се съмняват в Европа. Време е да си възвърнем доверието и да направим Европа отново“, заяви на свой ред Макрон. Холандският министър-председател Марк Рюте проведе среща с президента на Франция Еманюел Макрон в петък в Елисейския дворец. Двамата обсъдиха европейското сътрудничество, както и социалната и икономическата политика, пише След срещата двамата заявиха, че е време за „Европа, която доставя твърди резултати и защитава гражданите си“. „Ние се разбрахме, че добро сътрудничество, е необходимо за постигането на това“, заяви Рюте.", "date": "2017.06.17", "title": "Премиерите на Холандия и Франция договориха \"Европа, която доставя твърди резултати\""}
{"url": "http://pik.bg/%D1%87%D1%83%D0%B4%D0%BE-%D0%BD%D0%BB%D0%BE-%D1%81%D0%B5-%D0%BF%D0%BE%D1%8F%D0%B2%D0%B8%D0%BB%D0%BE-%D0%BF%D1%80%D0%B5%D0%B4-%D0%B4%D0%B8%D0%B0%D0%BD%D0%B0-%D0%B4%D0%B0%D1%84%D0%BE%D0%B2%D0%B0-%D1%81%D0%BD%D0%B8%D0%BC%D0%B0%D0%BB%D0%B0-%D0%B3%D0%BE-%D0%B5%D1%82%D0%BE-%D1%84%D0%BE%D1%82%D0%BE%D1%81%D0%B0-news667627.html", "text": "Диана Дафова видяла извънземно. Певицата, която е втората българка след Валя Балканска с песен в Космоса, дори успя да заснеме този феномен. Това се случило съвсем случайно на една екскурзия до Швеция. Една от най-големите забележителности там бил паметникът на Густав III. Той се намира в самия център на Стокхолм, близо до президентството и парламента. Докато се разхождала около скулптурата, Дафова неочаквано видяла силуета на червен мъж, който се носел в небето. Певицата била удивена и веднага заснела странното явление. Тя е категорична, че безтелесната фигура, която е видяла, е на извънземно същество, съобщава столичен вестник. \"Приятели, разгледайте внимателно тази снимка, направена лично от мен в Швеция. Няма ефекти, гарантирам\", обясни изпълнителката под фотоса, който пусна в профила си. \"Винаги съм вярвала в съществуването на извънземен разум. Не е далеч срещата ни с подобни същества\", каза от своя страна Дафова. Тя обясни и че от години се е убедила, че има хора, по-сензитивни от останалите, които \"виждат\" в бъдещето, дори се е срещала с тях. \"Когато бях на 16 години, една гъркиня ми беше предрекла няколко неща, които досега се случиха. Едно от тях беше, че мъжът, с когото ще прекарам по-голямата част от живота си, ще бъде чужденец, по-възрастен от мен и името му ще започва с буквата \"М\". Със съпруга ми Майкъл се срещнахме много по-късно. Вярвам, че основни неща в съдбата на човека са предопределени. На Майкъл преди много години един индиец от Шри Ланка му предрича, че ще живее с жена от Източна Европа и ще прекарва голяма част от живота си там. Тези предсказания са направени преди десетки години и ето, след това се случват. Съпругът ми е англичанин, роден в Индия, той е трето поколение от английските колонизатори. Първите 16 години от живота си прекарал там и е учил в Конвента на Майка Тереза. Тя лично му е била учителка. И двамата много обичаме Изтока\", категорична е Диана.", "date": "2017.06.17", "title": "ЧУДО! НЛО се появило пред Диана Дафова, снимала  го (ЕТО ФОТОСА)"}
{"url": "http://pik.bg/%D0%B8%D1%80%D0%B0%D0%BA%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B5-%D0%BE%D1%81%D0%B2%D0%BE%D0%B1%D0%BE%D0%B4%D0%B8%D0%BB%D0%B0-%D0%BE%D1%82-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BA%D0%BE%D0%BD%D1%82%D1%80%D0%BE%D0%BB%D0%B5%D0%BD-%D0%BF%D1%83%D0%BD%D0%BA%D1%82-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81%D1%8A%D1%81-%D1%81%D0%B8%D1%80%D0%B8%D1%8F-news667631.html", "text": "РИА Новости, цитирана от \"Фокус\". Иракските гранични войници са освободили от „Ислямска държава“ контролно-пропускателен пункт „Ал Уалид“ на границата със Сирия, предаде „Командването на гранични войски започна мащабна операция под наименованието „Нова зора“ за освобождаване на района на пограничната линия западно от региона по три направления. Операцията доведе до освобождаване на прехода „Ал Уалид“ а също така на останалата погранична линия между границите на Сирия, Ирак и Йордания“, пише в комюнике на иракските въоръжени сили. По-рано и сирийските въоръжени сили съобщиха, че са поели контрол от своята страна на границата във въпросния район.", "date": "2017.06.17", "title": "Иракската армия е освободила от \"Ислямска държава\" контролен пункт на границата със Сирия"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D0%BF%D1%83%D1%81%D0%BD%D0%B0-%D0%B1%D0%B0%D1%80%D0%B8%D0%B5%D1%80%D0%B0%D1%82%D0%B0-%D0%B8-%D0%B2%D1%8A%D0%B2%D0%B5%D0%B4%D0%B5-100-%D0%BA%D0%BE%D0%BD%D1%82%D1%80%D0%BE%D0%BB-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-news667677.html", "text": "От тази сутрин гръцките власти, специално граничните власти, на Република Гърция, са въвели стопроцентов граничен контрол, което означава, че се извършва стопроцентова проверка на лицата, моторните превозни средства и товара на тези превозни средства, които преминават българо-гръцката граница в посока Гърция. Това каза главният секретар на МВР старши комисар Младен Маринов, цитиран от „Фокус”. „Въвеждането на такъв контрол моментално създава опашки, които са на наша територия. Направен е бърз контакт с гръцките власти, предприети са съответните мерки“, посочи Младенов. „В момента са спрени ТИР-овете, за да могат да се пропуснат леките автомобили. Работи се на 5 ленти за пропускане. Допълнително е назначен още един пост от гръцките власти“, допълни главният секретар на МВР. Съобщава се и за проверки на български автомобили, за да се открие контрабандно гориво. Вече има сигнали за задържани двама нашенци, опитали да внесат в Гърция дизел, като за това са им наложени солени глоби. Българите са на 79 и 57 години, возили са 130 литра дизел и 26 литра бензин. Автомобилите им са конфискувани, съобщи  „Български новини”.", "date": "2017.06.17", "title": "Гърция пусна бариерата и въведе 100%  контрол по границата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%BB%D0%B5%D0%B4-%D0%B2%D1%80%D0%B0%D0%BD%D1%87%D0%B0-%D0%B8-%D0%BF%D0%B5%D0%BB%D0%BE%D0%BF%D0%BE%D0%BD%D0%B5%D1%81-%D1%81%D0%B5-%D1%80%D0%B0%D0%B7%D1%82%D1%80%D0%B5%D1%81%D0%B5---48-%D0%BF%D0%BE-%D1%80%D0%B8%D1%85%D1%82%D0%B5%D1%80-news667694.html", "text": "Земетресение с магнитуд 4,8 по скалата на Рихтер е разлюляло гръцкия полуостров Пелопонес, съобщи \"Грик Репортер\" . Епицентърът на трусовете е бил на 68 км дълбочина край село Сикия. Миналия понеделник един човек загина след земетресение с магнитуд 6,1, което беше регистрирано край бреговете на островите Лесбос и Хиос.", "date": "2017.06.17", "title": "ИЗВЪНРЕДНО! След Вранча, и Пелопонес се разтресе - 4,8 по Рихтер "}
{"url": "http://pik.bg/%D0%BC%D0%B0%D0%BA%D0%B4%D0%BE%D0%BD%D0%B0%D0%BB%D0%B4%D1%81-%D0%B2%D0%B5%D1%87%D0%B5-%D0%BD%D0%B5-%D0%B8%D1%81%D0%BA%D0%B0-%D0%B4%D0%B0-%D0%B5-%D1%81%D0%BF%D0%BE%D0%BD%D1%81%D0%BE%D1%80-%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B8%D1%82%D0%B5-%D0%B8%D0%B3%D1%80%D0%B8-news667681.html", "text": "Компанията „Макдоналдс“ прекратява 41-годишния си договор за спонсориране на Олимпийските игри три години предсрочно, съобщи Ройтерс Споразумението трябваше до продължи до летните Олимпийски игри в Токио през 2020 година. Веригата за бързо хранене се опитва да намали разходите си, за да подобри качеството на храната, обслужването в закусвалните и онлайн обслужването си, за да си възвърне клиентите. „Ние преосмисляме аспектите от бизнеса си и взехме това решение по отношение на сътрудничеството си с МОК, за да се фокусираме върху различни приоритети“, заяви главният глобален маркетингов директор на „Макдоналдс“ Силвия Ланядо. Компанията е спонсор на Олимпийските игри от 1976 г. насам.", "date": "2017.06.17", "title": "\"Макдоналдс\" вече не иска да е спонсор на Олимпийските игри "}
