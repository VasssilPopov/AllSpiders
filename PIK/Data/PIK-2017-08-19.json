{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-e-%D0%BD%D0%B0-%D0%BF%D0%B5%D1%82%D1%80%D0%BE%D0%B2%D0%B0-%D0%BD%D0%B8%D0%B2%D0%B0-%D0%BD%D0%B0%D0%B4-10-%D1%85%D0%B8%D0%BB-%D0%B4%D1%83%D1%88%D0%B8-%D0%BF%D0%BE%D1%87%D0%B8%D1%82%D0%B0%D1%82-%D0%B3%D0%B5%D1%80%D0%BE%D0%B8%D1%82%D0%B5-%D0%BE%D1%82-%D0%B8%D0%BB%D0%B8%D0%BD%D0%B4%D0%B5%D0%BD%D1%81%D0%BA%D0%BE-%D0%BF%D1%80-news684347.html", "text": "Над 10 хил.българи в момента са в историческата местност Петрова нива, където се провежда възпоменателния събор, с който се почитат героите от Илинденско-преображенското въстание, съобщава Флагман.бг. Преди минути пристигна президентът Румен Радев, който е придружаван от първата дама Десислава Радева. Радев бе посрещнат от кмета на Малко Търново Илиян Янчев, организатор на събора. Сред гостите са областният управител на Бургас Вълчо Чолаков, депутатите от ГЕРБ - Ивелина Василева и Диана Саватева, Валентин Касабов от Обединените патриоти, народните избраници от БСП Димитър Стоянов, Тодор Байчев, Красимир Янков, общинският лидер на социалистите в Бургас Живко Господинов, областният Стойко Танков и много други. На Петрова нива са десетки фолклорни състави от цялата страна, които участват в богатата програма, с която ще се отбележи 114-ата годишнина от избухването на Илинденско-Преображенското въстание.", "date": "2017.08.19", "title": "Президентът Румен Радев e на Петрова нива, над 10 хил. души почитат героите от Илинденско-Преображенското въстание"}
{"url": "http://pik.bg/%D0%B6%D0%B8%D0%B2%D0%BE%D1%82%D1%8A%D1%82-%D0%BD%D0%B0-%D0%BF%D1%80%D0%B8%D0%BD%D1%86%D0%B5%D1%81%D0%B0-%D0%B4%D0%B0%D1%8F%D0%BD%D0%B0-%D0%B2-10-%D0%B2%D0%B0%D0%B6%D0%BD%D0%B8-%D0%B4%D0%B0%D1%82%D0%B8-news684301.html", "text": "Във връзка с 20-годишнината от преждевременната смърт на принцеса Даяна в автомобилна катастрофа в Париж, агенция Франс прес посочва десетте най-важни дати в живота ѝ. 1 юли 1961 г. - Даяна Спенсър се ражда в Сандрингам, Източна Англия 29 юли 1981 г. - омъжва се за британския престолонаследник принц Чарлз 21 юни 1982 г. - ражда Уилям, втори по ред за наследяване на британската корона 15 септември 1984 г. - ражда втория си син Хари 10 април 1987 г. - ръкува се с болен от СПИН и снимката обикаля света, защото по това време подобни хора са изолирани от обществото 9 декември 1992 г. - разделя се с принц Чарлз. Няколко месеца преди това Андрю Мортън разкрива в нашумялата биографична книга \"Даяна, нейната истинска история\" подробности за неуспеха на брака й, булимичните й кризи и опитите й за самоубийство 20 ноември 1995 г. - в интервю за Би Би Си тя признава изневерите си, разказва и за тези на принц Чарлз и поставя под съмнение способността му да бъде добър крал 28 август 1996 г. - развежда се с принц Чарлз 25 юни 1997 г. - дава свои рокли за продажба на търг, за да подкрепи борбата срещу рака и срещу СПИН - две много скъпи за нея каузи. Продажбата носи 5,7 милиона щатски долара. 31 август 1997 г. - умира в автомобилна катастрофа в Париж заедно с приятеля си Доди ал Файед.", "date": "2017.08.19", "title": "Животът на принцеса Даяна в 10 важни дати"}
{"url": "http://pik.bg/%D1%81%D0%B5%D0%BA%D1%81%D0%B0%D0%BF%D0%B8%D0%BB-%D0%BF%D0%BE-%D0%BD%D0%B0%D1%81%D0%BB%D0%B5%D0%B4%D1%81%D1%82%D0%B2%D0%BE-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%BC%D0%B8%D1%80%D0%B0-%D0%B4%D0%BE%D0%B1%D1%80%D0%B5%D0%B2%D0%B0-%D1%8F-%D0%B7%D0%B0%D0%B4%D0%BC%D0%B8%D0%BD%D0%B0-%D0%BF%D0%BE-%D0%BA%D1%80%D0%B0%D1%81%D0%BE%D1%82%D0%B0-%D1%81%D0%BD%D0%B8%D0%BC%D0%BA%D0%B0-news684273.html", "text": "Мира Добрева се похвали каква красавица е станала дъщеря. Звездата на БНТ може да се опитва да прикрие белезите на времето, но няма как да скрие колко голяма вече е дъщеря й. Красивата Лора, според мнозина, е копие на известната си майка. А според други, вече я е била по точки и я засенчва с красота. Неоспорим факт е, че двете по-скоро приличат на сестри, отколкото на майка и дъщеря. Мира Добрева принципно рядко си позволява да споделя лични фотоси и предпочита да пази любимите си хора и моменти от хорското любопитство. Но с такава щерка как да не се похвалиш, твърди столичен вестник. \"Детето ми знае, че куклите са само по магазините и трябва много четене и много работа, за да добие красота отвъд видимата за очите\", споделя журналистката от личен опит.", "date": "2017.08.19", "title": "СЕКСАПИЛ ПО НАСЛЕДСТВО! Щерката на Мира Добрева я задмина по красота (СНИМКА)"}
{"url": "http://pik.bg/%D1%80%D0%BE%D0%B4%D0%B5%D0%BD-%D1%82%D0%B5%D0%BD%D0%B8%D1%81-%D1%82%D0%B0%D0%BB%D0%B0%D0%BD%D1%82-%D1%81%D1%8A%D1%81-%D0%B7%D0%B0%D0%B3%D1%83%D0%B1%D0%B0-%D0%B2%D1%8A%D0%B2-%D1%84%D0%B8%D0%BD%D0%B0%D0%BB-news684320.html", "text": "Българският тенисист Александър Лазов не съумя да спечели турнира в Колон-Белрив (Швейцария) с награден фонд 15 хиляди долара. Във финала поставеният под номер 1 Лазов загуби с 2:6, 0:6 от втория в схемата Филип Хорански от Словакия. Срещата продължи само 69 минути, а 27-годишният Александър Лазов така и не успя да затрудни 426-ия в света Хорански. С класирането си за финала в турнира Александър си осигури 10 точки за ранглистата на АТР.", "date": "2017.08.19", "title": "Роден тенис талант със загуба във финал"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B4%D0%B8%D0%B3%D0%B0%D1%82-%D1%87%D0%B0%D1%81%D1%82%D0%BD%D0%B0-%D0%B4%D0%B6%D0%B0%D0%BC%D0%B8%D1%8F-%D0%B2-%D1%81%D0%BE%D1%84%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%8F%D1%82-%D0%BE%D1%82-%D0%B4%D0%B0%D0%BD%D1%81-%D0%BA%D0%B5%D0%BC%D0%B8%D0%BB-%D1%80%D0%B0%D0%BC%D0%B0%D0%B4%D0%B0%D0%BD-%D0%B3%D0%BE%D1%82%D0%BE%D0%B2-%D0%B4%D0%B0-%D0%BA%D1%83%D0%BF%D0%B8-%D0%B1-news683730.html", "text": "Бивш кандидат за президент иска да построи нова частна джамия в София. Планът за модерен мюсюлмански храм е на Кемил Рамадан. Той твърди, че има \"уникален спонсор, който ще даде около 50-60 милиона за модерна хубава джамия\". По думите му, инвеститорът е шейх от Абу Даби. Харесаният от Рамадан терен е този на бившите царски конюшни на ъгъла на булевардите \"Дондуков\" и \"Васил Левски\" в столицата. Мъжът от Пазарджик се кандидатира за държавен глава на изборите миналата есен. В по-скорошен случай общественото внимание беше насочено към него, след като ДАНС го арестува заради заплашителни есемеси към лидера на БСП Корнелия Нинова. Рамадан е внесъл искане в Столична община за отстъпване на терен, на който да се построи нова джамия. Идеята се приветства от мюсюлманите в София, тъй като централния храм \"Баня баши\" се препълва по време на по-посетените молитви и на част от вярващите се налага да упражняват свещените ритуали на тротоара на бул. \"Мария Луиза\". „Централната софийска джамия е крайно недостатъчна за всички, които искат да извършат своята молитва”, коментира пред Нова телевизия Мустафа Избищали, районен мюфтия на София. От мюфтийството обаче са на мнение, че Рамадан е трябвало да задвижи идеята си през тях. „Най-добре тези неща да бъдат канализирани чрез Мюсюлманско изповедание чрез диалог със Столичната община. Всяко друго нещо буди конспирации и съмнения”, коментира Избищали. От години насам от мюфтийството искат да направят нова джамия в кв. \"Малинова долина\", който на практика е в покрайнините на столицата.", "date": "2017.08.19", "title": "ИЗВЪНРЕДНО! Вдигат частна джамия в София! Арестуваният от ДАНС Кемил Рамадан готов да купи бившите царски конюшни с пари от Абу Даби"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B2-%D0%BA%D0%BE%D1%82%D0%B5%D0%BB%D1%81%D0%BA%D0%BE-%D0%B2%D0%B0%D0%B6%D0%BD%D0%BE-%D0%B5-%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%8F%D1%82-%D0%BA%D0%BC%D0%B5%D1%82-%D1%80%D0%B5%D0%B0%D0%BB%D0%BD%D0%BE-%D0%B4%D0%B0-%D1%80%D0%B5%D1%88%D0%B0%D0%B2%D0%B0-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D0%BD%D0%B0-%D1%85%D0%BE%D1%80%D0%B0%D1%82%D0%B0-news684354.html", "text": "Много е важно общинският кмет да може реално да решава проблемите в по – голямата част на населените места в общината, да бъде активен и енергичен, и преди всичко да бъде човек. Затова се радвам, че именно Коста Каранашев е кмет на община Котел. Той не дели хората на наши и ваши, а прави политики, които достигат до хората. Когато има такива кметове на населени места и има стабилно управление, могат да се заделят необходимите финансови средства, и да се подпомага Общината. Това заяви при посещението си днес в котленското село Ябланово заместник – председателят на ГЕРБ и председател на парламентарната група на партията Цветан Цветанов. Той бе категоричен, че срещата с жителите на Ябланово не е предизборна, а задължителна за всички политици, за да научат какви са проблемите и неволите на хората. Той ги увери, че страната е стабилна, а безработицата намалява. „Не трябва да се отказваме от целта, която си поставяме, а именно по – добрите условия на живот на хората, независимо къде се намират. Искам да благодаря на всички за спечелването на парламентарните избори преди няколко месеца. Безработицата намалява и се откриват нови работни работни места по Оперативните програми. Днес сме в Ябланово, защото срещите с хората не трябва да са само преди изборите, а ежедневно. Политиките, които се правят в София, трябва да достигат до всяко населено място в страната. Държавата ще се старае да бъде стабилна и във външно политически план Бойко Борисов да бъде истински лидер в региона, в който се намира нашата държава. Децата на България се нуждаят от добри политики, които да достигат до хората, за да съхраним тази духовност, която вие и вашите деди предавате ежедневно. Днешното ми идване тук, не е предизборно, а за да изразя своето уважение към вас и заедно да градим всяко населено място“, заяви още Цветанов. Кметът на Котел Коста Каранашев благодари на Цветан Цветанов и заяви, че традиционно от създаването на ГЕРБ, заместник – председателят на партията е един от най – големите приятели на община Котел и благодарение на него са извършени дейностите, които са били неотложни за региона . „Работи се много в Ябланово, в Соколарци, Тича, Филаретово и други села от общината. Ежедневно ги информирам за всичко, което се случва в нашия регион и за нещата, от които имаме нужда. Ябланово е много голямо село и дълги години за него не е работено, но в момента развиваме всичко градивно, защото и Община Котел вече не е в това плачевно състояние, в което беше. Мисля, че всички усещат това“, заяви кметът Коста Каранашев. Той заяви, че има проблеми с инфраструктурата в горната част на село Ябланово, но заради скъпото строителство на пътища и улици ежегодно ще се изграждат по две улици, нещо, което до сега не е правено. „Надявам се, че с помощта на правителството, на г-н Цветанов и г-н Борисов, ще решим още важни проблеми на селото, както го правим и до сега. Вече асфалтирахме най - дългата улица в селото, която е 1,5 км. В горната махала вече нямат проблем с водоснабдяването, което бе изградено със средства от субсидията на партия ГЕРБ“, каза още Каранашев. След Ябланово Цветанов и Каранашев направиха оглед на новия път Филаретово-Топузово-Соколарци, който е на стойност 1 500 000 лв. „Средствата за ремонт на пътната инфраструктура бяха обещани от министър-председателят Бойко Борисов по време на събора „Герлово пее и танцува\" в село Ябланово през 2016 година. Радвам се, че благодарение на политиката на ГЕРБ успяваме да помогнем на този регион. С изграждането на новия пътен участък министър-председателят спази даденото обещание към кметовете на селата Ябланово и Филаретово да имат нов път“, заяви Цветанов. Кметът Коста Каранашев припомни, че община Котел е на първо място в страната по проекта „Топъл обяд“ спрямо броя на населението. 2 200 човека от 20 000 души население или 11% на общината получават топла храна. Проектът трябва да приключи до 2019 година. „Трябва да работим така и да водим такива политики, че да върнем хората от чужбина по родните им места. Ще продължим да работим така, че държавата да стане още по – стабилна и спокойна. Ще продължим да се срещаме ежедневно с хората, а не само в предизборна кампания, за да научаваме болката и проблемите им“, каза още Цветан Цветанов. Кметовете на селата Ябланово и Соколарци, както и на останалите населени места от община Котел благодариха за отношението и добрата съвместна работа на ПП ГЕРБ, ръководството на партията, депутата и областен председател Десислава Танева, както и на кмета на община Котел Коста Каранашев. На визитата в котленските села присъства и областният управител на Сливен Чавдар Божурски.", "date": "2017.08.19", "title": "Цветан Цветанов в Котелско: Важно е общинският кмет реално да решава проблемите на хората"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D0%BF%D0%BE%D0%B6%D0%B0%D1%80%D0%B8-%D0%B2-9-%D0%BE%D0%B1%D0%BB%D0%B0%D1%81%D1%82%D0%B8-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news684333.html", "text": "Екстремален e индексът за пожароопасност в 9 области на страната за 20 август. Това сочи справка на сайта на Националния институт по метеорология и хидрология (НИМХ) към Българската академия на науките (БАН). Най-високата степен на опасност от пожари е в сила за областите: Враца, Плевен, Ловеч, Благоевград, Бургас, Ямбол, Хасково, Сливен и Стара Загора. Там е възможно възникването на бързо разпространяващи се, много силни и трудни за овладяване пожари с въвличане на дървесните корони.", "date": "2017.08.19", "title": "ВНИМАНИЕ! Опасност от пожари в 9 области в страната"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BD%D0%B0-%D0%BF%D0%B5%D1%82%D1%80%D0%BE%D0%B2%D0%B0-%D0%BD%D0%B8%D0%B2%D0%B0-%D0%B2%D0%B4%D1%8A%D1%85%D0%BD%D0%BE%D0%B2%D0%B5%D0%BD%D0%B8-%D0%BE%D1%82-%D0%B7%D0%B0%D0%B2%D0%B5%D1%82%D0%B8%D1%82%D0%B5-%D0%BD%D0%B0-%D0%B1%D0%BE%D1%82%D0%B5%D0%B2-%D0%B8-%D0%BB%D0%B5%D0%B2%D1%81%D0%BA%D0%B8-%D1%82%D1%80%D0%B0%D0%BA%D0%B8%D0%B9%D1%86%D0%B8--news684360.html", "text": "Тук, на историческата Петрова нива, по-силно от където и да е, усещаме несломимия дух на гордите Преображенци. На онези юнаци, дръзнали без външна помощ да изправят глава в отчаяна, но достойна битка за справедливост. Това заяви президентът Румен Радев, който участва във възпоменателната церемония по повод 114 години от избухването на Илинденско-Преображенското въстание на Петрова нива, в Странджанско, съобщиха от прессекретариата на държавния глава. Отбелязването на годишнината от Илинденско-Преображенското въстание се провежда под патронажа на българския държавен глава. В изказването си президентът подчерта, че 1903-а остава в нашата история като героична и кървава година и днес всички свеждаме глави с благодарност и почит към „българските спартанци“, които поеха пътя към своята гибел и към вечната слава. „Вдъхновени от делото и заветите на Левски, от саможертвата на Ботев, на всички, които преди тях положиха живота си на олтара на България, тракийци не се поколебаха да въстанат заедно със своите братя българи от Македония“, заяви Румен Радев. Държавният глава посочи също така, че на това „тракийско Оборище“ сме длъжни да си припомним за дните на борба, за правото ни да живеем като един народ в общо, свободно и независимо Отечество. Наред със спомена за самоотвержените битки, е жив и споменът за преселението на тракийците, поели в търсене на спасение и подслон след зверското потушаване на въстанието, посочи още президентът и добави, че в пепелищата са изгорели хиляди домове и съдби. „Българските политици не бива да забравят това драматично преселение“, призова държавният глава и подчерта, че този трагичен епизод е урок за цената на свободата и нуждата тя ревностно да се отстоява. Румен Радев добави, че сме длъжни да бдим над земята и суверенитета си, да пазим паметта за жертвите, да помним хилядите изоставени домове и имоти и да продължим да отстояваме правата си. „Благодаря на всички горди наследници на тракийци, които пазят грижливо паметта за своите деди и я предават на идващите поколения. Само народ, който помни своето минало, е готов за бъдещето“, подчерта още в изказването си президентът Румен Радев. Във възпоменателната церемония участваха областният управител на Бургас Вълчо Чолаков, кметът на Община Малко Търново Илиян Янчев, председателят на Съюза на тракийските дружества в България Красимир Премянов и хиляди граждани.", "date": "2017.08.19", "title": "Президентът Румен Радев на Петрова нива: Вдъхновени от заветите на Ботев и Левски тракийци не се поколебаха да въстанат"}
{"url": "http://pik.bg/%D0%B1%D1%8F%D0%BB%D0%B0-%D0%BE%D0%B1%D1%8F%D0%B2%D0%B8-%D0%B4%D0%B2%D0%B0-%D0%B4%D0%BD%D0%B8-%D1%82%D1%80%D0%B0%D1%83%D1%80-%D0%B7%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80-news684353.html", "text": "Община Бяла обяви днес и утре за дни на траур заради инцидента, при който загина пожарникар, информира БГНЕС. Припомняме, младши инспектор Николай Елефтеров Николаев почина в болницата в Русе, след като падна от третия етаж на горяща къща. При извършването на пожарогасителните действия Николаев осигурявал пожарогасителната линия на височина 7 - 8 метра от основата на къщата, като е бил в най-високата й открита част спрямо терена. Тогава пожарникарят загубил устойчивост и паднал. При инцидента огнеборецът е получил травма на гръбначния стълб. Стана ясно и че друг пожарникар също е пострадал при гасенето на пожара в Бяла. Изпълнявайки служебните си задължения, пожарникарят е бил обгазен. Мъжът е бил транспортиран в болница, където състоянието му е било стабилизирано. Няма опасност за живота му.", "date": "2017.08.19", "title": "Бяла обяви два дни траур за загиналия пожарникар"}
{"url": "http://pik.bg/8-%D0%B7%D0%B2%D0%B5%D0%B7%D0%B4%D0%B5%D0%BD-%D1%81%D1%82%D0%B0%D1%80%D1%82-%D0%BD%D0%B0-%D0%BC%D0%B0%D0%BD-%D1%8E%D0%BD%D0%B0%D0%B9%D1%82%D0%B5%D0%B4-news684307.html", "text": "Манчестър Юнайтед записа втора поредна победа с резултат 4:0 във Висшата лига, което се случи за първи път от 110 г. насам. След като разпиляха вкъщи Уест Хем на старта, сега хората на Жозе Моуриньо разбиха и Суонзи, но като гости. Португалският им наставник пусна същия стартов състав, на който заложи и срещу „чуковете”, като дори повтори и първите си две смени от двубоя преди седмица. Освен това, тримата голмайстори от първия кръг се разписаха и сега във втория. Точни срещу лондончани бяха Пол Погба, Антони Марсиал и лятната покупка Ромелу Лукаку, вкарал два гола. Днес таранът се отчете с един, докато другият бе реализиран от бранителя Ерик Байли. Срещата на \"Либърти\" започна вихрено и първо домакините нацелиха гредата чрез Джордан Аю, а в десетата минута това стори и Фил Джоунс след удар с глава, макар да бе в положение на засада. Тя обаче не бе маркирана. След това темпото на игра спадна, тъй кат Суонзи се прибра в защита и разчиташе предимно на контраатаки, докато нападателите на гостите така и не съумяваха да излязат на добри позиции. В 36-ата минута до една такава стигна Маркъс Рашфорд, който се възползва от грешка на Алфи Моусън, но стреля право в тялото на Лукаш Фабиански. Малко преди почивката полският страж излезе неразчетено и се размина с топката, след което Хуан Мата я насочи към вратата, но не улучи целта. Натискът на Манчестър Юнайтед обаче продължи и в 45-ата минута логичното се случи. Тогава, след един корнер, Пол Погба стреля с глава и Фабиански се намеси, но само дотолкова, че да избие топката в гредата. След това тя тупна на голлинията, а връхлитащият Ерик Байли я вкара в мрежата и откри резултата точно преди почивката с дебютния си гол за \"червените дяволи\". След нея „лебедите” заиграха по-офанзивно и имаха две добри възможности за изравняване на резултата, но не се възползваха. Жозе Моуриньо отговори с двойна смяна и то същата, която извърши преди седмица срещу Уест Хем – вместо Хуан Мата и Рашфорд се появиха Маруан Фелайни и Антони Марсиал. Именно последният отне топката в 80-ата минута и тя стигна до Хенрик Мхитарян, който изведе Ромелу Лукаку на чиста позиция. Пристигналият от Евертън нападател хладнокръвно вкара топката в мрежата и реализира третия си гол за Юнайтед във Висшата лига, пише \"Новспорт\". Това съкруши домакините и само две минути по-късно Погба отне топката в центъра и подаде към Мхинтарян, който пък хитро му я върна и френският национал направи резултата класически с второто си попадение през кампанията. След още две минути дойде ред и на резервата Антони Марсиал да стори същото, разписвайки се с диагонален удар след пас на Погба – 4:0. Така Манчестър Юнайтед остана лидер в класирането на Висшата лига с пълен актив от точки след първите два кръга и голова разлика 8:0. В следващия кръг „червените дяволи” приемат Лестър, докато Суонзи е гост на Кристъл Палас.", "date": "2017.08.19", "title": "8-звезден старт на Ман Юнайтед!"}
{"url": "http://pik.bg/%D0%B1%D0%B5%D1%80%D0%BB%D0%B8%D0%BD-%D0%BD%D0%B0%D1%81%D1%82%D1%80%D1%8A%D1%85%D0%BD%D0%B0-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BC%D0%B5%D0%B6%D0%B4%D1%83-%D0%BD%D0%B5%D0%BE%D0%BD%D0%B0%D1%86%D0%B8%D1%81%D1%82%D0%B8-%D0%B8-%D0%B0%D0%BD%D1%82%D0%B8%D1%84%D0%B0%D1%88%D0%B8%D1%81%D1%82%D0%B8-%D0%B2-%D1%86%D0%B5%D0%BD%D1%82%D1%8A%D1%80%D0%B0-news684361.html", "text": "В Берлин избухнаха сблъсъци между неонацистки демонстранти и антифашисти, които бяха излезли на протест срещу тях, предава британският телевизионен канал ITV. Около 500 крайнодесни излязоха на митинг по повод на 30-тата годишнина от смъртта на националсоциалистическия политик и приближен на Хитлер Рудолф Хес. Групата планираше да върви до затвора Шпандау, където Хес умира през 1987-ма година. Маршът им не успя, тъй като бяха блокирани от около 1000 контрапротестиращи антифашисти, които крещяха „нацистите вън“ и „вие загубихте войната“. Жандармерията се опита да раздели двете групи. Властите заявиха, че денят е преминал мирно, с изключение на няколко места, където неонацистите и крайнолевите, са се сблъскали.", "date": "2017.08.19", "title": "БЕРЛИН НАСТРЪХНА! Сблъсъци между неонацисти и антифашисти в центъра"}
{"url": "http://pik.bg/%D1%88%D1%83%D0%BB%D1%86-%D1%81%D0%BA%D0%BE%D1%87%D0%B8-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D0%BC%D0%B8%D0%BD%D0%B0-%D0%BC%D1%8F%D1%80%D0%BA%D0%B0%D1%82%D0%B0-news684286.html", "text": "Кандидатът за канцлер на Германия от Социалдемократическата партия Мартин Шулц разкритикува опита на турския президент Реджеп Тайип Ердоган да влияе на избора на германските избиратели, съобщава Дойче веле, цитиран от Фокус. „Какво си позволява този човек? В задачите на турския президент не влиза даването на указания, свързани с изхода на изборите в германския бундестаг“, заяви Шулц. Обръщайки се към германските граждани от турски произход добави, че те са част от германския народ и никому не е позволено „да го разделя на две части“. Според Шулц турският президент е „загубил чувството си на мяра, затова и още по-силно ще подкрепяме тези, които се сражават за свободна и демократична Турция“.", "date": "2017.08.19", "title": "Шулц скочи на Ердоган: Мина мярката!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D1%80%D0%B8%D1%88%D0%BE-%D1%81-%D0%B2%D0%B5%D0%BB%D0%B8%D0%BA%D0%B0-%D0%BF%D0%BE%D0%B1%D0%B5%D0%B4%D0%B0-%D1%82%D0%BE%D1%82%D0%B0%D0%BB%D0%BD%D0%B0-%D0%B4%D1%80%D0%B0%D0%BC%D0%B0-%D0%B2-%D1%81%D0%B8%D0%BD%D1%81%D0%B8%D0%BD%D0%B0%D1%82%D0%B8---%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BD%D0%B0-%D1%84%D0%B8%D0%BD%D0%B0%D0%BB-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news684342.html", "text": "Григор Димитров записа една от най-важните победи в кариерата си. Гришо се класира за финал на Мастърс 1000 турнир. Успех с 2:0 сета за Димитров срещу Джон Иснър в 1/2-финал в Синсинати. 7:6 (4), 7:6 (10), сблъсък без нито един пробив и френетична битка във втория тайбрек. В другия полуфинал ще играят Ник Кирьос и Давид Ферер. Димитров получава страхотна възможност за титла от много високо ниво. Балансът между Гришо и Джон вече е 1:1 победи. През миналата година Димитров стигна до полуфинал в Синсинати, а сега съумя да се класира за мача за трофея. В турнира Димитров надви още Фелисиано Лопес, Хуан Мартин дел Потро и Юичи Сугита без да загуби нито сет. Българин щурмува краен успех от Мастърс 1000 сериите, велик момент за родния спорт. Първи финал за родния тенисист на това ниво в спорта. Мачът очаквано започна с доминация на сервиращите. Бързи 3 сервис-гейма. Григор подава при 1:2. Играта на Иснър се гради изключително на началния удар, съответно на ретур класата на Джон не е чак толкова голяма. 2:2, 2:3. Зададе се сложен сервис-гейм за Гришо, стигна се до 15:40. В този момент Димитров обаче записа 4 поредни точки 3:3. Изключително ключово - нашият тенисист не допусна пробив. Всеки инкасиран брейк срещу Биг Джон щеше да означава огромни затруднения за Григор. Поредицата от геймове за подаващите продължи. 3:4, 4:4, 4:5, 5:5, 5:6 без възможности за пробив. Сетът се приближи към тайбрек, ключови минути. 6:6 и дълъг гейм. Гришо посреща - 0:1 точки. Безупречен Григор на сервис - 1:1, 2:1. Ас на Иснър - 2:2, страхотен минаващ удар на Димитров при втори сервис на Джон, мини-брейк - 3:2. Ретур на Биг Джон в аут - 4:2, след което великолепен сервис - 5:2. Топка на Гришо в мрежата - 5:3, мощен начален удар на Иснър - 5:4. Димитров на сервира. Прекрасен сервис - 6:4 без игра, 7:4. Григор поведе с 1:0 сета, Димитров бе само на сет от първо свое участие във финал на Мастърс 1000 турнир. Втората част започна с маратонски гейм, Димитров удържа подаването си - 1:0. След, което още 2 гейма за сервиращите - 1:1, 2:1. Иснър на линията за начален удар след почивка. И Джон, и Гришо изпитаха затруднения в сервис-геймовете си, успехи за подаващите на 30. Съответно 2:2 и 3:2. Гейм за Иснър на 15, гейм за Димитров на 30. 3:3 и 4:3. Тоталната доминация на сервиращите продължи и след поредната почивка. 4:4, 5:4. В този момент Гришо стигна до първа възможност за брейк. 30:40 мачбол, Джон обаче се измъкна от ситуацията. 5:5. Димитров печели подаването си 6:5. 6:6 още един тайбрек. Успех за Григор в тайбрека. 12:10 точки - френетичен дълъг гейм. Триумф за Гришо, той е на финал!", "date": "2017.08.19", "title": "ИЗВЪНРЕДНО! Гришо с велика победа! Тотална драма в Синсинати - Димитров на финал (ОБНОВЕНА)"}
{"url": "http://pik.bg/%D1%81%D0%B8%D0%BB%D0%BD%D0%B0-%D0%BA%D0%BE%D1%81%D0%B0-%D0%B8-%D1%81%D0%BB%D0%B5%D0%B4-%D0%BC%D0%BE%D1%80%D0%B5%D1%82%D0%BE---%D0%B5%D1%82%D0%BE-%D0%BA%D0%B0%D0%BA-%D1%81-%D0%BB%D0%B5%D1%81%D0%BD%D0%B8-%D0%BC%D0%B0%D1%81%D0%BA%D0%B8-news684120.html", "text": "Много жени не се грижат за косите си. Правенето на маска 2-3 пъти в годината е абсолютно недостатъчно. Редовното подхранване трябва да се състои 1 до 2 пъти седмично, в зависимост от вида и състоянието на косата. Маската не означава непременно изгубени 2-3 часа от живота ви. Има много варианти, които се правят за кратко време и също дават отлични резултати. Освен закупените от магазина маски добре е да правите и домашни, защото те са напълно изчистени от химикали и хранят косата. Основните продукти, които трябва да си набавите, са яйца, мляко, зехтин, мед, лимон, авокадо и банан. Помощниците им са маслата – кокосово, бадемово, рициново или масло от жожоба, които допринасят за еластичност и блясък. За изтощена коса забъркайте смес от 5 с.л. мед, 2 с.л. масло от жожоба и изчакайте да подейства за 5-10 минути. Друг вариант е миксът от 1 добре намачкан банан и 2-3 капки бадемово масло, които трябва да останат върху косъма за 25 минути.", "date": "2017.08.19", "title": "Силна коса и след морето - ето как с лесни маски"}
{"url": "http://pik.bg/%D0%BD%D0%B0-%D0%B4%D1%80%D1%83%D0%B3%D0%B8%D1%8F-%D0%B1%D1%80%D1%8F%D0%B3-%D0%BA%D0%B0%D0%BF%D1%87%D0%B8%D0%BA%D0%BE%D0%B2%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D0%BA%D1%80%D0%B8%D1%81%D0%BA%D0%BE-%D1%81%D0%BF%D0%B8-%D1%81-%D0%BC%D1%8A%D0%B6%D0%B5-%D1%81%D0%B5%D0%BA%D1%81%D1%8A%D1%82-%D1%81-%D0%BD%D0%B5%D0%B3%D0%BE-%D0%B1%D0%B5%D1%88%D0%B5-%D0%BF%D1%8A%D0%BB%D0%BD%D0%B0-%D1%81%D0%BA%D1%80%D1%8A%D0%B1-news684257.html", "text": "с мъже, твърди бившата му приятелка ся Русокосата втрещи феновете, тъй като за пръв път си позволи да издаде сексуалните наклонности на бившия си и допълни, че е запозната с още по-пикантни истории. тези истории също съм ги чувала, знам и много по-пикантни неща, които в последствие след това разбрах, след нашата раздяла. Но аз никого не мога да съдя. Всеки както иска си живее живота. Като бяхме заедно сме правили секс, но след това съм чувала някакви истории, но по времето, когато е бил с мен, не мисля, че е бил с Без да се притеснява от неудобните въпроси задавани от Венета Райкова, Ася споделя, че сексът с куцал – правели го веднъж или два пъти седмично. Оправданията на били свързани с професионалните му ангажименти. Красавицата очаквала с нетърпение двамата да останат насаме, но в по-късен етап осъзнала,че сексуалният им живот е пълна скръб. Още бяха гаджета тръгнаха слухове, че Кристиян е минал на другия бряг. Още през 2015-а се заговори, че бизнесмен е спонсорирал клиповете на срещу интимни ласки. Други припомнят, че по едно време живееше с Миро, а двамата се оправдаваха, че само си делят наема. През септември 2015 г. пък гръмна скандал, че изпълнителят е арестувам след в хотел в Горна . Явно не е издържала на и е приключила Рапърът Криско спи Капчикова. моделка „Аз мъже“, заявява Капчикова, цитирана  от \"Хот Арена\". Криско рапъра докато рапъра Криско гей оргия Оряховица моделката напрежението връзката.", "date": "2017.08.19", "title": "НА ДРУГИЯ БРЯГ! Капчикова изригна: Криско спи с мъже, сексът с него беше пълна скръб!"}
{"url": "http://pik.bg/%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D0%BD%D0%B0%D0%B4%D0%B2%D0%B8%D1%85%D0%B0-%D0%BB%D0%BE%D0%BA%D0%BE-news684325.html", "text": "Константинов започна мача със следния стартов състав: Георги Братоев, Цветан Соколов, Тодор Алексиев, Николай Пенчев, Николай Николов, Теодор Тодоров и Теодор Салпаров. Мъжкият национален отбор по волейбол победи руския гранд Локомотив (Новосибирск) с 3:1 (25:22, 25:23, 24:26, 26:24) в последната си контрола преди Европейското първенство. Проверката се игра във варненската зала \"Конгресна\". Селекционерът Пламен Най-резултатен за успеха бе Цветан Соколов, който отбеляза 14 точки. В нед еля националите имат почивен ден, а в понеделник ще проведат последна тренировка в София преди заминаването си за Полша, пише \"БГ Волейбол\".  \"Лъвовете\" ще имат занимание във фитнеса, а между 16:45 и 17:05 ч. ще бъдат на разположение на журналистите в столичната зала \"Христо Ботев\". Тимът ще пътува за Краков рано сутринта във вторник. Първата среща на България от Група С на Евроволей е срещу Русия в четвъртък от 18:30 ч.", "date": "2017.08.19", "title": "\"Лъвовете\" надвиха Локо"}
{"url": "http://pik.bg/%D1%80%D0%B0%D0%B7%D0%B2%D1%80%D1%8A%D0%B7%D0%BA%D0%B0-%D1%84%D0%B8%D0%BD%D0%BB%D0%B0%D0%BD%D0%B4%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B5-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BB%D0%B0-%D0%BE%D1%89%D0%B5-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BC%D0%B0%D1%80%D0%BE%D0%BA%D0%B0%D0%BD%D1%86%D0%B8-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%B2-%D1%82%D1%83%D1%80%D0%BA%D1%83-news684288.html", "text": "Финландската полиция съобщи, че е арестувала още четирима марокански граждани заради предполагаеми връзки с мъжа, заподозрян за атаката с нож в Турку, предава Ройтерс, цитиран от Фокус. По време на пресконференция от полицията уточниха, че целта на нападателя, който е пристигнал във Финландия миналата година, са били основно жени. Освен това органите на реда допълниха, че заподозреният е бил „част от процеса за получаване на убежище“.", "date": "2017.08.19", "title": "РАЗВРЪЗКА: Финландската полиция е арестувала още четирима мароканци за нападението в Турку"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D1%82%D0%BE%D1%80%D0%BE%D0%BD%D1%82%D0%BE-news684321.html", "text": "Двама души са пострадали сериозно при стрелба в хотел в канадския град Торонто, съобщава Торонто стар, цитиран от Фокус. От полицията уточниха, че двамата мъже са били намерени с огнестрелни рани в лобито на хотел „Хайат Реджънси“ в 4.30 ч. местно време. „Единият имаше огнестрелна рана в стомаха, а другият беше прострелян в крака“, уточниха властите. И двамата са били в съзнание, докато са ги транспортирали към болницата. В момента се извършва разследване по случая, като засега няма информация относно заподозрени.", "date": "2017.08.19", "title": "Двама души са пострадали при стрелбата в Торонто"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BD%D0%B5%D0%BE%D0%BD%D0%B0%D1%86%D0%B8%D1%81%D1%82%D0%B8-%D0%B8-%D0%BB%D0%B5%D0%B2%D0%B8-%D1%80%D0%B0%D0%B4%D0%B8%D0%BA%D0%B0%D0%BB%D0%B8-%D1%81%D0%B5-%D0%B3%D0%BE%D1%82%D0%B2%D1%8F%D1%82-%D0%B7%D0%B0-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%B2-%D0%B1%D0%B5%D1%80%D0%BB%D0%B8%D0%BD-news684217.html", "text": "Неонацисти организират в Берлин шествие по случай 30-годишнината от самоубийството в затвора на заместника на Адолф Хитлер – Рудолф Хес, съобщават световните агенции, цитирани от Би Ти Ви. Голям брой привърженици на левите идеи също се събират в германската столица, за контрапротест. Властите издадоха разрешения за най-малко четири контрадемонстрации, подкрепяни от леви и прогресивни политически партии като Социалдемократите, Зелените и Левите, на синдикати и антифашистки групи. Радикали вече обявиха, че планират да използват всички средства, за да блокират шествието в памет на Рудолф Хес, който е пратен в затвора след драматичен самостоятелен полет до Шотландия през 1941 година при опит да сложи край на Втората световна война. Хес е държан в затвор в берлинския район Шпандау и се самоубива през август 1987 година на 93-годишна възраст.", "date": "2017.08.19", "title": "Напрежение! Неонацисти и леви радикали се готвят за сблъсъци в Берлин"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D1%81%D1%8A%D1%81-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80-news684309.html", "text": "Голямата селекция на Левски през това лято продължава. Собственикът на \"сините\" Спас Русев, който инвестира рекордна за треньор в България сума, за да привлече италианеца Делио Роси, е мотивиран да вземе един от най-известните български национали, съобщи \"Спортал\". След като привлече бившия играч на Манчестър Юнайтед Габриел Обретан, както и прекаралия шест години в Уигън Жорди Гомес, Русев иска Николай Михайлов в състава си. Босът на \"сините\" имал голямо желание да върне националния вратар на \"Герена\". Както е известно, той е юноша на Левски, а през лятото на 2007 година напусна в посока Ливърпул. Тогавашният финалист на Шампионската лига плати 300 000 евро за младия страж, който игра в Твенте, Верона и Мерсин. Ники Михайлов е без отбор на този етап, като изчаква най-доброто предложение за него. Желанието на вратаря е да играе зад граница, но офертите към него не го задоволяват на този етап, а Русев иска да го върне в състава, където в момента титуляр е капитанът Божидар Митрев. 29-годишният вратар не веднъж е обявявал, че в България би играл само с екипа на Левски, тъй като е фен на клуба от дете, но предпочита да играе максимално дълго време в чужбина. Михайлов има общо 15 мача за първия тим на Левски, като е играл в \"А\" група, Купата на България, Купата на УЕФА и Шампионската лига. Именно в ШЛ е последната му среща за столичани, когато направи една грешка при поражението с 0:3 от Вердер (Бремен) на стадион \"Васил Левски\". Той дебютира преди да навърши 16 години в първенството, когато пази 90 минути при победата с 2:1 над Черно море на стадион \"Георги Аспарухов\". Той представя трето поколение вратари в историята на клуба, след като дядо му Бисер Михайлов и баща му Божидар Михайлов са легенди на Левски.", "date": "2017.08.19", "title": "Левски със сензационен трансфер!?"}
{"url": "http://pik.bg/%D0%B5%D1%82%D0%BE-%D1%82%D0%B8%D1%82%D1%83%D0%BB%D1%8F%D1%80%D0%B8%D1%82%D0%B5-%D0%BD%D0%B0-%D1%86%D1%81%D0%BA%D0%B0-%D0%B8-%D0%B2%D0%B8%D1%82%D0%BE%D1%88%D0%B0-news684334.html", "text": "Станаха ясни стартовите състави на ЦСКА и Витоша (Бистрица), които излизат в среща от шестия кръг на Първа лига. ЦСКА: 30. Черниаускас, 2. Атанасов, 3. Недялков, 4. Чорбаджийски, 6. Пинто, 9. Каранга, 11. Манолев, 15. Малинов, 20. Родригез, 5. Бодуров, 26. Кулма ВИТОША: 1. Иванов, 6. Гьонов, 4. Узунов, 24. Христозов, 18. Цанков, 7. Кочилов, 99. Христов, 11. Кутев, 88. Лазаров, 77. Пеев, 45. Долапчиев Мачът е с начален час 21:00 и ще бъде предаван по Диема Спорт.", "date": "2017.08.19", "title": "Ето титулярите на ЦСКА и Витоша"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D1%81%D1%82%D0%B0%D0%BD%D0%B0-%D0%BF%D0%BE%D1%87%D0%B5%D1%82%D0%B5%D0%BD-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-%D0%BD%D0%B0-%D1%81%D1%80%D0%B5%D0%B4%D0%B5%D1%86-news684340.html", "text": "Изключително съм благодарна на кмета на Средец инж. Иван Жабов, който ме удостои с титлата почетен гражданин на община Средец. За мен е огромна чест. Това написа министърът на туризма Николина Ангелкова в официалния си профил в социалната мрежа „Фейсбук“, след като взе участие в кръгла маса дискусия на тема „Слоу туризъм“, която се проведе в Национален археологически резерват „Античен и средновековен град Деултум-Дебелт“ в община Средец. „Това ме кара да бъда по-отговорна към рекламирането на общината, за да стане още по-привлекателно място. Туризмът е двигател на икономиката в този регион“, пише още министърът.", "date": "2017.08.19", "title": "Министър Ангелкова стана почетен гражданин на Средец"}
{"url": "http://pik.bg/%D0%BB%D0%B8%D0%B2%D1%8A%D1%80%D0%BF%D1%83%D0%BB-%D1%80%D0%B0%D0%B7%D0%B2%D0%B0%D0%BB%D0%B8-%D0%BF%D1%80%D0%BE%D0%BA%D0%BE%D0%B1%D0%B0%D1%82%D0%B0-%D0%BA%D1%80%D0%B8%D1%81%D1%82%D1%8A%D0%BB-%D0%BF%D0%B0%D0%BB%D0%B0%D1%81-news684323.html", "text": "Ливърпул постигна първа победа за новия сезон в Премиър лийг, след като надделя с 1:0 над Кристъл Палас на \"Анфийлд\". Успехът на домакините не дойде лесно, макар че мърсисайдци изпуснаха доста положения. Садио Мане вкара единствения гол в 73-ата минута и по този начин Ливърпул сложи край на черната си серия срещу лондончани, които спечелиха последните си три гостувания на \"Анфийлд\" в Премиър лийг, акцентира \"Спортал\"“ Юрген Клоп отново не можеше да разчита на Филипе Коутиньо. Даниел Стъридж обаче се завърна в игра и започна като титуляр. Рагнар Клаван, Джеймс Милнър, Джо Гомес и дебютиращият Андрю Робъртсън, които не играха през седмицата срещу Хофенхайм, също стартираха днес. Новото попълнение Мохамед Салах остана на скамейката за началото, а Трент Александър-Арнолд, който вкара хубав гол в Германия, бе извън групата за мача Франк де Бур беше без контузения Уилфред Заха. Андрос Таунзенд започна вместо него. Домакините бяха доста по-активни през първата част, като най-добрите атаки на мърсисайдци се развиваха по левия фланг, където много енергично действаше дебютантът Робъртсън. Милнър, Матип и Мане обаче пропуснаха добри ситуации, а силен удар на Фирмино бе спасен. В края на полувремето пък Миньоле боксира силен изстрел на Пънчиън от далечна дистанция. В 56-ата минута шут на Вайналдум от въздуха бе спасен от Хенеси, а само минута след това гостите пропуснаха най-добрата си възможност до момента. Лофтъс-Чийк успя да премине покрай Клаван, след което намери Бентеке, който стреля от няколко метра, но над вратата. Мърсисайдци отговориха с опасен изстрел на Фирмино, но топката профуча встрани от целта. Хенеси пък изби добър удар на Хендерсън. В 61-вата минута Мохамед Салах се появи в игра, заменяйки Стъридж. Десетина минути след това Клоп включи и Доминик Соланке. Това веднага даде резултат и в 73-ата минута Ливърпул поведе. Робъртсън отново атакува, но Миливоевич овладя топката на границата на наказателното поле. Там обаче Соланке притисна играча на Палас и последният загуби топката, която след рикошет се озова на пътя на Мане. Нападателят стреля технично покрай Хенеси за 1:0. В 82-рата минута Салах пропусна да удвои, след като засече с глава центриране на Гомес, но прати топката в ръцете на стража на гостите. Три минути преди края Хенеси спаси с крак много опасен удар на Соланке отблизо, а малко след това вратарят изби и изстрел на Робъртсън. В добавеното време Хенеси за пореден път спаси отбора си, този път след шут на Салах. Ливърпул вече има четири точки, докато Палас записа втора поредна загуба.", "date": "2017.08.19", "title": "Ливърпул развали прокобата \"Кристъл Палас\"!"}
{"url": "http://pik.bg/%D1%81%D0%B5%D1%80%D0%B8%D0%B9%D0%BD%D0%BE%D1%82%D0%BE-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%BD%D0%B0-%D0%B0%D0%BA-12-%E2%80%9E%D1%80%D0%B0%D1%82%D0%BD%D0%B8%D0%BA%E2%80%9C-%D1%81%D1%82%D0%B0%D1%80%D1%82%D0%B8%D1%80%D0%B0-%D0%BF%D1%80%D0%B5%D0%B7-2018-%D0%B3%D0%BE%D0%B4%D0%B8%D0%BD%D0%B0-news684246.html", "text": "Оръжейният концерн „Калашников“ започва серийно производство на новия автомат АК-12 “Ратник“ през 2018 година, съобщава ТАСС, като се позовава на информация на генералния директор на концерна Алексей Криворучко. Той коментира, че изпитанията на новия автомат са приключили успешно, като всички недостатъци, за които поръчителите на автомата са сигнализирали, са вече напълно отстранени. Очаква се окончателното решение на Министерството на отбраната на Русия за да стартира и серийното производство. Фокус", "date": "2017.08.19", "title": "Серийното производство на АК-12 „Ратник“ стартира през 2018 година"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B3%D0%B5%D1%80%D0%B8-%D0%B4%D0%BE%D0%BD%D1%87%D0%B5%D0%B2%D0%B0-%D1%89%D0%B5-%D0%BF%D1%80%D1%8A%D1%81%D0%BD%D0%B5-%D1%80%D0%BE%D0%BA%D0%BB%D1%8F%D1%82%D0%B0-%D0%BC%D0%BE%D0%B4%D0%B5%D0%BB%D0%BA%D0%B0%D1%82%D0%B0-%D0%BF%D0%BE%D0%BA%D0%B0%D0%B7%D0%B0-%D0%BE%D0%B3%D1%80%D0%BE%D0%BC%D0%BD%D0%B8-%D0%B1%D0%BE%D0%BC%D0%B1%D0%B8-%D1%81%D0%BD%D0%B8%D0%BC%D0%BA%D0%B0-news684106.html", "text": "Моделката Гери Дончева, която се вихри като водеща в една от телевизиите, шокира зрителите на предаването си с огромни бомби. Палавата Гери изкара щедро на показ едрата си гръд, която е с натурален произход - една от малкото в родния шоубизнес. Това не е първия случай, в който Гери щедро показва прелестите си, пише \"БГЛайфклуб\". По време не ефирните й изяви моделката често радва зрителите с изрязани деколтета.", "date": "2017.08.19", "title": "ГОРЕЩО! Гери Дончева ще пръсне роклята! Моделката показа огромни бомби (СНИМКА)"}
{"url": "http://pik.bg/%D1%80%D0%B5%D0%B2%D0%BE%D0%BB%D1%8E%D1%86%D0%B8%D1%8F-%D0%B2%D1%8A%D0%B2-%D1%84%D0%BE%D1%80%D0%BC%D1%83%D0%BB%D0%B0-1-news684308.html", "text": "Новият изпълнителен директор на Формула 1 Чейз Кери заяви, че иска в календара на шампионата да има още състезания в САЩ. В момента единственият американски кръг е в Остин, Тексас. Така допълнително може да се увеличи и без това натоварения календар във Формула 1. По думите му кандидати в момента са Ню Йорк, Маями, Лос Анджелис и Лас Вегас. \"Засега само водим преговори и все още не искаме да има публичност по въпроса, каза Кери. - Всеки от тези градове е проявил интерес. От наша страна също има, но наистина не мисля, че нещата трябва да стават обществено достояние все още. Искаме да намерим правилната платформа с правилните партньори, правилната възможност и място, за да направим събитие, което да привлече вниманието на публиката. За да постигнем всичко това, трябва да водим преговори. Търсим истински партньори, а не просто сделка\", заяви Кери, цитиран от \"Новспорт\".", "date": "2017.08.19", "title": "Революция във Формула 1?"}
{"url": "http://pik.bg/%D0%B3%D1%83%D0%B1%D0%B8%D0%BC-%D0%BF%D0%BE-%D0%B5%D0%B4%D0%B8%D0%BD-%D0%B4%D0%B8%D0%B0%D0%B1%D0%B5%D1%82%D0%B8%D0%BA-%D0%BD%D0%B0-%D0%B2%D1%81%D0%B5%D0%BA%D0%B8-7-%D1%81%D0%B5%D0%BA%D1%83%D0%BD%D0%B4%D0%B8-news684108.html", "text": "Повече от 387 млн. души, т.е. всеки 12-и човек на света страда от диабет и близо половината от болните не подозират това, сочат данни на Международната диабетна федерация. Статистиката показва също, че в последните години на всеки 7 секунди по света е умирал по един човек от диабет. В България броят на хората с диабет на възраст между 20 и 79 години е над 500 000, като много от тях не подозират за наличието на заболяването. Освен това медиците обръщат внимание и на стряскащата долна възрастова граница, която тенденциозно пада все по-надолу. Около 45 на сто от българите никога не са си правили изследване за диабет въпреки препоръката подобен преглед да се извършва всяка година. Като първи симптоми на заболяването българите припознават силна жажда, трудно заздравяващи рани, отпадналост и умора. Според около 70% от анкетираните основен фактор за отключването на диабета е стресът в ежедневието. Ранното диагностициране ограничава тежките усложнения при болните, затова е много важно да се познават първите симптоми на диабета. Най-често срещаните симптоми са: често уриниране, силна жажда и чувство на глад. Освен общите симптоми се наблюдават и специфични такива при двата типа диабет. При захарен диабет тип 2 голяма част от пациентите нямат никакви признаци в продължение на години. Повечето от тях обаче са с наднормено тегло или затлъстяване, с натрупване на мазнини предимно в областта на корема. Другите симптоми могат да включват: непрекъсната умора, трудно заздравяващи рани и генитални инфекции. Заболяването захарен диабет тип 1 започва рязко и драматично. При него повечето пациенти са с поднормено или нормално телесно тегло. Ранните симптоми при него са неестествена загуба на тегло, непрекъсната умора, нарушение на зрението и кожни и генитални инфекции. Децата и младите хора обикновено се разболяват от диабет тип 1, при който панкреасът не произвежда достатъчно инсулин. Вторият тип на болестта, когато организмът усвоява неправилно инсулина, е характерен за пациенти на средна възраст и възрастни хора. Панкреасът при тях произвежда много инсулин, но рецепторите не го възприемат. Поради това тази глюкоза не попада в клетките и не се преработва, а остава в кръвта. В организма се развива нечувствителност към инсулина – инсулинова резистентност, и нивото на кръвната захар се повишава. Излишният инсулин води до увеличаване на теглото и натрупване на килограми, което още повече засилва нечувствителността към хормона - кръгът се затваря.", "date": "2017.08.19", "title": "Губим по един диабетик на всеки 7 секунди"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D1%81-%D0%BE%D1%81%D1%82%D1%80%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8-%D1%81%D0%BB%D0%B5%D0%B4-%D0%BF%D1%80%D0%B8%D0%B7%D0%B8%D0%B2-%D0%BD%D0%B0-%D1%80%D0%B5%D0%B4%D0%B6%D0%B5%D0%BF-%D0%B5%D1%80%D0%B4%D0%BE%D0%B3%D0%B0%D0%BD-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D0%B8%D0%B7-news684268.html", "text": "Германски политици реагираха остро срещу искането на президента на Турция Реджеп Ердоган турците в Германия да не гласуват нито за ХДС, нито за ГСДП, нито за „Зелените” на изборите за Бундестаг на 24 септември, предаде информационната агенция „Догу хабер ажансъ“ От своя страна външният министър Зигмар Габриел оцени изявленията на Ердоган като „невиждано посегателство срещу суверенитета на Германия” и призова избирателите да не се поддават на внушенията и да „влизат в играта на Ердоган”. Фокус", "date": "2017.08.19", "title": "Реакция! Германски политици с остри коментари след призив на Реджеп Ердоган във връзка с изборите за Бундестаг"}
{"url": "http://pik.bg/%D0%B1%D0%B0%D0%BD%D1%8A%D0%BD-%D0%B3%D0%BE%D1%82%D0%BE%D0%B2-%D0%B4%D0%B0-%D1%82%D1%80%D1%8A%D0%B3%D0%BD%D0%B5-%D0%BD%D0%B0-%D0%B2%D0%BE%D0%B9%D0%BD%D0%B0-%D1%81%D1%80%D0%B5%D1%89%D1%83-%D0%B2%D1%80%D0%B0%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D1%82%D1%80%D1%8A%D0%BC%D0%BF-news684291.html", "text": "Бившият главен стратег на Доналд Тръмп Стив Банън заяви, че е готов \"да тръгне на война\" срещу противниците на президента, информира БиБиСи. По думите на Банън той ще се бори за каузите, които бяха в предизборната кампания на Тръмп и които спечелиха президентските избори в САЩ. \"Отново хванах оръжията... Аз съм Банън варваринът\", каза бившият стратег. Припомняме, 63-годишният Банън беше обвинен в това, че отправя антисемитски послания в изказванията си. Според предположения причината за уволнението на Банън трябва да се търси в създалия се натиск върху президента Тръмп след напрежението в Шарлътсвил, Вирджиния. В отговор президентът Донлад Тръмп публикува пост в любимата си социална мрежа Twitter, в който благодари на Банън за службата му и ролята, която е изиграл в кампанията срещу Хилъри Клинтън, съобщи Ройтерс.", "date": "2017.08.19", "title": "Банън готов \"да тръгне на война\" срещу враговете на Тръмп"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%B1%D0%B8%D1%80%D0%BC%D0%B0%D1%82%D0%B0-%D1%81%D0%B5-%D1%80%D0%B0%D0%B7%D0%B3%D0%BE%D0%BB%D0%B8-%D0%BD%D0%B0-%D0%BF%D0%BB%D0%B0%D0%B6%D0%B0-%D0%BB%D0%B8%D0%B4%D0%BA%D0%B0-%D1%81%D1%82%D0%B0%D0%BD%D0%BE%D0%B5%D0%B2%D0%B0-%D0%BA%D1%83%D0%BF%D0%BE%D0%BD%D1%8F%D1%81%D0%B2%D0%B0-%D1%81-%D0%B4%D0%B2%D0%B0%D0%BC%D0%B0-%D0%BC%D1%8A%D0%B6%D0%B5-%D1%81%D0%BD%D0%B8%D0%BC%D0%BA%D0%B8-news683591.html", "text": "Майката на Бирмата удари в земята всичките му любовници от \"Пайнер\". Лидия Станоева се разголи от плажа и показа форми, за каквито два пъти по-младите от нея жени на сина й Георги само могат да мечтаят. Бизнесдамата и бивша футболна шефка от няколко дни палува на родното Черноморие и, естествено, спами социалните мрежи с горещи селфита. Откакто се разведе с баща му Евлоги Станоев, Лидка видимо се подмлади и по съблазнителните й форми по точат лиги дори набори на Бирмата. Скалата не бърза да се обвързва наново и си живее живота в компанията на по-млади мъже и жени, коментират запознати. Най-редовно например Лидка купонясва с тандема Цецо Андреев и Ивайло Колев. С фризьора и гримьора Станоева се сдушила покрай бившата си снаха Алисия.", "date": "2017.08.19", "title": "ГОРЕЩО! Майката на Бирмата се разголи на плажа! Лидка Станоева купонясва с двама мъже (СНИМКИ)"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%B0%D0%BA-5-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D0%BF%D0%BE%D0%BB%D1%8F%D1%87%D0%B5-%D1%8F%D0%BD%D0%B5%D0%BA-%D0%BF%D0%B5%D0%B5-%E2%80%9E%D0%B5%D0%B4%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%80%D0%BE%D0%B7%D0%B0%E2%80%9D-%D0%B2%D0%B8%D0%B4%D0%B5%D0%BE-news684271.html", "text": "5-годишният Янек от Полша е верен почитател на Поморие, плажа, българската музика и изпълнителя Веселин Маринов. Любовта към Поморие полячето наследява от своята баба, която от 1977 г. насам редовно летува в морския ни град. А любовта към песните на Маринов се заражда през изминалото лято, когато Янек за първи път присъства на негов концерт, съобщава \"Бургас Инфо\". Кметът на община Поморие Иван Алексиев посрещна Ян Валкиевич и цялото му семейство в кабинета си. Гостите разказаха за себе си, за страната си и за богатия репертоар от български песни, които детето обича да пее. Една от тях е „Моя страна, моя България“ на Емил Димитров. Точно тя му е донесла „Гран при“ на Шестия международен фестивал на европейската песен във Висла през миналия ноември. „Една българска роза” бе изненадата, която полячето поднесе на кмета Иван Алексиев. От своя страна кметът уговори на Янек лична среща с Веселин Маринов преди концерта му в Ахелой тази неделя.", "date": "2017.08.19", "title": "Вижте как 5-годишното поляче Янек пее „Една българска роза” (ВИДЕО) "}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8-%D0%B8%D1%81%D0%BA%D0%B0%D1%82-%D1%81%D1%80%D0%B5%D1%89%D0%B0-%D1%81-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0%D1%80%D0%B0%D0%B4%D0%B8-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news684294.html", "text": "Съюзът на собствениците в Слънчев бряг призова на спешна среща министър-председателя Бойко Борисов, вицепремиера Валери Симеонов, министъра на туризма Николина Ангелкова и кмета на Несебър Николай Димитров, съобщава \"Канал 3\". В декларация, подписана от председателя на УС на организацията Елена Иванова, се изразява недоволство от нощните акции на вицепремиера Валери Симеонов в заведения в курорта, които вдигат много шум. \"Приканваме на спешна съвместна среща в к.к. „Слънчев бряг\" Премиера на Република България Бойко Борисов, Вицепремиера Валери Симеонов, Министъра на туризма Николина Ангелкова и кмета на Община Несебър Николай Димитров\", се казва в декларацията. \"Подкрепяме усилията на Правителството и Държавата за спазването на законността в к.к. „Слънчев бряг\", но да е по начин, който да не смущава спокойствието на туристите в комплекса.\" От Съюза подкрепиха премахването на незаконните временни обекти в курорта и ограничаването на шума, като настояват за решаването на въпроса със статута на инфраструктурата в курорта.", "date": "2017.08.19", "title": "НАПРЕЖЕНИЕ! Собственици искат среща с Бойко Борисов заради Слънчев бряг"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%BD%D0%BE%D0%B2-%D0%BF%D1%80%D0%B5%D1%82%D0%B5%D0%BD%D0%B4%D0%B5%D0%BD%D1%82-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8%D1%82%D0%B5-%D0%BE%D1%82-%D0%B8%D0%BC%D0%BF%D0%B5%D1%80%D0%B8%D1%8F%D1%82%D0%B0-%D0%BD%D0%B0-%D1%82%D0%B0%D0%BA%D0%B8-%D0%BF%D0%BE%D0%B4%D0%B7%D0%B5%D0%BC%D0%BD%D0%B8%D1%8F%D1%82-%D0%B1%D0%BE%D1%81-%D1%87%D0%B0%D0%BA%D0%B0--news684065.html", "text": "До няколко месеца ще се роди нов претендент да наследи след време милионите от империята на Таки. Подземният бос Христофорс Аманатидис, който от години е беглец от родното правосъдие, чака втори наследник, а майката е обачайната заподозряна - по-голямата с 5 минути близначка от тандема Шехтови, Боряна! Таки и бившата моделка вече имат един син. Николай Аманатидис се роди на 27 април 2015 г. в най-престижната клиника по акушерство и гинекология в Дубай, където се твърди, че баща му е устроим семейството си по-добре и от местен шейх. До края на годината Николай ще се сдобие с братче или сестриче, с което след време ще дели състоянието на сочения за наркокрал свой баща. Още разкрития около предстоящото второ раждане на Боряна Шехтова ще научите в новия брой на \"Жълтите новини\", което може да гледате в момента.", "date": "2017.08.19", "title": "ЕКСКЛУЗИВНО В ПИК TV! Нов претендент за милионите от империята на Таки! Подземният бос чака втори наследник! Коя е майката и още сензации - само в \"Жълтите новини\" "}
{"url": "http://pik.bg/%D0%BB%D0%B8%D1%86%D0%B5-%D0%B2-%D0%BB%D0%B8%D1%86%D0%B5-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D0%BC%D0%B0%D1%80%D0%B8%D0%BD-%D1%80%D0%B0%D1%87%D0%B5%D0%B2-%D1%81%D0%B5-%D1%81%D1%80%D0%B5%D1%89%D0%B0-%D1%81-%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%B3%D1%80%D0%B0%D0%B4%D0%B0-news684298.html", "text": "Кметът на Община Септември Марин Рачев ще се срещне с недоволни жители от село Варвара, които протестират вече няколко пъти във връзка със финансовата политика на Общината и управлението на кмета. Това съобщиха от Общината. Събранието ще се проведе в Пенсионерския клуб на село Варвара от 20.00 часа тази вечер. Темите, които ще бъдат обсъдени, са правомощията на кмета на Община Септември, правомощията на кмета на село Варвара и казусите, поставени от протестиращите.", "date": "2017.08.19", "title": "ЛИЦЕ В ЛИЦЕ! Кметът на Септември Марин Рачев се среща с жители на града"}
{"url": "http://pik.bg/%D0%BE%D0%B1%D1%80%D0%B0%D1%82-%D1%82%D1%80%D0%B8%D0%BC%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B9-%D0%B2-%D0%B1%D1%80%D0%B5%D0%B7%D0%BD%D0%B8%D0%BA-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BE%D0%B1%D0%B2%D0%B8%D0%BD%D1%8F%D0%B2%D0%B0%D1%82-%D1%87%D0%B5%D0%BD%D0%B3%D0%B5%D1%82%D0%B0%D1%82%D0%B0-%D0%B2-news684245.html", "text": "От районната прокуратура в Брезник са внесли обвинителен акт срещу трима души по обвинение в противозаконни действия срещу полицейски служители при изпълнение на служебните им задължения. Срещу един от групата е повдигнат и обвинителен акт за причиняване на телесна повреда на поличейски служител пред брезнишкия бар „Съркъл бар“. Един от тримата обвиняеми – Димитър Д., Антон М. И Георги Г., обаче качил видео от ареста. В него се вижда, как авторът на клипчето обявява, че ще го даде на „Господари на ефира“ и твърди, че има полицейска агресия и кръв. Полицая бута младеж в патрулка. След което посяга към снимащата камера и я удря, съобщава Zapernik. От Прокуратурата съобщават, че по време на нощна смяна на 29 октомври 2016 година срещу 30 октомври служителите към група „Охранителна полиция“ при РУ на МВР-Брезник изпълнявали задълженията си по опазване на обществения ред на територията на Общината. Около 01:30 часа на 30 октомври с патрулния автомобил полицейските служители преминали край заведение „Съркъл Бар“. Те забелязали група лица, между които възникнал словесен конфликт. Поради тази причина полицаите отишли при тях и им указали да не вдигат шум. По време на извършваната от полицаите проверка за установяване самоличността им, тримата обвиняеми демонстрирали арогантно поведение. Димитър Д. блъснал един от полицаите в гърдите, вследствие на което той паднал. След това обвиняемият започнал да блъска другия служител на реда, да му нанася удари и да дърпа полицейската му униформа. В конфликта се включили и Георги Г. и Антон М., които се опитали да осуетят задържането на Димитър, като изблъсквали служителите на реда и им нанасяли удари с ръце. От извършената по досъдебното производство съдебно-медицинска експертиза е видно, че единият от полицаите получил лека телесна повреда, изразяваща се в контузия на пръст на лявата ръка и кръвонасядания по клепача на едното око. Zapernik.com", "date": "2017.08.19", "title": "ОБРАТ! Трима задържани за нападение на полицай в Брезник, пострадалите обвиняват ченгетата в насилие "}
{"url": "http://pik.bg/%D0%BA%D0%BE%D0%B8-%D1%81%D0%B0-%D0%BB%D1%8E%D0%B1%D0%B8%D0%BC%D0%B8%D1%82%D0%B5-%D0%BC%D0%B5%D1%81%D1%82%D0%B0-%D0%BD%D0%B0-%D0%B6%D0%B5%D0%BD%D0%B8%D1%82%D0%B5-%D0%B7%D0%B0-%D1%81%D0%B5%D0%BA%D1%81-%D0%BD%D0%B0-%D0%BE%D1%82%D0%BA%D1%80%D0%B8%D1%82%D0%BE-news684290.html", "text": "Много хора не се свенят да правят секс на открито. Традиционно предпочитаното място за \"външни страсти\" е паркът, въпреки че на места подобно поведение е наказуемо. В представите на дамите обаче идеалната обстановка за целта е друга, пише в. \"Дейли стар\". Проучване, направено от Superdrug Online Doctor сред 1000 американци и 1000 европейци, е установило, че за участничките сред тях предпочитаното място за секс на открито е плажът. Дамите не крият, че морската обстановка им действа възбуждащо. Във въжделенията си за интимност извън дома на второ място жените поставят парка, следван от съблекалнята. Изглежда височините също възбуждат представителките на нежния пол, тъй като на следващата позиция те поставят покрива на хотел или заведение. Допитването показва още, че идеята за секс на открито е по-възбуждаща за мъжете, отколкото за жените - 57 процента срещу 44 процента.", "date": "2017.08.19", "title": "Кои са любимите места на жените за секс на открито?"}
{"url": "http://pik.bg/%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%BE%D1%81%D1%82%D0%B0%D0%B2%D1%8F%D1%82-%D1%87%D0%B5%D1%82%D0%B2%D1%8A%D1%80%D1%82%D0%BE-%D0%BD%D0%B8%D0%B2%D0%BE%D1%82%D0%BE-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news684275.html", "text": "От правоохранителните органи в Испания решиха да не повишават нивото на терористична заплаха в страната до маскималната пета степен и да го оставят на четвърта. Това заяви министърът на Вътрешните работи на страната Хуан Инасио Соидо след заседание на щаба си. „Решихме да не повишаваме нивото на терористична заплаха до максималната пета степен, тъй като анализите ни показват, че към момента не съществува неизбежна заплаха“, разясни Соидо. В съвещанието са участвали ръководителите на Националната полиция, Гражданската гвардия, Националното разузнаване, представители на службите за сигурност на Каталуния и на охранителните органи на Страната на баските Ertzaintza. От 26 юни 2015 година, когато в един ден имаше терористични актове във Франция, Тунис, Кувейт и Сомалия, в Испания действа четвърта степен на ниво на заплаха от тероризъм. Нивото предполага усилване на готовността на сътрудниците на правоохранителните органи, повишени мерки за най-уязвимите обекти, като гари, летища и стратегически предприятия.", "date": "2017.08.19", "title": "Властите в Испания оставят четвърто нивото на терористична заплаха в страната"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%B5%D0%B2%D1%80%D0%B5%D0%B4%D0%B8%D0%BC%D0%BE-7-%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D0%B0%D0%B2%D1%81%D1%82%D1%80%D0%B0%D0%BB%D0%B8%D0%B9%D1%87%D0%B5-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%BE-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news684302.html", "text": "Благополучно завърши една от многото човешки драми от атентатите в Каталуния тази седмица. Обявеното за безследно изчезнало 7-годишно австралийче Джулиан Кадман е живо и здраво в една от болниците в каталунската столица. Майка му Джом бе тежко ранена при терористичния акт, но състоянието й е стабилно. Роднини на малкия Джулиан, начело с дядо му, взривиха социалните мрежи с призиви за помощ, но от каталунската полиция увериха, че момчето е било на сигурно място през цялото време. От силите на реда веднага са съобщили местонахождението на детето на татко му Ендрю, който в петък хвана самолета от Сидни с полет до Барселона. Бащата вероятно изобщо не е информирал за това роднините си, чиито отчаяни призиви в социалните мрежи трогнаха дори премиера Малкълм Търнбул. Вчера австралийският министър-председател публично призова своите сънародници да се молят за малкия Джулиан Кадман. \"Има едно малко австралийско момче, чиято майка е тежко ранена и което се е загубило, каза Търнбул. \"Той се е загубил в Барселона. Мисля, че всички ние в уединение трябва да отправим молитва за това малко момченце\".", "date": "2017.08.19", "title": "Откриха невредимо 7-годишното австралийче, изчезнало в Барселона"}
{"url": "http://pik.bg/%D0%B4%D1%80%D0%B0%D0%BA%D0%BE%D0%BD%D0%BE%D0%B2%D1%81%D0%BA%D0%B8-%D0%BC%D0%B5%D1%80%D0%BA%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%B2%D0%BA%D0%B0%D1%80%D0%B0%D1%85%D0%B0-%D0%BD%D0%B5%D0%B4%D0%BE%D0%B2%D0%BE%D0%BB%D0%BD%D0%B8%D1%82%D0%B5-%D0%B2-%D0%BF%D0%B0%D1%80%D0%BA%D0%B8%D0%BD%D0%B3-%D1%81%D0%BD%D0%B8%D0%BC%D0%BA%D0%B8-news684306.html", "text": "Драконовски мерки за сигурност са предприети за днешния протест срещу проверките на вицепремиера Валери Симеонов в Слънчев бряг, придобили гражданственост като акция \"Тишина\", съобщава Флагман.бг. Демонстрацията няма разрешение и ще трябва да се ограничи само до границите на паркинга на Какао бийч. Целият периметър е заграден, на място са пратени жандармерия, полиция и десетки цивилни ченгета. Преди няколко дни демонстрантите направиха шествие в курорта и затвориха за няколко минути символично главния булевард в курорта. Организаторите са извадили тонклони, с които ще отправят исканията си към властта. Те ще настояват да не им се пречи на работата и да не правят други показни проверки. \"Имаме един любим слоган: Ела за музиката. Остани за изгрева. Любим ни е, защото с малко думи казва почти всичко. С малко думи разказва с какво тази част от Черноморието е по-различна. Не са много местата по света, в които на фона на подобна красота можеш да чуеш едни от най-добрите имена от света на електронната музика. Всеки артист, посрещащ изгрева във вашата компания, след това разказва за преживяното на целия свят. Винаги сме се старали да предлагаме най-доброто възможно качество на продукция и обслужване, както и да избираме най-добрите партньори за събития, на които ставаме домакини. За съжаление през този сезон нещата са малко по-различни и е време да дадем гласност на проблемите\", написаха организаторите на протеста в социалната мрежа. В демонстрацията ще участват, както служители на нощните заведения, така и меломани. В Слънчев бряг днес са и фенове, закупили си билети за пропадналия фестивал \"Солар Съмър\". Малко след 17 часа на паркинга пред Какао бийч имаше около 150 души. Те издигнаха плакати: \"Кой ще ни плати заплатите\", \"С нас ще си тръгнат и туристите. Обещано!\", \"Г-н Симеонов, не ни гонете в Гърция\" и други.", "date": "2017.08.19", "title": "Драконовски мерки на протеста в Слънчев бряг! Вкараха недоволните в паркинг! (СНИМКИ)"}
{"url": "http://pik.bg/%D0%B7%D0%B0%D0%B3%D1%83%D0%B1%D0%B0-%D0%BF%D0%BE%D1%87%D0%B8%D0%BD%D0%B0-%D0%BA%D1%80%D0%B0%D0%BB%D1%8F%D1%82-%D0%BD%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%BE%D0%BD%D0%BD%D0%B8%D1%82%D0%B5-%D0%B8%D0%B3%D1%80%D0%B8-news684274.html", "text": "Почина \"кралят на телевизионните игри\". На 90-годишна възраст във Великобритания си отиде най-високоплатеният телевизионен водещ Брус Форсайт. Той е починал в лондонска болница в обкръжението на близките си. Според информация на Би Би Си известният шоумен е бил хоспитализиран преди ден с белодробна инфекция. Форсайт става известен през 60-те, когато на телевизионния екран излизат игрите Generation Game, Play Your Cards Right и The Price is Right.", "date": "2017.08.19", "title": "ЗАГУБА! Почина кралят на телевизионните игри "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%82%D0%BE%D1%80%D0%BE%D0%BD%D1%82%D0%BE-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news684303.html", "text": "Двама мъже бяха ранени при стрелба в хотел \"Хаят риджънси\" в центъра на канадския град Торонто, съобщи телевизия Си Би Си, цитирана от ТАСС. Стрелбата избухнала в стая на деветия етаж рано сутринта местно време. Двама мъже на възраст над 20 години били хоспитализирани с многобройни огнестрелни рани, но животът им не е в опасност. Лични данни за пострадалите не се разкриват. Други гости на хотела не са пострадали. Полицията на Торонто съобщи, че издирва няколко души, вероятно свързани със стрелбата.", "date": "2017.08.19", "title": "ИЗВЪНРЕДНО! Стрелба в центъра на Торонто! Има ранени"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-7-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D1%81%D0%B5-%D1%83%D0%B4%D0%B0%D0%B2%D0%B8-%D0%BE%D0%BF%D0%B8%D1%82%D0%B2%D0%B0%D0%B9%D0%BA%D0%B8-%D0%B4%D0%B0-%D1%81%D0%BF%D0%B0%D1%81%D0%B8-%D1%81%D0%B5%D1%81%D1%82%D1%80%D0%B8%D1%87%D0%BA%D0%B0%D1%82%D0%B0-%D1%81%D0%B8-news684278.html", "text": "Трагедия разтърси Волгоградска област. На 18 август се удавиха две деца, които се разхождали край река Олховка. Според първоначалната информация, 8-годишно момиченце и 7-годишното й братче събирали раковини. В един момент сестрата се подхлъзнала на бетонната стена на реката и започнала да се дави. Братчето й се хвърлило във водата, за да я спаси. И двете деца не умеели да плуват, съобщава РЕН.тв. Братчето и сестричето за минути се скрили под водата. Свидетел на трагедията станало друго момиченце, което се изплашило и първоначално не казало на родителите си какво се е случило. По-късно шокираното дете споделило пред полицаи къде са се удавили момчето и момичето и телата им били извадени от реката. Разследват се обстоятелствата около трагичния инцидент.", "date": "2017.08.19", "title": "ТРАГЕДИЯ! 7-годишно момче се удави, опитвайки да спаси сестричката си "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%B0%D0%B2%D1%81%D1%82%D1%80%D0%B8%D1%8F-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D1%81%D0%BC%D0%B0%D0%B7%D0%B0%D0%BD%D0%B8-%D0%BE%D1%82-%D1%88%D0%B0%D1%82%D1%80%D0%B0-%D0%BD%D0%B0-%D0%B1%D0%B8%D1%80%D0%B5%D0%BD-%D1%84%D0%B5%D1%81%D1%82-news684282.html", "text": "Двама души загинаха при срутването на шатра по време на бирения фестивал, организиран в комуната Санкт-Йохан-ам-Валде. Жертвите са 28-годишен местен жител и 19-годишна студентка от Румъния, съобщава Kurier. Изданието отбелязва, че при инцидента са ранени още 50 гости на фестивала. Според ТАСС повечето от пострадалите се намират в критично състояние. Полицаите изясняват причините за трагичния инцидент.", "date": "2017.08.19", "title": "ТРАГЕДИЯ В АВСТРИЯ! Двама души загинаха, смазани от шатра на бирен фест "}
{"url": "http://pik.bg/%D0%B8%D1%81%D0%BF%D0%B0%D0%BD%D1%81%D0%BA%D0%B8%D1%8F%D1%82-%D0%B2%D1%8A%D1%82%D1%80%D0%B5%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D0%B1%D1%8F%D0%B2%D0%B8-%D1%87%D0%B5-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0%D1%82%D0%B0-%D0%BA%D0%BB%D0%B5%D1%82%D0%BA%D0%B0-%D0%BE%D1%82-%D0%BA%D0%B0%D1%82%D0%B0%D0%BB%D0%BE%D0%BD%D0%B8%D1%8F-%D0%B5-%E2%80%9E%D1%80%D0%B0%D0%B7%D0%B1%D0%B8%D1%82%D0%B0%E2%80%9C-news684285.html", "text": "Испанският министър на вътрешните работи Хуан Игнацио Зойдо заяви, че терористичната клетка, стояща зад смъртоносното двойно нападение в областта Каталония е „разбита“. Полицията в момента издирва един, последен заподозрян, съобщава АФП. „Клетката е напълно разбита“, заяви Зойдо на репортери относно групата, за която се смята, че е съставена от най-малко 12 млади мъже, повечето от които мароканци.", "date": "2017.08.19", "title": "Испанският вътрешен министър обяви, че терористичната клетка от Каталония е „разбита“"}
{"url": "http://pik.bg/%D1%83%D0%B4%D0%B0%D1%80%D0%B8%D1%85%D0%B0-%D0%BA%D0%B0%D0%BB%D0%B5%D0%BC%D0%B0-14-%D0%BC%D0%BB%D0%BD-%D0%BB%D0%B5%D0%B2%D0%B0-%D1%89%D0%B5-%D1%81%D1%82%D1%80%D1%83%D0%B2%D0%B0-%D0%BA%D0%B5%D1%82%D1%8A%D1%80%D0%B8%D0%BD%D0%B3%D1%8A%D1%82-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B8-news684265.html", "text": "1,4 млн. лв. с ДДС - толкова ще струва на бюджета осигуряването на кетъринг за председателството на ЕС от България. В тази сума влиза – по две кафе паузи на ден за участниците във форумите в НДК, обеди на блок маси и работни обеди, коктейл по откриването, който ще се проведе в Народния театър “Иван Вазов” и официални вечери за ръководителите на делегациите, които ще се провеждат в зала “Джон Атанасов” в София Тех Парк. В сумата влиза доставката и обработката на храната и напитките, при спазване на всички хигиенни изисквания, сервизното обслужване – сервитьори, посуда, маси, столове, покривки и друго, както и цветна декорация. Поръчката за кетъринг е с две обособени позиции. От Техническата спецификация се разбира, че по обособена позиция №1 “Кафе-паузи, обеди на блок-маси и работни обеди в НДК” се планира изхранването на общо 23 790 души. Това включва – по две кафе-паузи и един обяд на блок-маса на ден – за между 40 и 1000 души, както и работни обеди – за между 14 и 70 души. Доставчикът трябва да осигури кафе еспресо, както и шварц кафе, безкофеиново кафе, чай, бутилирана минерална вода, домашно приготвени сладки, мъфини и соленки, сметана, захар – кафява и бяла, два вида 100% натурални сокове. За обедите на блок-маси трябва да има пет вида салати, поне два вида супа, едната от които да е без месо, пет вида ястия (пилешко, риба, свинско, телешко), едно от които да е без месо, поне два вида паста, една от които да е без месо, поне три вида гарнитури. Хлябът също трябва да е три вида прясно изпечен – бял, черен и пълнозърнест. За работните обеди е предвидено и вино – като 1/3 трябва да е бяло и 2/3 червено, в бутилки от 185 гр., както и минерална вода в стъклени бутилки. 902 917 лв. без ДДС е допустимата максимална цена по тази обособена позиция. По обособена позиция №2 “Официален коктейл и официални вечери за ръководителите на делегации” бюджетът е значително по-скромен, но и количеството храна и напитки е значително по-малко - 263 500 лв. без ДДС. Срещу тази сума ще трябва да се осигури коктейл по случай откриването на българското председателство на Съвета на ЕС, който ще е за около 720 участника и ще се проведе в Народния театър “Иван Вазов”. За него е предвидено бяло и червено вино, както и шампанско. Осем вида студени хапки – със сирена, филе от месо, риба, скариди и зеленчуци, шест вида топли хапки, както и шест вида десерти. За официалните вечери за ръководителите на делегации на страните-членки на ЕС, които ще се провеждат в София Тех Парк, е предвидено четиристепенно меню. Във всяка официална вечеря се очаква да взимат участие между 130 и 350 души, а прогнозният брой на участниците в официалните вечери за целия шестмесечен период на председателството се очаква да бъде 2630 души. Менюто трябва да включва – салата, топло или студено предястие, като трябва да е предвидено и безмесно, основното ястие да е от телешко или агнешко, като трябва да е предвидено и безмесно. Специални изисквания има към десерта – той не трябва да има алкохол, както и да не се топи и “да се яде лесно”. За всеки от гостите на официалните вечери, които ще са за сметка на българското председателство на ЕС е предвидено и по една малка ракия, която обаче няма да е от 50 гр., а от 25 гр. От документацията се разбира, че според практиката на председателствата на Европейския съюз, български производители на минерална вода, безалкохолни напитки, вина, бира и хранителни продукти, могат да предоставят своя продукция под формата на спонсорство. В такъв случай, фирмата, която осигурява кетъринга, следва да постави табелка, на която да е налична информация на български и на английски език за вида на продукта и на съответния производител. Извън кафе-паузите, обедите на блок-маси, работните обеди, официалните вечери на ръководителите на делегации и коктейла по откриването на председателство, останалите разходи на представителите на европейските институции, свързани с изхранването им в България, ще са за тяхна сметка. В настоящата документация няма информация за кетъринга, който държавата ще осигури за събитията от председателството, които ще се провеждат в резиденция “Бояна”. Това е така, защото разходите за там се осигуряват от Администрацията на Министерския съвет.", "date": "2017.08.19", "title": "УДАРИХА КАЛЕМА: 1,4 млн. лева ще струва кетърингът за европредседателството ни "}
{"url": "http://pik.bg/6-%D0%B7%D0%B2%D0%B5%D0%B7%D0%B4%D0%BD%D0%B8-%D0%B0%D1%80%D0%BC%D0%B5%D0%B9%D1%86%D0%B8-%D0%B3%D0%BE%D0%BB%D0%BE%D0%B2-%D1%81%D0%BF%D0%B5%D0%BA%D1%82%D0%B0%D0%BA%D1%8A%D0%BB-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news684364.html", "text": "ЦСКА разгроми новака в Първа лига Витоша (Бистрица). Възпитаниците на Стамен Белчев се наложиха на ст. \"Българска армия\" с повече от категоричното 6:1. Преди да прозвучи първият съдийски сигнал, с едноминутно мълчание беше почетена паметта на жертвите от терористичния акт в Барселона. ЦСКА София започна устремно мача. След само 180 секунди игра Манолев стреля, но във вратаря. В 5-ата минута, обаче \"армейците\" поведоха. След късо изпълнение на корнер, Тиаго центрира в наказателното поле, където Чорбаджийски се извиси и с глава прати топката в далечния ъгъл за 1:0. В 13-ата минута \"червените\" удвоиха аванса си. Отново Тиаго центрира в наказателното поле, като този път Каранга засече в мрежата. Самият Тиаго опита да се разпише с изненадващ удар от фаул от малък ъгъл, но топката премина на сантиметри от целта. В 39-ата минута авансът на домакините придоби класическо измерение. Чорбаджийски с глава засече центриране от корнер за 3:0. Втората част започна с удар на Стефан Христов, но право във вратаря. Веднага след това ЦСКА отново натисна своя съперник, пише \"Новспорт\". В 54-ата минута Антон Недялков изстреля истински снаряд, но Михаил Иванов изби. 60 секунди по-късно, обаче \"армейците\" стигнаха до четвърто попадение. Стойчо Атанасов центрира хубаво, а Тиаго засече с глава от границата на вратарското поле за 4:0. След час игра, Пинто стреля мощно, но топката разтресе напречната греда. Веднага след това Витоша организира бърза контра. Григор Долапчиев овладя в наказателното поле, преодоля технично Стойчо Атанасов и с удар по диагонала намали изоставането на своя отбор. В 64-ата минута Манолоев подаде отдясно, Кубемба стреля от точката за изпълнение на дузпа, но Иванов улови. В 78-ата минута Михаил Иванов излезе извън наказателното си поле, за да пресече подаване на Манолев, но се размина с топката и Рубен Пинто на празна врата направи резултата 5:1. В последната минута на редовното време \"червените\" си размениха няколко бързи подавания, вследствие на които Кевин Кубемба бе изведен сам срещу вратаря и без проблеми пусна покрай него, оформяйки крайното 6:1. Четвърта поредна победа за \"армейците\" в шампионата. ЦСКА - ВИТОША 6:1 1:0 Божидар Чорбаджийски 5 2:0 Фернандо Каранга 13 3:0 Божидар Чорбаджийски 39 4:0 Тиаго 55 4:1 Григор Долапчиев 61 5:1 Рубен Пинто 78 6:1 Кевин Кубемба 90 ЦСКА: 30. Черниаускас, 2. Атанасов, 3. Недялков, 4. Чорбаджийски, 6. Пинто, 9. Каранга, 11. Манолев, 15. Малинов, 20. Родригес, 5. Бодуров, 26. Кулма ВИТОША: 1. Иванов, 6. Гьонов, 4. Узунов, 24. Христозов, 18. Цанков, 7. Кочилов, 99. Христов, 11. Кутев, 88. Лазаров, 77. Пеев, 45. Долапчиев.", "date": "2017.08.19", "title": "6-звездни \"армейци\"! Голов спектакъл в центъра на София"}
{"url": "http://pik.bg/%D1%84%D0%B8%D0%BD%D0%BB%D0%B0%D0%BD%D0%B4%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B8%D0%B7%D0%B4%D0%B8%D1%80%D0%B2%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BC%D0%B0%D1%80%D0%BE%D0%BA%D0%B0%D0%BD%D1%86%D0%B8-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8%D1%8F-%D0%B0%D0%BA%D1%82-%D0%B2-%D1%82%D1%83%D1%80%D0%BA%D1%83-news684283.html", "text": "Финландската полиция издирва още четирима граждани на Мароко по позодрение във връзка с нападението в Турку, съобщава Ройтерс. По последни данни от полицията атаката е била извършена от 18-годишен марокански гражданин. Уточнява се, че той е пристигнал във Финландия през 2016 година и е със статут на бежанец. Освен това е избирал като свои цели за нападението предимно жени. От полицията вече обявиха, че разглеждат нападението в Турку като терористичен акт.", "date": "2017.08.19", "title": "Финландската полиция издирва четирима мароканци във връзка с терористичния акт в Турку"}
{"url": "http://pik.bg/%D0%BA%D1%80%D1%8A%D0%B2-%D0%B1%D1%80%D0%B0%D1%82%D0%BE%D1%83%D0%B1%D0%B8%D0%B5%D1%86%D1%8A%D1%82-%D0%BE%D1%82-%D1%80%D0%B0%D0%B2%D0%B4%D0%B0-%D0%BF%D0%BE%D0%BB%D1%83%D1%87%D0%B8-10-%D0%B3%D0%BE%D0%B4%D0%B8%D0%BD%D0%B8-%D0%B2%D0%B8%D0%B6%D1%82%D0%B5-%D1%86%D1%8F%D0%BB%D0%B0%D1%82%D0%B0-%D0%B8%D1%81%D1%82%D0%B8%D0%BD%D0%B0-%D0%B7%D0%B0-%D1%84%D0%B0%D1%82%D0%B0%D0%BB%D0%BD%D0%B8%D1%8F-27-%D1%8E%D0%BD%D0%B8-2016-%D0%B3-news684260.html", "text": "Бургаският окръжен съд призна за виновен Петър Жеков, който преди година закла собствения си брат Коста с брадва край гробищата на Равда. Магистратите прецениха, че 61-годишният мъж е извършил деянието при наличие на многобройни смекчаващи вината обстоятелства, поради което, съгласно НК, го осъдиха на 10 години затвор. В хода на разследването се оказва, че Петър живеел с дъщеря си в къща, а брат му в барака край гробищата, защото преди около 20 години бил продал своя дом. Препитавал се с отглеждане на кози и овце, а брат му – обвиняемият Петър, всеки ден му носел храна. Въпреки това убитият многократно налитал на бой на брат си и на няколко пъти се налагало съселяни да го спасяват. Коста бил непрекъснато пиян, като в това състояние ставал заядлив, гонел хората, псувал ги и ставал агресивен, съобщава \"Флагман\". В съдбовния ден – 27 юни м.г., около обяд Петър отново бил на гробищата и на връщане бил помолен от негова позната да й помогне за пренасянето на оградна мрежа. Съгласил се и взел брат си с него. Те започнали да товарят мрежата, но Коста вече бил много пиян и дори взел бъклицата с вино със себе си и продължил да пие през цялото време. На няколко пъти Петър правел забележки да спре да пие, тъй като Коста дори паднал на земята, но не спрял да пие. Тогава се проявил агресивният характер на Коста. Той започнал да вика, да обижда и дори в един момент заплашил Петър, че „ще го утрепе, ще го заколи”. Едновременно с това Коста захвърлил работата си и влязъл в бараката си, откъдето излязъл с брадва – същата тази, която след по-малко от минута ще отнеме собственият му живот. Всичко се развило много бързо Коста без да се замисли замахнал с брадвата към брат си. Петър обаче успял да се отдръпне навреме от удара и понеже „противникът” му бил много пиян, успял с лекота да измъкне оръжието от ръцете му. Вместо обаче да захвърли брадвата, той замахнал на свой ред към брат си. Уцелил го във врата и когато Коста се строполил на земята от раната вече бликала кръв. Последвал втори удар върху вече падналия Коста – този път в главата. Брат му вече не дишал Петър успял да разбере какво е направил, чак когато всичко било приключило. Отчаял се и започнал да ридае. Бързо съблякъл окървавените си дрехи и поел обратно към селото гол до кръста. Брадвата оставил в дървена секция, намираща се пред друга постройка в имота на брат му. Съгласно тези факти, които са безспорно доказани от свидетелски показания и емпирични доказателства, Бургаският окръжен съд налага съответното наказание, което е по първата алтернатива на текста на чл. 116, ал. 1, т.6. Петър получава 10 години, като съдът приспада от присъдата времето, прекарано под домашен арест и това, в което е бил задържан под стража.", "date": "2017.08.19", "title": "КРЪВ! Братоубиецът от Равда получи 10 години! Вижте цялата истина за фаталния 27 юни 2016 г."}
{"url": "http://pik.bg/%D1%82%D0%B0%D0%BF%D0%B0-2-%D0%BA%D0%BC-%D0%BE%D0%BF%D0%B0%D1%88%D0%BA%D0%B0-%D0%BD%D0%B0-%E2%80%9E%D0%BA%D0%B0%D0%BB%D0%BE%D1%82%D0%B8%D0%BD%D0%B0%E2%80%9C-news684287.html", "text": "На българо-сръбската граница трафикът е интензивен на ГКПП \"Калотина\" с 2 км колона от леки автомобили на вход. Това съобщиха от пресцентъра на ГД „Гранична полиция“. Информацията е към 14.00 часа. На българо-гръцката граница трафикът е интензивен на ГКПП \"Маказа\" и ГКПП \"Капитан Петко войвода\" на вход. На българо-турската граница трафикът е интензивен на ГКПП \"Капитан Андреево\" на вход за леки автомобили. На българо-румънската граница трафикът е интензивен на вход на ГКПП \"Дунав мост\" - Русе и Видин на вход. На българо-македонската граница трафикът е нормален на всички гранични пунктове. Фериботът Оряхово - Бекет работи само в светлата част от деня поради ниско ниво на река Дунав. Фериботът Свищов - Зимнич не работи днес поради повреда.", "date": "2017.08.19", "title": "ТАПА! 2 км опашка на „Калотина“"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%82%D0%B5%D0%B7%D0%B8-9-%D1%85%D1%80%D0%B0%D0%BD%D0%B8-%D1%82%D1%80%D1%8F%D0%B1%D0%B2%D0%B0-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%BE-%D0%B4%D0%B0-%D0%B8%D0%B7%D0%B1%D1%8F%D0%B3%D0%B2%D0%B0%D0%BC%D0%B5-%D0%BA%D0%BE%D0%B3%D0%B0%D1%82%D0%BE-%D1%81%D0%BC%D0%B5-%D0%B1%D0%BE%D0%BB%D0%BD%D0%B8-news684122.html", "text": "Според списанието \"Men's Health\" и неговите нутриционисти има 9 храни, които е най-добре да не консумирате, за да се излекувате по-бързо. 1. Кафе Спрете да го пиете винаги кафе, когато имате някакво неразположение, но особено когато имате стомашни проблеми. Кофеинът е диуретик и ще доведе до обезводняване на организма. Това не е добре, защото имунната система се бори по-ефективно, ако тялото е хидратирано. Особено неподходящо е да приемате кофеин при стомашно разстройство и повръщане, тъй като и двата симптома водят до допълнително обезводняване. Плюс това кофеинът ще стимулира мускулите на храносмилателния тракт и това ще засили симптомите на разстройство. Не е добра идея консумацията му при възпалено гърло и кашлица. От една страна портокаловият сок съдържа киселина, която има освежаващ ефект, но от друга, според професора по холистична медицина Д-р Таз Бхатия, портокалът има лимонена киселина, която ще раздразни възпаленото и зачервено гърло, а това ще увеличава времето ви за възстановяване. Противопоказни са винаги, когато имате някакво неразположение, но особено когато имате стомашни проблеми. Приемането на рафинирана захар, която е в различни продукти и сладки неща от бяло брашно и захар, временно ще потисне възможността на белите кръвни телца да се борят с болестта. Според доктора часове след приемането на храни като бисквити, курабии, бонбони или дори зърнени барчета от корнфлейкс и овесени ядки, съдържащи захар, имунната ви система отслабва. Това влияе и върху борбата с болестта. Силно ще се усети при стомашни проблеми заради свойството на захарта да изтегля водата от стомашно-чревния тракт и да провокира поява на разстройство. 4. Безалкохолни напитки Противопоказни са винаги, когато имате някакво неразположение, но особено когато имате стомашни проблеми. По същата причина както кафето безалкохолните напитки дехидратират тялото. Отделно те са пълни със захар, а както казахме по-горе рафинираната захар потиска имунитета и създава неприятности. Може да пиете кокосова вода – тя е естествено подсладена. : В кана с вода нарязвате плодове – ябълки, круши, праскови, цитруси. Това ще промени вкуса на водата. Избягвайте консумацията на готови овкусени спортни напитки и води. Те често съдържат изкуствени подсладители, а молекулите на подсладителите не могат да бъдат разбити в организма, което води до затруднено храносмилане и подуване, разстройство и т.н. Особено противопоказни са  при възпалено гърло и кашлица. Грубата повърхност, която имат чипсовете, солетите и дори по-силно изпечените тостове, буквално ще има ефекта на шкурка върху гърлото ви. Противопоказен е винаги, когато имате някакво неразположение, но особено когато имате стомашни проблеми. Подобно на кафето, той е диуретик и влияе по същия начин както вече посочихме за кафето. Внимавайте с тях при задух и запушен нос! Има твърдения сред някои течения в храненето, че млякото води до образуване на слуз и храчки. Все още няма 100 % категорични доказателства за това, но има вероятност млякото да сгъсти секрета, според някои лекари. Затова се препоръчва, поради липса на категорична яснота, по-скоро да се избягват млякото и млечните храни до пълно възстановяване. Особено опасно е храненето с такива храни при стомашни заболявания. Според д-р Бхатия колкото по-мазни храни консумираме, толкова повече затрудняваме храносмилането, защото за тях се иска много време от организма да ги разгради и асимилира. Ако имате стомашни проблеми, твърде възможно е тези храни да провокират и рефлукс (преминаване на стомашни сокове в хранопровода, което може да увреди лигавицата на хранопровода и да причини нейното възпаление). 9. Пикантни храни Не е добра идея при симптоми на течащ нос. Лютите чушки и пикантните сосове са люти заради капсаицина, който може да раздразни носните пътища и да провокира още по-силно течение. Този тип храни обаче биха помогнали при запушен нос! Когато сме болни, рядко се замисляме за храната и разчитаме основно на лекарствата. Истината е, че някои храни действително може да влошат състоянието ни. Това може да ни накара да се чувстваме още по-зле в съчетание с общото неразположение от болестта. 2. Портокалов сок 3. Сладкиши – рафинирани, от бяло брашно и захар 5. Хрупкави закуски 6. Алкохол 7. Мляко и млечни храни 8. Пържени и мазни храни", "date": "2017.08.19", "title": "ВНИМАНИЕ! Тези 9 храни трябва задължително да избягваме, когато сме болни"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%B5%D1%82%D0%BE-%D0%BA%D0%B0%D0%BA-%D0%B8%D0%B7%D0%B3%D0%BB%D0%B5%D0%B6%D0%B4%D0%B0-%D0%B1%D0%B5%D0%B7-%D0%B3%D1%80%D0%B8%D0%BC-70-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D1%81%D0%BE%D1%84%D0%B8%D1%8F-%D1%80%D0%BE%D1%82%D0%B0%D1%80%D1%83-%D1%81%D0%BD%D0%B8%D0%BC%D0%BA%D0%B0-news684244.html", "text": "Самата Ротару няма профили в тях, но сестра й Аурика и снаха й Светлана Евдокименко не пропускат да качат семейни снимки, съобщава Дни.ру. Поредното фото е от почивката на семейството на Ротару на остров Сардиния. Именно там певицата отбеляза своята 70-та годишнина. Феновете на Ротару са трогнати от снимката, на която звездата е без грим, но изглежда не по-малко фантастично за своята възраст. \"Ротару явно е измислила как да спре времето и то няма власт над нея\", коментира под снимката почитател на певицата. Естрадната легенда София Ротару вече рядко прави концерти. Вероятно се страхува, че или в родната й Украйна, или в Русия, станала неин втори дом, няма да я разберат. Затова тя все по-рядко е на сцената. Благодарение на социалните мрежи обаче поклонниците на певицата могат да следят почти всяка нейна стъпка.", "date": "2017.08.19", "title": "НЕВЕРОЯТНО! Ето как изглежда без грим 70-годишната София Ротару (СНИМКА)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D0%BE-%D0%BF%D0%B8%D0%BA-tv-%D0%B0%D0%B7%D0%B8%D1%81-%D0%B3%D0%BE%D0%B2%D0%BE%D1%80%D0%B8-%D0%BF%D1%80%D0%B5%D0%B4-%D0%B6%D1%8A%D0%BB%D1%82%D0%B8%D1%82%D0%B5-%D0%BD%D0%BE%D0%B2%D0%B8%D0%BD%D0%B8-%D0%BA%D0%B0%D0%BA-%D1%86%D0%B8%D0%B3%D0%B0%D0%BD%D1%87%D0%B5%D1%82%D0%BE-%D0%BE%D1%82-%D0%BC%D0%B0%D1%85%D0%B0%D0%BB%D0%B0%D1%82%D0%B0-%D1%81%D0%B5-%D0%BF%D1%80%D0%B5%D0%B2%D1%8A%D1%80%D0%BD-news684066.html", "text": "Своя 20-ти милион в \"Ютюб\" доближава последната песен на Азис - \"Мотел\", която се очертава като апогеят в цялата му музикална кариера досега. Скоростта, с която социално ангажираният проект набира световна популярност предизвика екипа на \"Жълтите новини\" да заснеме ново предаване за реализацията му. В последствие то ще бъде включено в документален филм, върху който работи самият Азис. Сред декорите на кино студията в Долна Малина, където се намира и мотелът от клипа, Азис говори надълго и на широко за всичко около своя проект, разкрива и най-малките, несподелени досега детайли за песента, изригнала от сърцето му. \"Каква е тайната ли? Спрях да се интересувам от това какво харесват младите, започнах да правя музика, която на мен и моето поколение ще се хареса. И младото поколение само дойде при мен. Аз съм на 40 години дъртак, ще правя музика, която на мен ми харесва, на майка ми, на баща ми, на лелите и комшиите, а децата, ако имат уши, ще я чуят и ще я запеят. И те я запяха\", разсъждава Азис за успеха на своя \"Мотел\", качена върху стара каруца, типична за цигански табор. Звездата разказва още как предпоследният хит, \"Хабиби\", е преобърнал живота му на 180 градуса и как изоснови е променил творчеството му. \"Моят барабанист, Боби Къртача, каза: \"Ако \"Ню Йорк Таймс\" са писали за \"Хабиби, то сега \"Мотел\" би трябвало да я изпратят на Луната!\". Аз съм поетът на новото време, поетът на жанра, аз съм човекът, който може да накара цял един народ да пее в един глас. На участия и концерти моят бенд изпълнява песента минимум 20-30 пъти\", разказва още Азис. И след като тотално е скъсъл със скандалното си минало, днес певецът иска да бъде пример, най-вече за своя етнос. \"Ето, аз съм пример за това как от обикновено циганче от махалата можеш да се превърнеш в най-известния, най слушания, най-гледания певец. Аз съм пример за това как човек без 8 клас може да говори по този начин, да има най-правилния изказ и словоред, да бъде с добра душа. Хората имат много погрешна представа за нас, циганите, че всички сме крадци, убийци. Не, аз съм пример за това ,че циганите могат да бъдат добри хора, че има талантливи такива сред тях\", допълва Азис.", "date": "2017.08.19", "title": "ЕКСКЛУЗИВНО ПО ПИК TV! Азис говори пред \"Жълтите новини\": Как циганчето от махалата  се превърна в най-слушания БГ певец по света + плюс тайните на феномена \"Мотел\""}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BC%D0%B5%D0%B6%D0%B4%D1%83-%D0%BD%D0%B0%D0%BF-%D0%B8-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D0%B0-%D0%B8%D0%B2%D0%B0%D0%BD-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%B7%D0%B0%D1%80%D0%B0%D0%B4%D0%B8-%D0%B4%D0%B8%D0%B7%D0%B5%D0%BB%D0%BE%D0%B2%D0%B0-%D0%BA%D0%BE%D0%BB%D0%BE%D0%BD%D0%BA%D0%B0-news684267.html", "text": "Скандал със задържането на карловския бизнесмен Иван Трифонов избухна в късния следобед вчера. Драмата се разигра  в мелничния  му комплекс във Ведраре по време на проверка на инспектори от НАП. От телефонен разговор с Иван Трифонов снощи около 20 часа и тази сутрин около 10.20 часа стана ясно, че бизнесменът не е бил задържан, а според него заповедта за арест е била отменена само час след издаването й. Иван Трифонов е един от най-крупните бизнесмени в Подбалкана. Той се занимава със земеделие, животновъдство, млекопреработване. От 2015 година  той е общински съветник  в Карловския общински съвет от групата „Възраждане на Карловската община”. Поводът за скандала между служителите от НАП, полицията и Трифонов бе запечатването  на колонка за дизелово гориво на територията на предприятието, която според бизнесмена не действа от 15-ина дни. Тогава той я затворил  и започнал да зарежда селскостопанската техника на мелничния комплекс  с мобилни съдове от по 1 тон, каквато възможност дава законът. Преди около два месеца служители на НАП, Икономическа полиция и пожарната  извършиха комплексна проверка в мелничното предприятие, заяви пред „Марица” бизнесменът. Проверяващите установиха, че всички изисквания са спазени и в констативния протокол няма нито едно предписание.  А преди около две седмици  въведох  мобилно зареждане на селскостопанската техника и  дизеловата колонка бе отписана от НАП по надлежния ред, заяви той. Вчера обаче инспекторите от НАП показали на Трифонов протокол с акт за административни нарушения, каквито не били констатирани.  Не съм получавал такъв акт, затова отказах да подпиша протокола поради невярното съдържание  и се възпротивих срещу запечатването на колонката, която не е действаща, разказа бизнесменът. Протоколът станал повод за спор между двете  страни.  За да няма недоразумения с данъчните  Трифонов  наредил на работник  от мелничния комплекс за премахме колонката. Междувременно обаче били издадени две заповеди за задържане – на работника Маргарит, който премахнал колонката, и на Иван Трифонов. След изясняване на ситуацията заповедта за ареста на бизнесмена била отменена.", "date": "2017.08.19", "title": "Скандал между НАП и бизнесмена Иван Трифонов заради... дизелова колонка "}
{"url": "http://pik.bg/%D0%BA%D0%B0%D1%80%D1%8A%D0%BA-%D1%81%D0%BF%D0%B8%D0%BF%D0%B0%D1%85%D0%B0-%D0%BC%D0%BB%D0%B0%D0%B4-%D0%BC%D1%8A%D0%B6-%D1%81%D0%B2%D0%B8%D0%BB-25-%D1%81%D1%82%D0%B5%D0%BA%D0%B0-%D1%86%D0%B8%D0%B3%D0%B0%D1%80%D0%B8-news684289.html", "text": "30-годишен мъж е задържан за извършена от него кражба от хранителен магазин в село Дълбоки. Това съобщиха от пресцентъра на МВР. Сигналът в полицията бил подаден вчера. Извършителят, чрез разбиване на катинар и врата, проникнал в хранителен магазин и откраднал пари и 25 стека с цигари. По случая било образувано досъдебно производство. В резултат на проведените оперативно-издирвателни действия бил установен извършителят на кражбата – 30–годишен мъж с инициали М. А. от село Дълбоки. С прокурорско постановление мярката му за задържане е удължена за 72 часа.", "date": "2017.08.19", "title": "КАРЪК! Спипаха млад мъж, свил 25 стека цигари"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%B8%D0%BB%D0%BD%D0%B0%D1%82%D0%B0-%D1%81%D0%B8%D0%BD%D1%8F-%D1%84%D0%B8%D0%B3%D1%83%D1%80%D0%B0-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D0%BF%D0%B0%D0%BF%D0%B0%D0%B7%D0%BE%D0%B2-%D0%BB%D0%B5%D0%B2%D1%81%D0%BA%D0%B8-%D0%B5-%D0%BD%D0%B5%D1%81%D1%80%D0%B0%D0%B2%D0%BD%D0%B8%D0%BC-%D0%BA%D0%B0%D1%82%D0%BE-%D0%BD%D0%B0-news684292.html", "text": "Син обединител и доказан шампион, Константин Папазов даде ексклузивно интервю пред агенция ПИК. Тити сподели изключително важни детайли за футболния клуб на Левски, както и за баскетболния тим на гранда. Папазов се обръща и към публиката на родния колос. - Категорично. Вероятно това е причината собственикът на Левски абсолютно далновидно - на 11-ия месец от своето управление - да вземе нещата в свои ръце. Не защото аз съм треньор, а защото така е правилно. Както в една сграда има 4 колони, така в изграждането на един отбор категорично основната фигура, този който трябва да бъде стратегът, фундаментът на един тим - това е наставникът.  В тази връзка решението на г-н Русев е категорично възможно най-правилното. И без да е човек, който да е имал някаква спортна биография, доколкото аз знам,  да е участвал в управлението на спорта като голям бизнесмен, след 11 месеца може би е взел аналитично най-важното решение. Левски е отбор, който е свързан с историята и ще бъде свързван с историята. Ние имаме 103-годишна история и според мен един ден Левски ще бъде и с 1003-годишна история. Защото Левски е институция, религия. Решението на г-н Русев да гласува доверие на такъв специалист е абсолютно стратегически правилно. Трябва да бъдем обективни - реалната работа на Делио Роси в клуба досега е в рамките на броени астрономически дни. Магьосник да беше, нещата не може да се случват толкова бързо, но за негова радост и за радост на голямото синьо семейство, а то е най-голямото и най-обичаното нещо в България - всичко тръгна по ноти и по вода. 2:0 срещу Дунав с убедителна игра във второто полувреме. Когато имаше пълно надмощие с 3-4 изпуснати 100-процентови положения. 3:0 срещу Пирин, отбор, който Левски не е побеждавал в последните си 2 гостувания. Едното, от които беше стратегическо - Левски го загуби с гол в първата минута.  Така че тези два успеха най-вече ще налеят вода в мелницата на г-н Делио Роси. А играчите, които със сигурност не се чувстват много добре и им идва малко нанагорно тренировъчния процес, който сега водят с Роси, ще повярват, че колкото и да е трудно - това е пътят към успеха. - Голямото предимство на Делио Роси се състои в това, че той пристига освен с неговите безспорни знания и с голям опит,  защото тези знания са на базата на дългогодишен труд в треньорската професия. От тази гледна точка Роси е със светлинни години пред всички останали, които работят в България. Работил е на много високо ниво в едно от първенствата, в което най-много се тактизира. Пословична е работата на италианците, на италианската защита, на изключителното владеене на топката и това са неща, които са негова втора природа. Идването на г-н Делио Роси е един поврат в бъдещото управление на Левски. Смятам, че неговото идване е изключително удачен ход и не го казвам сега заради резултатите в рамките на една седмица. Победите с 2:0 и 3:0, а го казвам, защото познавам психиката на българските спортисти. Имал съм уникалната чест да бъда помощник на Пини Гершон и съм свидетел, че нищо толкова различно не е показвал - но неговият авторитет, неговото присъствие, респектът, който имаха българските играчи към него, беше в основите на успеха. Същото е и сега. С просто око, аз не съм футболен специалист - може да се види как на мача с Дунав Мапуку играе агресивно във фаза защита и се връща в отбрана чак до нашето наказателно поле. За да се случи това нещо - Жуниор Мапуку трябва да възприеме човека срещу себе си. Личността, която му казва това нещо. Това е голямото предимство. Иначе няма треньор, който да не иска да побеждава, няма наставник, който на 100-процента да не иска да постигне резултат. Но едно и също изречение и едно и също условие поставено от г-н Роси и някой друг, няма да цитирам имена, защото не е коректно, от един български треньор - едно и също изречение звучи по-различен начин в главата на футболистите. Това е и смисълът на големите имена в спорта. Затова има Моуриньо, има Анчелоти. Реално в българския футбол дори в Левски, дори и такъв успешен бизнесмен като Спас Русев, не могат да си позволят Жозе Моуриньо, но нивото на Делио Роси за България е като на Моуриньо в световен мащаб. Това е удар в десетката и аз силно се надявам и вярвам, че това е само поставяне на началото. Дали г-н Русев е получил съвет от някой, не мога да кажа. Но смятам, че с решението си да бъде привлечен Делио Роси г-н Спас Русев категорично постави сериозна основа и спечели хората, които обичат Левски. Защото виждат стратегия, виждат хоризонт за любимия отбор. Това липсваше с години при Левски, а сега се поставя едно ново, добро начало. Кога ще дойде титлата е въпрос на време, Левски обаче има нещо, което никой друг няма - има публика и тази публика, когато й бъде спечелено доверието отново, Левски ще стане неузнаваема сила. Поставен е страхотен фундамент за това Левски наистина да прилича на европейски отбор, с европейско поведение, с европейско мислене. - Аз съм човек, който не може да лъже. Имаме много напреднали преговори с г-н Спас Русев и с неговия син относно това - до каква степен Виваком, компанията, която г-н Русев управлява, може да помогне - след като Левски баскетболният клуб беше спасен от феновете на тима. Този клуб съществува само и единствено заради тяхната огромна любов. Правя справка 15 февруари 2015 година. Сега водим разговори, които са пред своето финализиране, Виваком да помогне финансово. В тази връзка има разговори. Не се срамувам и смятам, че не е нескромно - със своя 23-годишен опит в управлението на спорта смятам, че мога да бъда полезен със съвети. В край на краищата не става въпрос за футбол, както казахте вие, а за чисто организационни и стратегически съвети. За това как наистина тази огромна, огромна синя любов, която се крие в милионите привърженици, да не бъде само на думи, а да се превърне в дела. Най-големият и постоянен капитал на Левски е неговата публика. И смятам, че в тази връзка с участието ми в организацията на 100-годишнината, 24 май 2014-а, и с участието при организацията на събитието, което трябваше да спаси баскетболния клуб, показах, че имам изключително добра комуникация с хората, които обичат Левски. А това е най-голямата и най-истинската партия в държавата. Казвам го в преносен смисъл, защото едва ли има партия в момента, която да е с над 1 200 000 поддръжници. Това е Левски. Така че съм щастлив, че г-н Русев направи този стратегически ход. А аз мога да бъда полезен, знам и 2, и 200. Когато ръководството и феновете са едно цяло, тогава Левски ще бъде недостижим. Никой друг не може да се похвали с такава публика в България. - Моето лично мнение е - да. Пак казвам лично мнение, това в край на краищата е отговор, който трябва да даде г-н Спас Русев. Едно от нещата, които с г-н Русев и неговия син коментирахме - е, че те бяха гледали събитието на 15 февруари 2015 година и са силно впечатлени, защото истинските фенове се виждат тогава, когато е трудно. Ние знаем, че Барселона, Челси и Вердер Бремен могат да напълнят стадион \"Васил Левски\", това е повече от ясно. Но феновете на Левски напълниха \"Арена Армеец\", за да спасят един отбор, който реално е последният тим, който им е носил някаква радост свързана с шампионски успех. Знаете - требълът, който постигна баскетболния отбор. Смятам, че ако компанията Виваком помогне финансово на баскетболния тим, ще е награда за привържениците, за това, което публиката на Левски направи през 2015 година. Едно е сигурно - многократно е коментирана темата и не съм знаел на 17 юли, когато празнувах своята 50-годишнина, че ще има подобно развитие.  От Дарик радио ме попитаха мечтая ли за деня, в който баскетболният и футболният клуб ще бъдат под една шапка. Сигурно ще дойде и този момент, това е една крачка, която очаквам да се финализира скоро. Защото има много добри изходни позиции за едно такова бъдещо сътрудничество. Не съм очаквал, че само месец след това, ще коментираме тема близка до реалността. - - Ако мога с нещо да бъда полезен и ако ми се отдаде възможност да изразя своето мнение - смятам, че при Левски освен огромния капитал, който има със своите фенове, другият огромен капитал на клуба са неговите легенди. Категорично мога да заявя, че в последните 10 години, поради субективни и обективни причини - легендите на Левски не са щастливи. Ако от мен зависи, първият съвет, който бих дал на г-н Русев, е тези легенди да бъдат щастливи. Те трябва да бъдат заедно, защото това е силата на Левски. Силата на Левски е в историята, която е вековна, силата на Левски е в това, че съдбата на нас всичките ни е отредила уникалната възможност символ и патрон на нашия отбор да бъде едно от най-великите имена в българската история. Ние като последователи на Апостола трябва да имаме висок морал и да уважаваме своите легенди. Смятам, че ще засегна някой с моите думи, но до момента легендите на Левски не са щастливи. Ако мога с нещо да бъда полезен, а смятам, че мога, легендите на Левски трябва да бъдат всеки мач заедно в ложата на стадион \"Георги Аспарухов\". За да стигне историята дотук и Левски да го има, освен великото име на Апостола и милионите фенове, заслугата е и на всички тези, които през годините са били част от историята на клуба. Всеки мач, ако те са на стадиона, ако създадем организация те да са част от всеки бъдещ успех, това ще е и невероятна енергия и за играчите на терена, и за хората, които идват на стадиона. Ще бъде и страхотно голям, непреодолим проблем на нашите съперници, защото те няма как да отговорят на тази вековна история и на тези легенди. - В мача с Пирин има 2 неща, които трябва да се отбележат. Трите точки, които са за класирането. По-важното обаче е играта на тима, не точките, а играта е тази, която ще върне хората на стадиона. Левски има изключителен резерв в своите фенове. На Левски предстои двубой срещу отбор, който на 25 май ни взе най-милото. Трябва да подходим с уважение към тима на Славия, защото те - макар и стимулирани от отбора на Лудогорец и от неговия собственик, играха и за честта си и отнеха една абсолютно изстрадана, почти готова титла. Така че този мач освен всичко друго, смятам, че хората, които са били на 25 май на стадиона и бяха посърнали, сега имат възможност да покажат на Славия какво е Левски. \"Белите\" се бориха за морала, но да не забравяме, че се бориха и за 600 000 на Кирил Домусчиев. Много ми се иска всички тези, които са били на стадиона тогава, отново да отидат на този стадион. Защото историята е позната с това, че рано или късно всичко на този свят се връща. Сега няма такава стойност, няма такава значимост като шампионска титла, какъвто беше двубоят на 25 май 2013 година, но четири години по-късно ние трябва да покажем, че в Левски има морал. И този морал тръгва първо от неговите фенове. Донкихотски е да вярвам, че стадионът ще бъде пълен както през 2013 година, но не е невъзможно. От тук нататък Левски има нещо, което никой друг отбор няма - невероятната фенска подкрепа и това е нещо, което не се контролира от никой друг, освен от самите нас. Много ми се иска стадионът да бъде пълен, за да може Славия наистина да получи заслуженото - пак казвам не трябва да забравяме, че те играха и за честта си, но и за парите на Кирил Домусчиев. Сега е моментът хората да отидат на стадиона. След което предстои смятам мач за историята. Няма нищо случайно, двубоят Левски - Лудогорец, който трябваше да открие първенството - беше отложен. И съдбата го прати на датата 6 септември. Дата на едно изключително историческо събитие за България. Съединението на България. Така че според мен сега 6 септември ще бъде съединението на Левски. Това, което Левски беше загубил в годините - вярата, сплотеността, всички легенди да са заедно, всички фенове да са заедно - на 6 септември ще започне отново своята история. Много ми се иска да покажем фотоси на нашите привърженици, когато и Националният стадион \"Васил Левски\" и \"Герена\" са се пръскали. Може би няма нещо, което толкова много да е събрало хората на едно място, с изключение на трагичен момент - погребението на Георги Аспарухов. Левски е несравним във всяко едно отношение като национален герой и като футболен клуб за историята на България.", "date": "2017.08.19", "title": "ЕКСКЛУЗИВНО И САМО В ПИК! Силната синя фигура Константин Папазов: Левски е несравним като национален герой и като футболен клуб! "}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B7%D0%B0%D1%81%D0%B8%D0%BB%D0%B8-%D0%BA%D0%BE%D0%BD%D1%82%D1%80%D0%BE%D0%BB%D0%B0-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D0%B8%D1%81%D0%BF%D0%B0%D0%BD%D0%B8%D1%8F-news684270.html", "text": "Полицията във Франция е засилила контрола по границата с Испания, съобщава Асошиайтед Прес. Допълнителните мерки за сигурност са свързани с продължаващото издирване на заподозрян за организацията на терористичния акт в Барселона. Уточнява се, че към момента няма задържани лица на границата.", "date": "2017.08.19", "title": "Френската полиция засили контрола по границата с Испания"}
{"url": "http://pik.bg/%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%BF%D0%BE%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D1%81-%D0%BD%D0%BE%D0%B6-%D0%B2-%D1%80%D1%83%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D1%81%D1%83%D1%80%D0%B3%D1%83%D1%82-news684304.html", "text": "Терористичната групировка „Ислямска държава“ пое отговорност за нападението с нож в руския град Сургут, при което в събота осем души бяха ранени, предава Ройтерс. Това беше съобщено от информационната агенция „Амак“, която е свързана с екстремистката организация. По-рано руските правоприлагащи органи уточниха, че са убили нападателя и разследват инцидента като опит за убийство.", "date": "2017.08.19", "title": "„Ислямска държава“ пое отговорност за нападението с нож в руския град Сургут"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-31-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%BB%D1%8E%D1%88%D0%BD%D0%B0-%D1%81%D1%82%D1%80%D0%B0%D0%B6%D0%B8%D1%86%D0%B0-news684310.html", "text": "Земетресение с магнитуд 3,1 по скалата на Рихтер е регистрирано на територията на България, близо до Стражица, съобщава Европейският сеизмологичен център. Земният трус е бил усетен в 16,19 ч, като епицентърът му е бил на 6 км югоизточно от Стражица, на 33 км източно от Велико Търново, с дълбочина 2 км, уточниха от Европейския сеизмологичен център.", "date": "2017.08.19", "title": "ИЗВЪНРЕДНО! 3,1 по Рихтер люшна Стражица    "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%80%D0%B0%D1%87%D0%BA%D0%BE%D0%B2-%D0%BF%D0%BE%D0%B1%D0%B5%D0%BB%D1%8F-%D1%81%D0%BB%D0%B5%D0%B4-%D1%80%D0%B0%D0%B7%D0%B4%D1%8F%D0%BB%D0%B0%D1%82%D0%B0-%D1%81-%D0%BC%D0%B0%D1%80%D0%B8%D1%8F---%E2%80%9E%D0%B3%D0%BE%D1%81%D0%BF%D0%BE%D0%B4%D0%B0%D1%80%D1%8F%D1%82-%D0%BD%D0%B0-%D0%B5%D1%84%D0%B8%D1%80%D0%B0%E2%80%9C-%D1%81%D0%B5-%D0%BF%D0%BE%D0%BA%D1%80%D0%B8-%D0%B2-news684127.html", "text": "Димитър Рачков ближел раните си след раздялата с Мария Игнатова в Несебър, научи „Ретро“. Актьорът заминал за морето съвсем сам, а там го очаквали негови дългогодишни приятели от Бургас и околията. Тв водещият се опитвал да се разсейва в мъжки компании и често можел да бъде видян на по чашка в хитовите нощни клубове. Дори вечер обаче Димитър се появявал пред хора задължително с шапка с козирка. Причината била, че заради множеството изхабени нерви покрай фиаското с Игнатова косата му побеляла буквално за няколко дни. 44-годишният актьор вече почти нямал тъмни косми по главата си, а с идването на новия телевизионен сезон щял да се принуди системно да се боядисва, за да изглежда на ниво пред камерата. След престоя си край морето „господарят на ефира“ възнамерявал да мине и през родния си град Твърдица, където и до ден-днешен живеят неговите родители. Майка му била страшно разтревожена за неговото психическо състояние и му звъняла по 20 пъти на ден, за да проверява дали е жив и здрав. Леля Станка през годините така и не успяла да приеме снахата Мария и винаги повтаряла на сина си, че не е бивало да се разделя с първата си жена и майка на детето му – Христина. Най-много родителката на Рачков се тревожела как ще се разбират с бившата му, когато предаването се върне на екран. От екипа на „Господари на ефира“ обявиха, че Димитър и Мария повече няма да водят заедно, но засечките им в офиса щели да са неизбежни. За разлика от Рачков обаче, Игнатова преживявала много по-лежерно разлъката им. Въпреки че в момента снимала предаването „Х Фактор“, блондинката непрекъснато се появявала по плажове и басейни в столицата, а доброто й настроение се дължало и на нов мъж в живота й.", "date": "2017.08.19", "title": "САМО В ПИК И \"РЕТРО\"! Рачков побеля след раздялата с Мария -  „Господарят на ефира“ се покри в Несебър, дави мъката по дискотеки "}
{"url": "http://pik.bg/%D0%BA%D0%BE%D0%BD%D1%82%D1%80%D0%BE%D0%BB-%D1%81%D0%B5%D0%BA%D1%80%D0%B5%D1%82%D0%BD%D0%B8%D1%82%D0%B5-%D1%81%D0%BB%D1%83%D0%B6%D0%B1%D0%B8-%D0%BD%D0%B0-%D1%81%D0%B0%D1%89-%D1%81%D0%B0-%D1%81%D0%B5-%D1%81%D1%80%D0%B5%D1%89%D0%BD%D0%B0%D0%BB%D0%B8-%D1%81%D1%8A%D1%81-%D1%81%D0%B5%D0%BD%D0%B0%D1%82%D0%BE%D1%80-%D0%BF%D0%BE%D0%B6%D0%B5%D0%BB%D0%B0%D0%BB%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4--news684235.html", "text": "Представители на Секретните служби на Съединените щати са се срещнали със сенатора от щата Мисури Мария Шапел-Надал, която пожела смъртта на президента на Съединените щати Доналд Тръмп, съобщава Асошиайтед Прес. В профила си във „Фейсбук“ Шапел-Надал написа: „Надявам се, че Тръмп ще бъде убит!“. Малко по-късно тя свали текста, след като думите й бързо предизвикаха гнева на нейни последователи в мрежата, сред които и много колеги. Мария Шапел-Надал коментира, че след публикацията си с нея са се срещнали представители на Секретните служби. „Казах им, че нямам каквито и да е намерения да причинявам вреда на когото и да било или да принуджавам други да го правят“, коментира сенатор Шапел-Надал. Губернаторът на щата Мисури Ерик Гритенс поиска от Сената отстраняването на Шапел-Надал.", "date": "2017.08.19", "title": "Контрол! Секретните служби на САЩ са се срещнали със сенатор, пожелала убийството на Доналд Тръмп"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-76-%D0%B4%D1%83%D1%88%D0%B8-%D1%81%D0%B0-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D1%81%D0%B2%D0%BB%D0%B0%D1%87%D0%B8%D1%89%D0%B0-%D0%B2-%D0%BA%D1%80%D0%B8%D0%BC-news684222.html", "text": "76 души, 23 от които деца, са били евакуирани заради кални свлачища в кримския град Судак, съобщава Интерфакс. Спасителните служби отводняват жилищни сгради из целия град, като се съобщава за наводнени 41 жилищни дома, в които живеят над 200 души, сред които 38 деца. Съобщава се още, че в района на 18-ия километър на пътя между Грушевка и Судак, в района на село Дачное, свлачище е затворило пътя, като няколко десетки автомобила са блокирани.", "date": "2017.08.19", "title": "Бедствие! 76 души са евакуирани заради свлачища в Крим"}
{"url": "http://pik.bg/%D0%B2%D0%B7%D1%80%D0%B8%D0%B2-%D0%BD%D0%B0-%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BF%D0%BE%D0%B6%D0%B0%D1%80-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-news684284.html", "text": "Взрив на газова бутилка е избил метална врата във Видин вчера. Инцидентът е станал около 14,45 ч. на тиха улица в центъра на града. При взрива е избухнал пожар, който е бил потушен от пристигналите на място огнеборци, съобщава \"БулНюз\". Ударната вълна при избухването пък избила метална врата, която прелетяла няколко метра. Истински късмет е, че на пътя не е имало кола или пешеходец. При инцидента няма ранени хора.", "date": "2017.08.19", "title": "Взрив на газова бутилка предизвика пожар във Видин "}
{"url": "http://pik.bg/%D0%B5%D1%80%D0%BE%D1%81-%D1%80%D0%B0%D0%BC%D0%B0%D1%86%D0%BE%D1%82%D0%B8-%D0%BF%D1%8F-%D1%81-%D0%BF%D1%8A%D1%82%D0%B5%D0%BD-%D0%BF%D0%BE%D0%BB%D0%B8%D1%86%D0%B0%D0%B9-%D0%B2-%D0%B0%D1%81%D1%82%D0%B0%D0%BD%D0%B0-news684226.html", "text": "Италианската музикална суперзвезда Ерос Рамацоти изпълни част от един от големите си хитове - Piu Che Puoi заедно с пътен полицай в столицата на Казахстан Астана, съобщава Лайф. Самият Рамацоти се похвали с новия дует в личния си профил в „Инстраграм“. Според информацията преди концерта си в Астана Рамацоти излязъл на разходка. Изпълнителят с приближил до пътен полицай и му обяснил, че снима видео за профила си в „Инстаграм“, след което започнал да пее, подканяйки и полицая да се включи. Служителят на реда изобщо не се притеснил, като в един момент откликнал на подканата на Рамацоти, включвайки се с тананикане. Рамацоти след това запитал полицая дали знае тази песен, а в отговор той му казал: \"Yes, yes! Chao!\"", "date": "2017.08.19", "title": "Ерос Рамацоти пя с пътен полицай в Астана"}
{"url": "http://pik.bg/%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D0%BC%D1%83%D1%81%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%80%D0%B0%D0%B7%D0%BA%D0%B0%D0%B7%D0%B0-%D1%82%D0%BE%D0%B9-%D0%B7%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B0-%D0%BE%D1%82-%D0%B1%D0%B0%D1%80%D1%81%D0%B5%D0%BB-news684247.html", "text": "Бащата на 17-годишния терорист Муса Укабир проговори за пръв път пред медиите и разкри какъв е бил човекът, окървавил Барселона на 17 август. По думите на бащата на Муса, синът му не проявявал никакви признаци на радикализация. Той, както и всички останали негови връстници, ходел на училище, което трябвало да завърши следващата година. \"През последните месеци започна да се моли, но нищо повече\", цитира думите на родителя \"Ел Паис\". Муса беше застрелян от полицаи няколко часа след атаката. Има версия, че не той е карал фаталния бял бус по време на нападението, а Припомняме, че на 17 август бус прегази тълпата от пешеходци на емблематичната улица в Барселона \"Ла Рамбла\". В резултат на терористичното нападение загинаха 15 души, а над 100 бяха ранени. 15 от тях са в критично състояние, а 25 в тежко. Отговорност за кървавото нападение пое терористичната групировка \"Ислямска държава\". Юнес Абуякуб, който в момента се издирва.", "date": "2017.08.19", "title": "ЗА ПРЪВ ПЪТ! Проговори бащата на кървавия Муса! Ето какво разказа той за терориста от Барселона (ВИДЕО)"}
{"url": "http://pik.bg/%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F%D1%82-%D0%BA%D0%BC%D0%B5%D1%82-%D0%BF%D0%BE%D0%B8%D1%81%D0%BA%D0%B0-%D1%81%D0%BF%D0%B8%D1%80%D0%B0%D0%BD%D0%B5-%D0%BD%D0%B0-%D0%B0%D0%B2%D0%B0%D1%80%D0%B8%D0%B9%D0%BD%D0%B8%D1%8F-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%B1%D1%83%D0%BB-%E2%80%9E%D1%81%D0%B8%D0%BC%D0%B5%D0%BE%D0%BD%D0%BE%D0%B2%D1%81%D0%BA%D0%BE-%D1%88%D0%BE%D1%81%D0%B5%E2%80%9C-news684256.html", "text": "Кметът на София Йорданка Фандъкова заяви, че е поискала от Агенция „Пътна инфраструктура“ да спре аварийния ремонт на фугите на бул. „Симеоновско шосе“, който беше започнал в средата на седмицата, съобщава Фокус. Столичният градоначалник направи инспекция на ремонта на „Цариградско щосе“. Йорданка Фандъкова бе категорична, че когато се пусне изцяло движението по бул. „Цариградско шосе“ в района на „Орлов мост“, тогава от АПИ трябва да започнат ремонта на бул. „Симеоновско шосе“. Тя поясни, че той ще приключи следващият уикенд. Кметът на София обърна внимание, че във вчерашния ден там е било невъзможно да се премине. Фандъкова посочи, че поради тази причина е поискала и отлагане на разширението и на цялостната реконструкция на бул. „Тодор Каблешков“, които е трябвало да започнат тези дни. „Знаете, че бул. „Тодор Каблешков“ също се използва за обходно трасе и много шофьори предпочитат да избегнат другите тапи, преминавайки оттам“, коментира тя. Столичният градоначалник  каза, че е поискала да се ремонтират и частично участъци от бул. „Евлоги и Христо Георгиеви“. По думите й движението по този булевард ще бъде затворено в следващите дни от улица „Гурко“ до „Орлов мост“. Тя уточни, че Столична община не може да си позволи да ремонтира изцяло този участък, заради което ремонтът ще е частичен. По думите й частичните ремонтни дейности по бул. „Евлоги и Христо Георгиеви“ ще завършат заедно с отварянето на „Орлов мост“ за движение в края на другата седмица.", "date": "2017.08.19", "title": "Столичният кмет поиска спиране на аварийния ремонт на бул. „Симеоновско шосе“"}
{"url": "http://pik.bg/%D0%BF%D1%80%D0%B5%D0%B4%D1%81%D0%BA%D0%B0%D0%B7%D0%B0%D0%BD%D0%B8%D0%B5-%D0%BB%D0%B8%D0%BD%D0%B8%D1%8F-%D0%BD%D0%B0-%D1%80%D1%8A%D0%BA%D0%B0%D1%82%D0%B0-%D0%BF%D0%BE%D0%BA%D0%B0%D0%B7%D0%B2%D0%B0-%D0%B4%D0%B0%D0%BB%D0%B8-%D0%B1%D0%BE%D0%B3-%D0%BD%D0%B8-%D0%B7%D0%B0%D0%BA%D1%80%D0%B8%D0%BB%D1%8F-news684121.html", "text": "Линията на ангел-пазителя върху ръката се смята за много добър знак. В хиромантията тя означава защита на висшите сили и по-точно – особено покровителство на вашия ангел-пазител. Линията носи различни имена – линия-сестра и линия на Марс. За съжаление, не всички я имат. Ако я откриете върху ръката си, помнете, че сте късметлия, и се радвайте, че вашият ангел ви пази от нещастия и беди. Линията на ангел-пазителя се нарича още втора линия на живота. И не защото се намира редом с нея, а защото тя означава спасение, защита и силна подкрепа. Ако линията на ангел-пазителя върви паралелно с линията на живота почти през цялата длан, това означава, че човекът се намира под защита през целия си живот. Случва се линията на ангел-пазителя да съпровожда определен малък участък от линията на живота, който изглежда много слаб и дори накъсан. Разривът на линията на живота означава бедствия, болести, нещастия и опасности. Но ако редом с разрива се намира линията на ангел-пазителя, бедата ще отмине човека. Ако линията на ангел-пазителя се намира на дясната ръка, означава, че човекът е получил покровителство от висшите сили благодарение на личните си заслуги. Висшите сили са го наградили със силна защита или за някакви добри дела, или за страдания в миналото. Ако се намира на лявата ръка, то защитата на ангел-пазителя е дадена на човека по рождение и най-вероятно се предава по наследство. Изобщо притежателите на линията на ангел-пазителя са късметлии в живота. Те винаги се измъкват невредими от аварии и катастрофи, практически никога не изпитват материални трудности, здрави са и приятностите ги отминават.", "date": "2017.08.19", "title": "ПРЕДСКАЗАНИЕ! Линия на ръката показва дали Бог ни закриля  "}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-40-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D0%BD-%D0%BE%D1%82-%D0%B1%D1%83%D1%80%D1%8F-%D0%B2-%D0%B0%D0%B2%D1%81%D1%82%D1%80%D0%B8%D1%8F-news684249.html", "text": "Двама души са загинали, а други поне 40 са ранени при инцидент в Северозападна Австрия, при който буря повали шатра за бира на фестивал на пожарникари доброволци, съобщи Ройтерс, цитиран от Би Ти Ви. В импровизираното бирхале, опънато в Санкт Йохан ам Валде, имало около 700 души, когато се разразила бурята. Загинали са мъж и жена на около 20-годишна възраст. Десетима от пострадалите са тежко ранени. На помощ са пристигнали близо 150 спасители.", "date": "2017.08.19", "title": "Двама загинали и най-малко 40 ранени при инцидент, предизвикан от буря в Австрия"}
{"url": "http://pik.bg/%D1%81%D0%B1%D0%BB%D0%B8%D0%B6%D0%B0%D0%B2%D0%B0%D0%BD%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%B0%D1%80%D0%BC%D0%B5%D0%BD%D0%B8%D1%8F-%D0%B7%D0%B0%D0%B4%D1%8A%D0%BB%D0%B1%D0%BE%D1%87%D0%B0%D0%B2%D0%B0%D1%82-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D1%81%D0%B8-%D0%B2-%D0%BE%D1%82%D0%B1%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B0%D1%82%D0%B0-%D1%81%D1%84%D0%B5%D1%80%D0%B0-news684213.html", "text": "Министърът на отбраната на Армения Виген Саргкисян прие извънредния и пълномощния посланик на България в страната Мария Павлова Цоцоркова-Каймакчиева и новоназначеното военно аташе подполковник Янчо Комитов, съобщава арменското електронно издание Panorama, цитирано от Фокус. Пресслужбата на министерството на отбраната на Армения съобщава, че по време на срещата са обсъдени въпроси от взаимен интерес. Страните са оценили високо равнището на арменско-българските отношения в сферата на отбраната и са изразили увереност, че откриването на поста военно аташе към българското посолство ще способства по-нататъшното развитие и задълбочаване на сътрудничеството в дадената сфера.", "date": "2017.08.19", "title": "Сближаване! България и Армения задълбочават сътрудничеството си в отбранителната сфера"}
{"url": "http://pik.bg/18-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D0%B0%D1%80%D0%BE%D0%BA%D0%B0%D0%BD%D0%B5%D1%86-e-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F%D1%82-%D0%BE%D1%82-%D1%82%D1%83%D1%80%D0%BA%D1%83-news684254.html", "text": "Нападателят от Финландия, който вчера намушка няколко души и уби двама в град Турку, е 18-годишен мароканец. Това съобщи финландската полиция, цитирана от Ройтерс. Местните власти обявиха също, че разследват терористичен акт. По последни данни броят на ранените е осем. Нападателят беше ранен в крака и арестуван още вчера. При операция тази нощ са били задържани още няколко души, съобщиха още от полицията, съобщава Би Ти Ви. Още се изяснява и причината за нападението с нож в германския град Вупертал, при което загина 31-годишен човек, а друг, 25-годишен беше ранен. Предполагаемите трима нападатели се издирват.", "date": "2017.08.19", "title": "18-годишен мароканец e нападателят от Турку "}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B2%D0%B5%D1%80%D0%B0-%D0%B3%D0%BB%D0%B0%D0%B3%D0%BE%D0%BB%D0%B5%D0%B2%D0%B0-%D0%BD%D0%B5-%D0%B8%D0%B7%D0%B4%D1%8A%D1%85%D0%BD%D0%B0%D0%BB%D0%B0-%D0%BE%D1%82-%D1%80%D0%B0%D0%BA-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B0-%D0%B2%D0%B5%D1%80%D1%81%D0%B8%D1%8F-%D0%B7%D0%B0-%D0%B2%D0%BD%D0%B5%D0%B7%D0%B0%D0%BF%D0%BD%D0%B0%D1%82%D0%B0-%D1%81%D0%BC%D1%8A%D1%80%D1%82-%D0%BD%D0%B0-%D0%B0%D0%BA%D1%82%D1%80-news684240.html", "text": "Буквално часове преди смъртта си на 16 август, както пише \"Московский комсомолец\", Вера е разговаряла с приятели и нищо не е предвещавало страшната беда. През юли пък тя щастлива отпразнува сватбата на дъщеря си. Била е изпълнена с творчески планове, смятала е да посети няколко кинофестивала в чужбина, планирала е да напише сценарий за детска приказка. Освен това е трябвало да завърши снимките на новия си филм и е работела по 12 часа на ден. Нима това е типично за онкоболен човек, пита изданието. Поради това и обкръжението на Вера лансира нова версия за нейната скоропостижна кончина. Внезапната смърт й смърт може би се дължи на общо изтощение на организма и претоварване в работата. Съпругът на актрисата Кирил Шубский заявява пред журналисти, че медиците трябва да установят от какво именно е починала неговата любима. Приятелка на Вера - нейната колежка Елена Валюшкина обаче се придържа към първоначалната версия. \"Когато една жена е предадена и то не веднъж или два пъти - от любимите й мъже, а тя се изправя и продължава да живее, да се разкъсва и да не може да спи, това не преминава току-така. Появява се ракът. Така мисля аз - това е сломило моята Верочка\", написа Елена на страницата си в социалната мрежа. Трагичната новина за внезапната кончина на Вера Глаголева веднага породи вълна от слухове за това от какво е починала известната руска актриса. Заговори се, че не рак е покосил 61-годишната Глаголева. Роднините й веднага се усъмнили в диагнозата. Актрисата пристигнала със съпруга си и дъщеря си в клиника в Баден Баден за консултация. Влязла в лечебното заведение сама, което не е характерно за смъртно болни хора.", "date": "2017.08.19", "title": "МИСТЕРИЯ! Вера Глаголева не издъхнала от рак! Сензационна версия за внезапната смърт на актрисата (СНИМКИ)"}
{"url": "http://pik.bg/%D0%B0%D1%80%D0%B5%D1%81%D1%82%D0%B8-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D1%84%D0%B8%D0%BD%D0%BB%D0%B0%D0%BD%D0%B4%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0-%D0%BE%D1%89%D0%B5-%D0%BF%D0%B5%D1%82%D0%B8%D0%BC%D0%B0-%D0%B7%D0%B0-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D0%B2-%D1%82%D1%83%D1%80%D0%BA%D1%83-news684239.html", "text": "Полицията във Финландия е задържала петима души във връзка с разследването на нападението на неизвестен с нож на минувачи в Турку, съобщава Франс Прес. Както е известно при инцидента загинаха двама, а други осем души са ранени. Случилото се не се разглежда от органите на реда като терористичен акт. Според информацията полицията е задържала петимата при акция в жилищен дом в Турку рано тази сутрин. „След проведената операция има общо шестима задържани във връзка с инцидента. Това са главният заподозрян, който бе задържан още на местопрестъплението, както и още петима други“, коментира старши инспекторът от Националното бюро за разследване на Финландия Маркус Лейн. Той уточни, че от полицията разследват причасността на петимата допълнително задържани към случилото се. Лейн добави, че всички те имат връзка с главния заподозрян.", "date": "2017.08.19", "title": "Арести! Полицията във Финландия задържа още петима за инцидента в Турку"}
{"url": "http://pik.bg/%D0%B1%D1%8F%D0%BB%D0%BE%D1%82%D0%BE-%D0%B1%D1%80%D0%B0%D1%82%D1%81%D1%82%D0%B2%D0%BE-%D0%BF%D0%BE%D1%81%D1%80%D0%B5%D1%89%D0%B0-%D0%BD%D0%B0-%D1%80%D0%B8%D0%BB%D0%B0-%D1%81%D0%BB%D1%8A%D0%BD%D1%87%D0%B5%D0%B2%D0%B0%D1%82%D0%B0-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-news684219.html", "text": "Слънчевата Нова година посрещат на 19 август по десетилетна традиция на най-магичното място в Рила последователите на Учителя Петър Дънов. Красивият циркус на Седемте езера е смятан от Учителя за гръбнак на Балканския полуостров и енергиен център на света. Самият Дънов, чието учение проповядва любов, мъдрост и истина, е една от най-уважаваните фигури по света. Ритуалът паневритмия е кулминация на Лятната духовна академия, която събира дъновисти от цял свят,  обяснява пловдивчанинът Живко Стоилов, преподавател по йога. Той участва в красивия танц на езерата над две десетилетия, съобщава \"Марица\". На разсъмване на 19 август хората от Бялото братство посрещат слънцето на Молитвения връх, за да се настроят за най-красивата част - Голямата паневритмия  край петото езеро Махбур, познато повече като Бъбрека. И тази година 40-50 пловдивчани ще танцуват в бяло  в магическите кръгове заедно с братя и сестри от  САЩ, Русия,  Англия, Швейцария, Португалия, Италия, дори от остров Тасмания. Очакват се около 1100 души да оформят внушителните пет кръга. \"Светъл ден!“ си казват взаимно неколкостотин души в бели одежди, преди да се понесат в танц. Плавни движения, красива музика край  величави върхове - трудно може да си представи човек по-внушителна гледка. Сякаш ангели  танцуват край езерото. Братството е начин на живот, учение, етика за тези хора. Във века на технологиите и битката за оцеляване звучи невероятно да изповядваш живот в хармония с космичните закони, любов към ближния. Това прави преживяването на 7-те езера незабравимо духовно преживяване. SOS ЗА ЕЗЕРАТА Въпреки че чистят района редовно, членовете на братството имат сериозни опасения за съдбата на  вълшебния Рилски циркус. С прокарването на лифта от Пионерска на езерата се тълпят случайни гости, след които остават купища боклук.", "date": "2017.08.19", "title": "Бялото братство посреща на Рила Слънчевата Нова година"}
{"url": "http://pik.bg/%D0%BD%D0%BE%D0%B2%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8-%D1%81%D1%82%D1%8F%D0%B3%D0%B0%D1%82-%D0%B2-%E2%80%9E%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3%E2%80%9C-news684220.html", "text": "В курорта „Слънчев бряг” се готвят за нови големи протести, съобщава Нова телевизия. След като в сряда повече от 500 бармани, сервитьори, диджеи и танцьори изразиха недоволството си от акция „Тишина” в курорта, днес ще се проведе пореден протест, който се очаква да бъде по-многолюден. В него ще се включат и туристи, които са в курорта и заради музикален фестивал, който беше отменен.", "date": "2017.08.19", "title": "Нови протести стягат в „Слънчев бряг“"}
{"url": "http://pik.bg/%D0%B3%D0%B0%D0%B4%D0%BE%D1%81%D1%82-%D0%BC%D0%B8%D1%88%D0%BA%D0%B8-%D0%B8-%D0%BF%D0%BB%D1%8A%D1%85%D0%BE%D0%B2%D0%B5-%D0%BF%D0%BB%D1%8A%D0%B7%D0%BD%D0%B0%D1%85%D0%B0-%D0%B8%D0%B7-%D0%BF%D0%BB%D0%BE%D0%B2%D0%B4%D0%B8%D0%B2-news684221.html", "text": "Мишки и плъхове плъзнаха из Пловдив, алармираха читатели на \"Марица\". Гризачите са не само в големия град, но и в околните населени места. Освен за тях десетки са сигналите и за бълхи у дома. \"Лятото е най-силният сезон за ДДД фирмите. В момента имаме доста обаждания в Пловдив и околностите. Търсят ни заради бълхи, комари и мухи. Те са характерни за това време на годината. Но получаваме и сигнали за гризачи - плъхове и мишки. През цялата година ни се обаждат и за хлебарки, включително и този месец\", разказа Евгени Профиров от една от големите фирми за дезинсекция в града под тепетата. Мишките и плъховете пренасят 35 опасни заразни болести. Сред тях са хантавирусни инфекции, които през XVI век убили ацтеките. Други болести засягат лимфните възли, трети - бъбреците. Много често бълхите влизат у дома заедно с домашните любимци, кучета и котки, но не само. Те могат да попаднат в дома ни от мазето в блока, което е изоставено и където се подслоняват улични четириноги. Бълхите се размножават с чудовищна скорост и отлагането на обезпаразитяването ще им даде предимство. \"Колкото по-бързо пострадалите потърсят решение на проблема и се обадят на дезинсекционни фирма, толкова по-добре. Всеки има избор и може да се опита и сам да изчисти дома си. Все пак професионалните услуги осигуряват максимално изчистване и защита\", обясни Профиров.", "date": "2017.08.19", "title": "ГАДОСТ! Мишки и плъхове плъзнаха из Пловдив"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D1%84%D0%B8%D0%BD%D0%BB%D0%B0%D0%BD%D0%B4%D0%B8%D1%8F-%D1%80%D0%B0%D0%B7%D0%B3%D0%BB%D0%B5%D0%B6%D0%B4%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D1%81-%D0%BD%D0%BE%D0%B6-%D0%B2-%D1%82%D1%83%D1%80%D0%BA%D1%83-%D0%BA%D0%B0%D1%82%D0%BE-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-news684243.html", "text": "Финландската полиция разглежда нападението на неизвестен с нож над минувачи в град Турку като терористичен акт, съобщава  Yle. Както е известно на 18 август неизвестен с нож нападна минувачи във финландския град Турку. По последни данни, в резултат на нападението загинаха двама души, а други осем бяха ранени. Първоначално от полицията бяха обявили, че не разглеждат случилото се като терористичен акт.", "date": "2017.08.19", "title": "Полицията във Финландия разглежда нападението с нож в Турку като терористичен акт"}
{"url": "http://pik.bg/%D1%83%D0%B6%D0%B0%D1%81-%D0%BC%D1%8A%D0%B6-%D0%BD%D0%B0%D1%80%D1%8A%D0%B3%D0%B0-%D1%81-%D0%BD%D0%BE%D0%B6-%D0%BE%D1%81%D0%B5%D0%BC-%D0%B4%D1%83%D1%88%D0%B8-%D0%B2-%D1%81%D1%83%D1%80%D0%B3%D1%83%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B3%D0%BE-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0-%D0%B2%D0%B8%D0%B4%D0%B5%D0%BE-news684262.html", "text": "В центъра на руския град Сургут, център на Ханти-Мансийски автономен окръг, неизвестен мъж е ранил тази сутрин осем души с нож, съобщава  Интерфакс, цитиран от Фокус. „На 18 август в 11:20 часа в град Сургут неизвестен мъж, въоръжен с нож, движейки се по централната улица на града, извърши нападение срещу минувачите, причинявайки порезни рани на 8 души. Всички пострадали са хоспитализирани с ранявания различна тежест“,се посочва  в съобщение на местните власти. След постъпил сигнал на място пристигат сътрудници на полицията, които ликвидират нападателя. В момента на мястото на инцидента работят следователи, които изясняват обстоятелствата, мотивите и личността на нападателя.", "date": "2017.08.19", "title": "УЖАС! Мъж наръга с нож осем души в Сургут! Полицията го ликвидира (ВИДЕО)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-57-%D0%B3%D0%BE%D0%B4%D0%B8%D1%88%D0%B5%D0%BD-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80-%D0%B7%D0%B0%D0%B3%D0%B8%D0%BD%D0%B0-%D0%B2-%D0%B1%D1%8F%D0%BB%D0%B0-news684261.html", "text": "57-годишен пожарникар е загинал при изпълнение на служебните си задължения в Бяла, Русенско, предаде БТА, цитирана от Би Ти Ви. Вчера вечерта той и колегите му са се отзовали на сигнал за пожар в къща в града. При гасенето огнеборецът е паднал от третия етаж. Обгазен е и негов по-млад колега, който обаче е без опасност за живота. В Бяла е обявен двудневен траур.", "date": "2017.08.19", "title": "Трагедия! 57-годишен пожарникар загина в Бяла"}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D0%BE%D1%82-%D0%BA%D0%B8%D0%B5%D0%B2-%D0%BF%D0%BE%D1%82%D0%B2%D1%8A%D1%80%D0%B4%D0%B8%D1%85%D0%B0-%D0%BF%D1%80%D0%B5%D0%B4%D1%81%D1%82%D1%8F%D1%89%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D1%81-%D0%B2%D0%BE%D0%B5%D0%BD%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%81-news684237.html", "text": "Президентът на Украйна Петро Порошенко ще се срещне с министъра на отбраната на Съединените щати Джеймс Матис в Киев на 24 август. За предстоящата среща бе потвърдено от пресслужбата на президента на Украйна, цитирана от руското електронно издание Газета. Посочва се, че визитата на Матис в Киев ще бъде заради участието му в тържествата по случай Деня на независимостта на Украйна. Посочва се, че това ще бъде първо посещение в Украйна на шеф на Пентагона в рамките на последните десет години. В програмата на Матис е включена и среща с министъра на отбраната на Украйна Степан Полотарк.", "date": "2017.08.19", "title": "Визита! От Киев потвърдиха предстяща среща на президента на Украйна с военния министър на САЩ"}
{"url": "http://pik.bg/%D1%82%D0%B0%D0%BA%D1%81%D0%B8%D0%B4%D0%B6%D0%B8%D1%8F-%D1%81%D0%B5-%D1%80%D0%B0%D0%B7%D0%BC%D0%B0%D0%B7%D0%B0-%D0%B2-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BD%D0%B0-%D0%BC%D1%8F%D1%81%D1%82%D0%BE-%D0%B4%D0%BE%D1%80%D0%B8-%D0%BD%D0%B5-%D0%B4%D0%BE%D0%B9%D0%B4%D0%B5-%D0%BF%D0%BE%D0%BB%D0%B8%D1%86%D0%B8%D1%8F-%D1%81%D0%BD%D0%B8%D0%BC%D0%BA%D0%B0-news684234.html", "text": "Таксиметров шофьор се вряза в мантинелата на улица „Победа“, малко след  моста на Герджика Щетите по колата и разделителната ограда са значителни, но няма пострадали при инцидента, съобщава \"Трафик Нюз\", позовавайки се на читателски сигнал. „Това се случи тази сутрин около 7.30  часа. Най-интересното е, че на мястото на бутнатите от таксито разделителни огради, полиция не дойде, а само пътна помощ. Тези огради така и ще си останат, защото закона щом не е разбрал за случката, това ще бъде платено отново с парите на хората, заради хорската простотия и непредпазливост!“, пише читателят. .", "date": "2017.08.19", "title": "Таксиджия се размаза в мантинела в Пловдив, на място дори не дойде полиция (СНИМКА)"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D1%81%D0%BE%D1%84%D0%B8%D1%8F-%D0%B9%D0%BE%D1%80%D0%B4%D0%B0%D0%BD%D0%BA%D0%B0-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%B8%D0%BD%D1%81%D0%BF%D0%B5%D0%BA%D1%82%D0%B8%D1%80%D0%B0-%D1%80%D0%B5%D0%BC%D0%BE%D0%BD%D1%82%D0%B0-%D0%BD%D0%B0-%E2%80%9E%D1%86%D0%B0%D1%80%D0%B8%D0%B3%D1%80%D0%B0%D0%B4%D1%81%D0%BA%D0%BE-%D1%88%D0%BE%D1%81%D0%B5%E2%80%9C-news684248.html", "text": "Двупосочно в две ленти тази нощ ще бъде пуснато движението по ремонтирания участък на бул. „Цариградско шосе“ в посока Софийския университет. Това заяви кметът на столицата Йорданка Фандъкова, след като лично инспекцията на ремонтите на бул. „Цариградско шосе“ в района на пл. „Орлов мост“, съобщава агенция Фокус. Според Фандъкова пускането на движението двупосочно в две ленти ще облекчи трафика повече, отколкото досега - в една посока и в една лента. Кметът на София обяви, че веднага след това започва ремонтът на отсрещното платно в посока изход по бул. „Цариградско шосе“. По думите й по план той трябва да приключи в края на следващата седмица. „Надявам се и съм поискала от изпълнителя това да стане по-бързо – каза Йорданка Фандъкова. - Проблемът е в спазването на технологията. Знаете, че аз неколкократно заявих, че за мен е по-важно качеството, отколкото сроковете в този случай“. Тя поясни, че в момента в ремонтирания участък не се работи, но въпреки това движението не е пуснато все още, тъй като експертите са дали ясен съвет, че трябва да се изчака 48 часа след асфалтирането. Фандъкова обясни, че така няма да има проблеми с асфалта след това. „Не мога да си позволя да дам друго указания. Тези 48 часа изтичат тази нощ. Тогава вече ще се пусне движението“, заяви Фандъкова.", "date": "2017.08.19", "title": "Кметът на София Йорданка Фандъкова инспектира ремонта на „Цариградско шосе“"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B4%D1%80%D0%BE%D0%B3%D0%B8%D1%80%D0%B0%D0%BD%D0%B8-%D0%B8-%D0%BF%D0%B8%D1%8F%D0%BD%D0%B8-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8-%D0%BF%D0%B0%D0%B7%D1%8F%D1%82-%D0%BF%D0%BE-%D1%8E%D0%B6%D0%BD%D0%BE%D1%82%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5-news684242.html", "text": "Пияни и дрогирани спасители имало дори и по къмпингите, а телефонът за подаване на оплаквания често давал заето и туристите не можели да изпратят сигналите си Туристи масово се жалват от дрогирани спасители на родното Черноморие. „Ние сме отседнали в Китен. От два дни виждаме страшно неадекватно държание от страна на един от спасителите. През цялото време този човек правеше простотии, една от тях беше да кара спасителната лодка на брега в пясъка, добре че го смениха. Отидох да попитам колегите му какво става и ми казаха, че дрогата му е изпарила мозъка. Потвърдиха ми, че е бил надрусан. Представете си, ако някой от нас е имал нужда от него, какво щеше да стане“, коментира възмутен 41-годишният Иван от Кюстендил, цитиран от \"Флагман\". На подобни гледки се натъкнали и други плажуващи по южните ни курорти. Пияни и дрогирани спасители имало дори и по къмпингите, а телефонът за подаване на оплаквания често давал заето и туристите не можели да изпратят сигналите си.", "date": "2017.08.19", "title": "СКАНДАЛНО! Дрогирани и пияни спасители \"пазят\" по Южното Черноморие"}
{"url": "http://pik.bg/%D1%81%D1%83%D1%85-%D1%80%D0%B5%D0%B6%D0%B8%D0%BC-%D0%B2-%D1%82%D1%83%D1%80%D0%BA%D0%BC%D0%B5%D0%BD%D0%B8%D1%81%D1%82%D0%B0%D0%BD-%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D0%B0%D0%BB%D0%BA%D0%BE%D1%85%D0%BE%D0%BB-%D0%B4%D0%BE-%D0%BE%D0%BA%D1%82%D0%BE%D0%BC%D0%B2%D1%80%D0%B8-news684241.html", "text": "Специализираните магазини за алкохол в Туркменистан не отвориха днес, а цялата алкохолна продукция е изчезнала от щандовете в хранителните магазини на страната, съобщава РИА Новости. Официално съобщение за причините за това няма. На въпрос кога може да се закупи водка, продавачка на магазин за хранителни стоки в Ашхабад отговорила, че това може да стане през октомври. Според информацията продавачи в магазините, търгуващи с алкохол, в Ашхабад и в останалите региони на Туркменистан, са получили нареждане да спрат продажбата на какъвто и да е алкохол до края на Петите Азиатски игри в зала. Игрите трябва да се проведат в Ашхабад от 17 до 27 септември. В Туркменистан тече мащабна подготовка за провеждането на първото мащабно спортно събитие в историята на страната. Президентът Гурбангул Бердимухамедов издаде заповед за привеждане в усилен режим на силовите ведоимства в страната. Това ще продължи до 27 септември. За това време граничният режим става изключително строг, визовите правила се ограничават и се усилва сериозно митническия контрол.", "date": "2017.08.19", "title": "Сух режим! В Туркменистан забраниха продажбата на алкохол до октомври"}
{"url": "http://pik.bg/%D1%81%D0%B0%D0%BC%D0%BE-%D1%82%D0%BE%D0%B9-%D0%BE%D1%81%D1%82%D0%B0%D0%BD%D0%B0-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%B3%D0%BB%D0%B0%D0%B2%D0%B0%D1%82%D0%B0%D1%80%D1%8F-%D0%BD%D0%B0-%D0%B0%D1%82%D0%B0%D0%BA%D0%B0%D1%82%D0%B0-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news684269.html", "text": "Испанските власти продължават усилено да издирват вероятния главата р на ислямистката екстремистка клетка която извърши нападенията с превозни средства в Барселона и Камбрилс, предаде Асошиейтед прес. Един от главните заподозрени за нападенията - 22-годишният мароканец Юнес Абуякуб, вероятно е на свобода. Той е един от четиримата главни заподозрени за нападението, които полицията издирва, посочва АП. Списъкът с имената им бе разпространен в Испания и Франция, казаха испански служител и източник от френската полиция, според когото нает пикап преминал на север границата от Испания във Франция. Следствието проучва връзките между членовете на мароканската клетка. Р ано тази сутрин полицията претърси два буса в Жирона и Гаригас, в северозападна Каталуния, издирвайки други членове на клетката. При тези обиски не бе открито нищо, съобщи полицията в Туитър.", "date": "2017.08.19", "title": "САМО ТОЙ ОСТАНА: Издирват главатаря на атаката в Барселона (СНИМКА)"}
{"url": "http://pik.bg/%D0%B4%D1%80%D0%B0%D1%81%D1%82%D0%B8%D1%87%D0%BD%D0%BE-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D1%82-%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%BD%D0%B8%D1%82%D0%B5-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8-%D1%83-%D0%BD%D0%B0%D1%81-news684191.html", "text": "Драстично намаляване на чуждестранните инвестиции у нас, отчита БНБ. За първите 6 месеца на годината, чуждите капитали се свиват с почти 50% спрямо 2016 г.. Ако сравним инвестициите през 2016 г. и 2017 г. ясно се вижда, че намаляват обема си от почти 800 милиона евро на 400 милиона. Знаков се оказва април – от 178 милиона инвестиции направени през 2016 г. – през април 2017 г. те са едва 20 милиона евро. Дори и тези, които вече са инвестирали в България, не влагат същите обеми пари от печалбите си като миналата година. Ако реинвестираната печалба за полугодието на 2016 г. е била над 350 милиона евро, то в края на юни тази година е със 100 милиона по-малко. Най-големите инвестиции от началото на годината у нас идват от Холандия и Швейцария. Швейцарска е и едно от най-сериозните вложения през миналата година – 6 милиона лева - за завод за метални изделия. Инвеститорът изгражда собствена производствена база в Монтана. Най-големият проблем, с който се сблъсква, е намирането на кадри: \"По места са останали млади хора, които нямат квалификация, нямат желание за работа и застарели, които вече отиват към пенсионна възраст. Много е трудно, но успяваме да запълним производствения си капацитет с хора\", каза инж. Надя Младенова, технически директор. За чуждите инвеститори в България икономическата среда и ниските данъци не са толкова важни, колкото политическата стабилност и независимата съдебна власт. Затова настояват за реална съдебна реформа. Данните на Агенцията по инвестиции отчита и българските инвестиции у нас. Сертифицирани са над 30 проекта за над половин милиард лева, които до края на годината се очаква да осигурят над 4000 работни места. Според данните на БНБ, въпреки спада на чуждите инвестиции, българските зад граница се удвояват. От малко над 60 милиона за първото полугодие на миналата година до 133 милиона евро.", "date": "2017.08.19", "title": "Драстично намаляват чуждестранните инвестиции у нас"}
{"url": "http://pik.bg/%D0%B5%D0%BA%D0%B8%D0%BF%D0%B8-%D0%BE%D1%81%D1%82%D0%B0%D0%B2%D0%B0%D1%82-%D0%BD%D0%B0-%D0%B4%D0%B5%D0%B6%D1%83%D1%80%D1%81%D1%82%D0%B2%D0%BE-%D0%B2-%D1%80%D0%B0%D0%B9%D0%BE%D0%BD%D0%B8%D1%82%D0%B5-%D0%BD%D0%B0-%D0%BB%D0%BE%D0%BA%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B8%D1%82%D0%B5-%D0%BF%D0%BE%D0%B6%D0%B0%D1%80%D0%B8-%D0%B2-%D1%85%D0%B0%D1%81%D0%BA%D0%BE%D0%B2%D1%81%D0%BA%D0%BE-news684218.html", "text": "Дежурни екипи на противожарната охрана ще продължат и днес да следят на място терените в Хасковска област, където бушуваха пожари, съобщават от пресцентъра на Областната администрация, цитирани от Фокус. На пожара между селата Присадец – Маточина, който унищожи 7 хиляди декара площ, остават дежурни два противопожарни автомобила с 6-ма огнеборци. През целия ден те ще обхождат периметъра на пожара и ще контролират терена. Край селата Княжево и Срем изгоря 1 000 декара смесена гора. Засегнати бяха и ловни терени, със сигурност има загинали и диви животни. Край Княжево остават на дежурство 4 противопожарни автомобила с 10 пожарникари. Другият пожар в тополовградско, този при Хлябово и Сакарци, е окончателно ликвидиран. Там освен сухи треви и храсти, изгоряха и малки площи лозя, пламъците бяха спрени на стотина метра от Хлябово. Днес и там остава дежурен екип, за да следи за евентуални нови запалвания. В община Ивайловград, край село Черничино бяха изпепелени 300 декара. Там остава дежурен екип от пожарникари. Общо над 10 000 декара изгоряха само за две денонощия в Хасковска област. За част от пожарите подозренията за умишлено запалване са все по-сериозни. Полицията работи по изясняване на случаите. И днес за Хасковска област е в сила екстремална опасност от възникване на пожари. Температурите ще останат високи, а вятърът силен.", "date": "2017.08.19", "title": "Екипи остават на дежурство  в районите на локализираните пожари в Хасковско"}
{"url": "http://pik.bg/%D1%83%D1%81%D1%82%D0%B0%D0%BD%D0%BE%D0%B2%D0%B5%D0%BD%D0%B0-%D0%B5-%D1%81%D0%B0%D0%BC%D0%BE%D0%BB%D0%B8%D1%87%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F-%D0%BE%D1%82-%D1%81%D1%83%D1%80%D0%B3%D1%83%D1%82-news684266.html", "text": "Самоличността на мъжа, който по-рано днес нападна с нож минувачи в Сургут, е била установена, съобщава официалният представител на Министерството на вътрешните работи на Русия Светлана Петренко. Според информацията нападателят е местен жител, роден през 1994 година. Както е известно малко преди обяд в центъра на Сургут въоръжен с нож маскиран мъж нападна случайни минувачи. По последни данни седем са ранени, като състянието на двама от пострадалите е тежко. От регионалното управление на Министерството на вътрешните работи съобщиха, че проверяват информациите за психическото състояние на нападателя. „Към момента следователите са успели да установят самоличността на нападателя. По предварителни данни той е местен жител, роден през 1994 година. Правят се проверки за психическото състояние на младежа“, заяви Петренко.", "date": "2017.08.19", "title": "Установена е самоличността на нападателя от Сургут"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D0%B5%D0%B7-%D0%BA%D1%80%D0%B0%D0%B9-7-%D0%B3%D0%BE%D0%B4%D0%B8%D1%88%D0%BD%D0%BE-%D0%B0%D0%B2%D1%81%D1%82%D1%80%D0%B0%D0%BB%D0%B8%D0%B9%D1%87%D0%B5-%D0%B5-%D1%81%D1%80%D0%B5%D0%B4-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8%D1%82%D0%B5-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news684202.html", "text": "Премиерът на Австралия Малкълм Търнбул потвърди информацията, че при терористичното нападение в Барселона е изчезнало 7-годишно момченце. \"Малкият австралиец, чиято майка е получила сериозни наранявания, е изчезнал в Барселона. Нека всички се помолим за него\", казва премиерът, цитиран от ТАСС. Той изразява \"солидарността си с народа на Испания в борбата му с ислямските терористи\". Припомняме, че атентатът на една от най-посещаваните улици в Барселона \"Ла Рамбла\" стана на 17 август, когато бус се вряза в пешеходци. До момента се съобщава за 15 загинали и над 120 ранени. 15 от тях са в критично състояние, 25 в тежко. Превод: ПИК Припомняме, че атентатът на една от най-посещаваните улици в Барселона \"Ла Рамбла\" стана на 17 август, когато бус се вряза в пешеходци. До момента се съобщава за 15 загинали и над 120 ранени. 15 от тях са в критично състояние, 25 в тежко.", "date": "2017.08.19", "title": "ТРАГЕДИЯ БЕЗ КРАЙ! 7-годишно австралийче е сред изчезналите в Барселона "}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-10-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F%D1%82%D0%B0-%D0%B2-%D0%BA%D0%B8%D1%82%D0%B0%D0%B9-news684203.html", "text": "Най-малко 10 са жертвите на наводненията в Гуанси-Чжуанския автономен район в южната част на Китай, съобщава Централната телевизия на Китай. 192 400 души са понесли материални щети от стихията. Проливните дъждове в района продължават непрекъснато от 12 август, като властите се принудиха да евакуират над 11 000 души. Лошото време доведе до увреждането на много сгради, в някои райони е нарушено подаването на електричество. По данни на синоптиците проилвните дъждове в пострадалите райони ще продължат още няколко дни.", "date": "2017.08.19", "title": "Бедствие! 10 загинали при наводненията в Китай"}
{"url": "http://pik.bg/%D0%BF%D0%BE-%D1%82%D1%80%D0%B0%D0%B4%D0%B8%D1%86%D0%B8%D1%8F-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%81-%D0%BF%D0%BE%D1%82%D1%83%D1%80%D0%B8-%D0%B8-%D0%BA%D0%B0%D0%BB%D0%BF%D0%B0%D0%BA-%D0%BD%D0%B0-%D1%81%D1%8A%D0%B1%D0%BE%D1%80%D0%B0-%D0%B2-%D0%B6%D0%B5%D1%80%D0%B0%D0%B2%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news684212.html", "text": "Зам.-председателят на ГЕРБ Цветан Цветанов за поредна година уважи традиционния събор в Жеравна. Цветанов и съпругата му облякоха народни носии и се присъединиха към участниците и гостите във фестивала, пазещ българските традиции. Ето какво сподели Цветан Цветанов на страницата си във Фейсбук: Фестивал, като този в Жеравна е единственият начин да запазим българщината и традициите ни. Тази година се провежда десетото издание на Националния фестивал на фолклорната носия. Тук съм за девета година и отново съм запленен от невероятни емоции и атмосферата, която всички дошли създаваме заедно. Хиляди българи всяка година изживяваме Жеравна и се потапяме в бита на българина от преди 150 години. Радващо е, че фестивалът се превръща в притегателно място и за стотици чужденци, които облечени в традиционни български носии, се възхищават на българския дух.", "date": "2017.08.19", "title": "ПО ТРАДИЦИЯ! Цветан Цветанов с потури и калпак на събора в Жеравна (СНИМКИ)"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BE%D1%82-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%B2-%D1%81%D1%83%D1%80%D0%B3%D1%83%D1%82-%D1%81%D0%B0-%D0%B2-%D1%82%D0%B5%D0%B6%D0%BA%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news684272.html", "text": "Четирима от пострадалите при инцидента в центъра на Сургут, при който мъж нападна с нож минувачи, са в тежко състояние, съобщава РИА Новости, като се позавава на информация от заместник директорът на департамента по здравеопазване в Югра Владислава Нигматулина. „По последни данни състоянието на четирима от пострадалите в центъра на Сургут е тежко. Един е със средна опасност за живота. На други двама е оказана първа помощ и са пуснати за домашно лечение“, се посочва в официалната информация. Както е известно в центъра на Сургут бе ликвидиран мъж, който нападна с нож минувачи. В резултат на нападенията бяха ранени седем души. Нападателят бе идентифициран камо местен жител, роден през 1994 година.", "date": "2017.08.19", "title": "Четирима от пострадалите в Сургут са в тежко състояние"}
{"url": "http://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D0%B0%D1%81%D1%82%D0%B5%D1%80%D0%BE%D0%B8%D0%B4-%D1%89%D0%B5-%D0%BC%D0%B8%D0%BD%D0%B5-%D0%BF%D0%BE%D0%BA%D1%80%D0%B0%D0%B9-%D0%B7%D0%B5%D0%BC%D1%8F%D1%82%D0%B0-%D0%BD%D0%B0-1-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-news684143.html", "text": "Огромен астероид ще мине покрай Земята на 1 септември. Florence, чийто диаметър достига 4.4 км., ще прелети на безопасно разстояние от нашата планета, уверяват от НАСА. Това е най-голямото небесно тяло, засечено от агенцията от началото на систематичните й наблюдения за потенциално опасни обекти. По данни на НАСА, астероидът ще премине на 7 млн. км. от нашата планета. „Много известни астероиди са преминавали много по-близо, отколкото Florence, но всички те са много по-малки”, отбелязват от американската космическа агенция.", "date": "2017.08.19", "title": "Огромен астероид ще мине покрай Земята на 1 септември"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D1%81%D0%B5-%D1%81%D1%82%D0%B5%D0%BA%D0%BE%D1%85%D0%B0-%D0%BD%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%BD%D0%B0-%D0%BD%D0%BE%D1%81%D0%B8%D1%8F%D1%82%D0%B0-%D0%BA%D1%80%D0%B0%D0%B9-%D0%B6%D0%B5%D1%80%D0%B0%D0%B2%D0%BD%D0%B0-news684107.html", "text": "Хиляди любители на фолклора се стекоха в местността Добромерица край село Жеравна в петък, за да се включат в юбилейното, десето издание на фестивала на фолклорната носия. Сред първите пристигнали на място бяха членове на прабългарската школа за оцеляване „Бага Тур“, водени от батир-багаина Явор Гънчев. Перфектните жокеи, които са сред най-търсените за опасни каскади в игралното кино през последните няколко години ще представят уменията си през трите фестивални дни. По 25 лв заплащат за тридневния пропуск мераклиите да се завърнат към времето отпреди 100-150 години, до поляните се допускат само облечени с носия /автентична, сценична или стилизирана/. Мъжете може да са и с войводски или четнически облекла, както и в старинни военни униформи и оръжия. Допускат се и облекла от самото начало на ХХ век, също и свещенически одежди. Разрешени са и фолклорни носии, традиционни за други народи и държави. Преди да разпънат палатките гостите оставят при охраната часовниците, лаптопите, фотоапаратите и видеокамерите, заснемането е разрешено само на специално акредетирани фотограф, пише \"Монитор\". Сред традиционните гости на проявата е зам. председателят на партия ГЕРБ Цветан Цветанов, който от години има автентична хауйдушка премяна, той ще бъде настанен в специалния Войводски кът, редом с дарителите и официалните лица. За пръв път на сцената ще излезе кларнетистът – виртуоз Иво Папазов – Ибряма.Половин дузина префосианални и самодейни фолкрони състави щке се изредят да веселят пъстрото множество, а целият съботен ден ще бъде посветен на традиционните сватбарски обичаи.Късно след залез слънце, когато вече ще са изядени специално приготвените чевермета на поляната ще бъде разстлана жарава за да бъдат представени автентични нестинарски танци.Преди това ще прозвучат песните на Албена Вескова и Росица Пейчева.", "date": "2017.08.19", "title": "Хиляди се стекоха на фестивал на носията край Жеравна"}
{"url": "http://pik.bg/%D0%B8%D1%81%D1%82%D0%B8%D0%BD%D1%81%D0%BA%D0%BE-%D1%87%D1%83%D0%B4%D0%BE-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D1%81%D0%B8-%D0%BD%D0%B0%D0%BF%D1%80%D0%B0%D0%B2%D0%B8%D0%BC-%D0%BB%D0%B5%D0%BA%D0%BE%D0%B2%D0%B8%D1%82%D0%B0-%D0%B6%D0%B8%D0%B2%D0%B0-%D0%B2%D0%BE%D0%B4%D0%B0-news684110.html", "text": "Живата вода има доказано целебни свойства. Тя не може да бъде закупена отникъде, но може да бъде приготвена. Първият метод е на Андрей Малахов. Според него съд с вода се слага в камерата за 4-5 часа. За този период от време по стените на съда и по повърхността се е образувал лед. Водата се излива в друг съд, а ледът се изхвърля. Този лед е от молекули на тежката вода, която замръзва при 3-4 градуса, а необходимата вода за организма замръзва при минус 1. Новият съд с водата се слага отново в камерата. Престоява там, докато 2/3 от водата замръзне. Незамръзналата вода се излива – това е лека вода, която съдържа много примеси и е вредна. Ледът, който остава в съда, е замръзнала протиева вода, разтопете го и пийте. Според метода на Вадим Зеланд водата се налива от чешмата в петлитрова емайлирана тенджера. После я оставете да престои и я кипнете на огъня. След това бързо я охладете в студена вана. Това е първият стадий на структуризация на водата. Тя вече е една степен по-полезна от просто преварената. Получената вода поставете в камерата на хладилника. Щом на повърхността и по стените се образува ледена коричка, я прелейте в пластмасов съд и отново го поставете в камерата. Изхвърлете леда, като по този начин изхвърляте тежката вода. Последното замразяване трябва да извършите в пластмасовия съд, защото емайлът на тенджерата може да се напука. Когато две трети от водата замръзне, пробийте дупка в леда и излейте незамръзналата – тази „саламура” съдържа всички нежелани примеси. Остава да почакате ледът да се стопи при стайна температура. Получената вода притежава лечебни свойства – изчиства организма и при дълготрайна употреба лекува от редица заболявания. Срокът за съхранението на свойствата й е ограничен – около седем часа.", "date": "2017.08.19", "title": "ИСТИНСКО ЧУДО ЗА ЗДРАВЕТО! Как да си направим лековита жива вода"}
{"url": "http://pik.bg/%D1%81%D0%BB%D1%8A%D0%BD%D1%86%D0%B5-%D0%B8-%D0%B6%D0%B5%D0%B3%D0%B0-%D0%B6%D0%B8%D0%B2%D0%B0%D0%BA%D1%8A%D1%82-%D1%81%D0%BA%D0%B0%D1%87%D0%B0-%D0%B4%D0%BE-36-%D0%B3%D1%80%D0%B0%D0%B4%D1%83%D1%81%D0%B0-news684198.html", "text": "Слънчево време със слаб, в източните райони – до умерен североизточен вятър, съобщават от Националния институт по метеорология и хидрология (НИМХ). Максималните температури ще бъдат между 31° и 36°, в София - около 31°. Атмосферното налягане е малко по-високо от средното за август и ще остане без съществена промяна. Над Черноморието ще бъде слънчево, с умерен североизточен вятър. Максималните температури ще са 30-32°. Температурата на морската вода е 25°-26°. Вълнението на морето ще бъде 2-3 бала. Над планините ще е предимно слънчево. На места в следобедните часове ще се появи незначителна купеста облачност. Ще духа умерен до силен североизточен вятър. Максималната температура на височина 1 200 метра ще е около 24°, на  2000 метра – около 17°.", "date": "2017.08.19", "title": "СЛЪНЦЕ И ЖЕГА! Живакът скача до 36 градуса "}
{"url": "http://pik.bg/%D0%BD%D0%B5-%D0%B5-%D0%B8%D1%81%D1%82%D0%B8%D0%BD%D0%B0-%D0%B7%D0%B0-%D1%82%D0%BE%D0%B7%D0%B8-%D0%BF%D1%8A%D1%82-%D1%81%D0%B5-%D0%B8%D1%81%D0%BA%D0%B0-%D0%B2%D0%B8%D0%BD%D0%B5%D1%82%D0%BA%D0%B0-%D0%B2-%E2%80%9E%D1%80%D0%B5%D0%BC%D0%BE%D0%BD%D1%82%E2%80%9D-%D0%B5-%D0%B2%D0%B5%D1%87%D0%B5-10-%D1%82%D0%B0-%D0%B3%D0%BE%D0%B4%D0%B8%D0%BD%D0%B0-%D1%81%D0%BD%D0%B8%D0%BC%D0%B8%D0%BA%D0%B8-news684251.html", "text": "Ежедневно виждаме снимки на лунни пейзажи по родните пътища, за които хората се жалват, че за тях се иска винетка. Народният гняв почти винаги е оправдан, но един пловдивски път, може би бие всички рекорди по абсурдност. Това, което виждате на снимките е третокласен републикански път  -  862, който по презумпция трябва да свързва Пловдив с Девин през Михалково.  Според законовите разпоредби републиканската пътна мрежа се поддържа от „Агенция пътна инфраструктура”. Идеята е важните пътища да бъдат поддържани от държавата, за да не се изпада в патова ситуация и да няма средства за ремонт или почистване. Е, иронично, ситуацията с този път е тъкмо обратната.  Пътят Пловдив – Лилково, в частта си между разклона за Бойково и крайното село, е не само разбит, той просто не прилича на пътна отсечка, пък камо ли републиканска. През целия 16-километров участък са само кратери и ями, пълни с вода. Излишно е да се споменава, че през зимата без високопроходими коли този път е невъзможен за взимане, съобщава \"Трафик Нюз\". Още по-ироничното е, че ремонтът на съоръжението бе „започнат” през 2007 година… Точно преди 10 лета бе поставена информационна табела, на която се вижда изпълнителя и какво ще се прави по пътя. Уви, след слагането на настилката тип „трошен камък”, нищо не е направено.  Оттогава „за спомен” стои само информационната табела. Републиканският път свършва няколко километъра след селото до близката хижа. Проектът, който отлежава по чекмеджетата в АПИ, предвижда чрез Лилково да се минава през Чуруково, за да се включи в Михалково към Девин. И вървейки от иронията към забавната част, този път съществува в… Гугъл! На картите на интернет гиганта целият пътя е даден като съществуващ. Местни разказват, че често туристи „хващат” този път и стигат до гората, когато разбират, че този маршрут е само виртуален. Свързахме се и с АПИ, за да видим докъде е „стигнал” ремонтът. Ето и цялото писмо на АПИ без редакторска намеса: „До края на седмицата предстои демонтиране на табелата. Ремонтът на път III-862 Пловдив – Лилково е преустановен през 2009 г., поради липса на средства. От тогава досега третокласният път се поддържа чрез програмата за текущ ремонт и поддържане на Агенция „Пътна инфраструктура“, в съответствие с разполагаемия финансов ресурс. За трайното подобряване на състоянието на отсечката е необходим основен ремонт на пътя и агенцията търси и разглежда възможностите за осигуряване на необходимите средства. Средствата, от които се нуждае републиканската пътна мрежа са в пъти повече от разполагаемите в момента. Затова е важно колкото се може по-скоро да бъде изградена и въведена тол системата, която ще позволи в ремонта и поддържането на републиканските пътища да се инвестира много по-голям финансов ресурс и пътният сектор да бъде устойчив и самофинансиращ се.” Въпреки деликатния отговор, че скоро пари за този път няма да има, нашето запитване към АПИ, все пак е дало частични резултати. По време на инспекцията на пътя Пловдив – Асеновград, на която бе премиерът Бойко Борисов, шефът на АПИ Дончо Атанасов е поискал от Областното пътно управление количествено-стойностни сметки колко ще струва ремонта на пътя за Лилково. Дали скоро ще бъде сложена нова табела на пътя Пловдив – Лилково предстои да разберем. Но един съвет, ако от Гугъл мапс ви предложи този маршрут,  не се доверявайте…", "date": "2017.08.19", "title": "НЕ Е ИСТИНА! За този \"път\" се иска винетка! В „ремонт” е вече 10-та година (СНИМИКИ)"}
{"url": "http://pik.bg/%D0%BF%D0%BE-%D0%B1%D0%B0%D1%89%D0%B8%D0%BD%D1%81%D1%82%D0%B2%D0%BE-%D0%BC%D0%B0%D1%80%D0%BA-%D0%B7%D1%83%D0%BA%D1%8A%D1%80%D0%B1%D1%8A%D1%80%D0%B3-%D0%B8%D0%B7%D0%BB%D0%B8%D0%B7%D0%B0-%D0%B2-%D0%BE%D1%82%D0%BF%D1%83%D1%81%D0%BA-news684200.html", "text": "Основателят на „Фейсбук“ Марк Зукърбърг обяви в личния си профил в мрежата, че излиза в отпуск заради предстоящото раждане на второто си дете „Втората ни дъщеря скоро ще се появи на бял свят и аз отново планирам два месеца отпуск... Уверен съм, че когато се върна, ще открия офиса си на същото място“, написа Зукърбърг. Той уточни, че първият месец от отпуска му ще бъде веднага, след като дъщеря му се роди, а вторият – през декември. „Във „Фейсбук“ предоставяме четири месеца отпуск за родители, тъй като, според изследвания, ако работещи родители отделят повече време на новородените, това е добре за цялото семейство“, отбеляза Зукърбърг. 33-годишният Зукърбърг и съпругата му Присила Чан имат вече едно момиченце, което се роди през декемврои 2015 година.", "date": "2017.08.19", "title": "По бащинство! Марк Зукърбърг излиза в отпуск"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B8-%D0%BF%D0%BE%D1%82-%D1%81-%D1%82%D0%B0%D0%BA%D1%81%D0%B8-%D0%B2-%D0%B1%D1%83%D1%80%D0%B3%D0%B0%D1%81-%D1%81%D1%82%D1%80%D0%B0%D1%88%D0%BD%D0%BE-%D0%BA%D1%8A%D1%80%D1%82%D0%B5%D0%BD%D0%B5-%D0%BD%D0%B0-%D0%BD%D0%B5%D1%80%D0%B2%D0%B8-news684197.html", "text": "Пробвали ли сте това лято да си поръчате такси в Бургас, една от услугите, които всеки уважаващ себе си град трябва да предлага, за да стигнеш до дадена точка по-бързо, по-лесно, по-луксозно от градския транспорт, за което си плащаш и няколко пъти по-скъпо. Ако опитате в Бургас – ще ви е по-бързо и по-евтино да хванете влака за София, да слезете в Долно Езерово и от там с автобуса да се върнете към центъра. Този вариант със сигурност ще ви струва по-малко нерви, ако искате с такси да отидете от ж.к. „Славейков“ до центъра. Поне ще сте предварително подготвени, че ви очаква екскурзия, съобщава \"Бургас Инфо\". Драмата с такситата е жестока, шофьорите на същите тези автомобили пищяха и искаха обществена подкрепа как нямат работа, как нямат стоянки, как трябва да си вдигнат тарифите, понеже иначе не издържали. Това беше преди Нова година, но навръх празника, когато можеха да печелят най-много, зарязаха работата си – отидоха да празнуват, а хиляди бургазлии останаха да газят снега, оплакват се редовни клиенти. Дали е студ или жега –  е все тази за бургаските таксита. Опитайте при 35 градуса да си повикате такси. Настава още по-голяма жега. „Нямам коли, просто нямам, никой не ми отговаря“, крещеше неистово диспечерка на една от компаниите, очевидно изтървала от контрол шофьорите. Таксиметровата компания „Индикар“ поне искрено си казва – въведохме допълнителна такса, тя се плаща върху тази сума, която ви показва апаратът. Но въпреки нея, понякога просто не идват. Просто ги няма. „Зарязах приятелите си, за да отида на най-видното място, когато ми върнаха обаждане, че таксито ми идва. Чаках 15 минути – нямаше ги. Побеснях, това услуга ли е? Опитах да се свържа обратно с фирмата – никой не ми вдигна.“, писа ни читател на Бургас ИНФО. „Бургас такси“ пък вдигат веднъж на два дни, понякога на три, понякога и по-рядко, жалват се клиенти. „Еко такси“ въобще да не ги занимават някакви си хора по телефона, защото те са по моловете и летището и курс от „Меден рудник“ до центъра или пък от „Изгрев“ до центъра е само жалка поръчка за тях. Като на \"тука има-тука нема\" е положението и с „Кепитъл“, които пък едва кретат, така е и с „Орион“, „Елеганс“ и т.н. Да не говорим, че след куп перипетии идването на такси носи със себе си често друга „екстра“ - сауна с ароматизиран шофьор в нея. „Ох, добре че бяхте вие за по-дълъг курс, за да проработи климатикът“, каза един от шофьорите на фирма И. и в крайната точка пусна най-после охлаждането, за да може самият той да бъде на горе-долу свежа атмосфера, докато чака следващия изнемощял клиент. Какво се случва? Дълго време в общестевното пространство циркулираха какви ли не идеи за отвратителното положение с такситата. Едните били сърдити, другите искали това и онова, третите се борели срещу друга фирма, четвъртите не можели да работят без пари. Не. Проблемът се оказа друг. Проверка на БургасИНФО сред шофьорите, а не чрез показните им изяви, показа, че причината за драматичната ситуация е лесно обяснима. Обясни я шофьор на една от известните компании и тя изглежда абсолютно логична и няма нищо общо с патентния данък, жегите, студа, дъжда, вятъра, наводенията, празниците. Просто повечето шофьори работят като ЕТ към дадена фирма, но ползват от нея само името и заявките. Когато обаче те се отзоват на дадена чрез фирмата заявка, каквато е тази, която вие поръчвате по телефона, водачът трябва да плаща част от нея към фирмата. Ако си хване случаен клиент от улицата – няма това задължение. Поради тази причина повече изобщо се изключвали от системата и си чакат случайно махане от улицата. Вече знаят, че кризата е явна и очевидно се възползват успешно. Затова не си викайте такси по телефона, а излезте навън – все ще намерете такси, циркулиращо в търсене на клиенти, но пък не знаете дали от „Изгрев“ до центъра няма да ви излезе 7-8 лева. Няма и на кого да се оплачете.", "date": "2017.08.19", "title": "Драма и пот с такси в Бургас! Страшно къртене на нерви! "}
{"url": "http://pik.bg/%D1%80%D0%B5%D0%BC%D0%BE%D0%BD%D1%82-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%B5-%D0%B7%D0%B0%D1%82%D0%B2%D0%BE%D1%80%D0%B5%D0%BD%D0%BE-%D0%B7%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D1%87%D0%B0%D1%81%D1%82-%D0%BE%D1%82-%D0%BF%D0%BB%D0%B0%D1%82%D0%BD%D0%BE-%D0%BD%D0%B0-%D0%B1%D1%83%D0%BB-%E2%80%9E%D0%B4%D1%80%D0%B0%D0%B3%D0%B0%D0%BD-%D1%86%D0%B0%D0%BD%D0%BA%D0%BE%D0%B2%E2%80%9C-news684206.html", "text": "Временно е затворено за движение част от платно на бул. „Драган Цанков“, съобщиха от пресцентъра на Столична община, цитирани от Фокус. До 24:00 часа на 5 септември се забранява влизането на пътни превозни средства по западното пътно платно на бул. „Драган Цанков“ на 105 метра преди кръстовището с ул. „Лъчезар Станчев“ в участък от 90 метра. Движението ще се извършва двупосочно в по една лента по източното пътно платно на булеварда в обхвата на строителната площадка. Промяната в организацията на движение се налага във връзка с ремонт на пешеходен надлез по бул. „Драган Цанков“.", "date": "2017.08.19", "title": "Ремонт! Временно е затворено за движение част от платно на бул. „Драган Цанков“"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D1%8A%D0%B4%D0%B5-%D1%89%D0%B5-%D1%81%D0%B0-%D1%82%D0%B0%D0%BF%D0%B8%D1%82%D0%B5-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82%D0%B8-%D0%BF%D1%80%D0%B5%D0%B7-%D0%BD%D0%BE%D0%B2%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-news684183.html", "text": "Движението в София ще бъде затруднено следващите седмици поради още няколко ремонта на ключови булеварди. В понеделник започва рамонт на булевард \"Цариградско шосе\" в района на \"София тех парк\". От 00.00 часа на 21 август до 24.00 на 26 август се забранява влизането на пътни превозни средства по двете ленти от дясната страна на северното пътно платно на бул. \"Цариградско шосе\" в участъка от пешеходната пасарелка до изхода от локалното пътно платно на булеварда в посока център, съобщават от пресцентъра на Столичната община. Движението ще се извършва в левите две пътни ленти на булеварда в същия участък. От 00.00 часа на 27 август до 24.00 часа на 1 септември се забранява влизането на пътни превозни средства по двете пътни ленти от лявата страна на северното пътно платно на бул. \"Цариградско шосе\" в участъка от пешеходната пасарелка до изхода от локалното пътно платно на булеварда в посока център. Движението ще се извършва в десните две пътни ленти на булеварда в същия участък. От 00.00 часа на 20.08.2017 г. до 24.00 часа на 27.08.2017 г. се забранява влизането на пътни превозни средства по изходното пътно платно на бул. \"Цар освободител\" от ул. \"Сан Стефано\", пл. \"Орлов мост\" и бул. \"Цариградско шосе\" на 60 м след югаизточното пътно платно на бул. \"Евлоги и Христо Георгиеви\". Автобусите и тролейбусите, преминаващи през Орлов мост, променят маршрутите си. Временно се затваря за движение и западното платно на бул. \"Драган Цанков“. До 5 септември се забранява влизането на пътни превозни средства по западното пътно платно на бул. \"Драган Цанков“ на 105 м преди кръстовището с ул. \"Лъчезар Станчев“ в участък от 90 метра. Движението ще се извършва двупосочно в по една лента по източното пътно платно на булеварда в обхвата на строителната площадка. Промяната в организацията на движение се налага във връзка с ремонт на пешеходен надлез по бул. \"Драган Цанков“. До 6 септември се забранява влизането на пътни превозни срeдства по две ленти на южното пътно платно на бул. \"Сливница“ между ул. \"Отец Паисий“ и ревизионната шахта, намираща се между бул. \"Христо Ботев“ и ул. \"Софроний Врачански“. На 30 метра преди бул. \"Христо Ботев“ се закрива бус-лентата на бул. \"Сливница“. Движението на пътни превозни средства се извършва в северните две ленти от южното пътно платно на бул. \"Сливница“. Промяната се налага във връзка с изграждане на канализация.", "date": "2017.08.19", "title": "ВАЖНО! Ето къде ще са тапите в София заради ремонти през новата седмица  "}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8-%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D1%81%D0%BC%D1%8A%D1%80%D1%82%D1%82%D0%B0-%D0%B5%D0%B4%D0%B2%D0%B0-%D0%BD%D0%B5-%D1%81%D0%B5-%D0%B8%D0%B7%D0%B4%D0%B0%D0%B2%D0%B8%D1%85%D0%B0-%D0%BA%D1%80%D0%B0%D0%B9-%D0%BE%D1%81%D1%82%D1%80%D0%BE%D0%B2-%D0%B7%D0%B0%D0%BA%D0%B8%D0%BD%D1%82%D0%BE%D1%81-news684216.html", "text": "Приятна екскурзия до гръцкия остров Закинтос едва не завърши смъртоносно за няколко пловдивчани и още десетина наши сънародници. Заради пишман организатори и водачи членове на българската група едва са били спасени в бурните води в морето при опит да се върнат с лодките си до първоначалното си местонахождение. Въпросната екскурзия с цел – каяк в морски води в Гърция, била организирана от софийската туристическа агенция Kayak Venture. През цялото време обаче водачите демострирали учудваща некомпетентност и непредпазливост, която едва не довела до трагични последствия за участниците в преживяването. Записахме се няколко пловдивчани, а цялата група наброяваше около 15 души, разказва пред \"Трафик Нюз\" един от преживелите ужаса – Атанас Петков. Доколко тази агенция е официално лицензирана, не зная - не сме видели документи. Пътуванията им до Гърция с цел каяк са едноседмични. Решихме да опитаме, цената беше изгодна. Ние тръгнахме със собствен автомобил и добре че го направихме, защото разбрахме, че водачите Румен и Бебо не са искали да пускат климатик в буса. Представете си 1000 км пътуване в жегите. Предполагам, целта им е била да направят някакви икономии, пък и този бус, натоварен с хора и лодки, сигурно не може да се движи с климатик, допълва Атанас Петков. Неволите обаче тепърва започвали. Оказало се, че групата била доста разнородна – съставена от хора с различни възможности и подготовка. Имало и жени, и деца. Още първия ден направихме преход с каяците от 16 км. За подготвен човек не са проблем, но за една част от хората беше непосилно – накрая буквално плачеха от изтощение, разказва Атанас. На втория ден прогнозата била за лошо време, но Румен и Бебо решили да вкарат групата в морето. Двама души обаче проявили разум и останали на брега. Влязохме десетина лодки, като в началото вълнението не беше толкова силно, продължава разказа си пловдивчанинът. Гребахме няколко километра до един междинен плаж, където две от лодките останаха, а останалите продължихме към най-известния – Навагио.  Междувременно вълнението започна да се усилва и едва стигнахме, защото лодките започнаха да се пълнят с вода, продължава Атанас. Въпреки нежеланието на една голяма част от хората и опасното вълнение, водачите им решили да се връщат след престой от около час. Предполагам го направиха с цел икономия, защото можеха да се обадят да ни приберат с корабче, но това щеше да струва някакви пари. Реално нямаше как да преценим дали ще можем да се приберем в тези вълни, тъй като ни липсваше необходимата подготовка. Все пак имахме някакво доверие на Румен и Бебо. Тръгнахме, но вълните разкъсаха групата ни и се пръснахме из морето. На около километър навътре лодката ни се обърна – аз бях с едно момиче в двойка, тъй като идеята е да има по-силен и по-слаб гребец, пояснява пловдивчанинът. За зла участ заради лошото време в онзи момент всички лодки и корабчета били спрени и е нямало кой да забележи бедстващите. Три часа се борихме с вълните, държейки се за лодката, осолих се за цял живот. Спасителната ми жилетка се оказа малка и не можеше да ме държи над водата. Освен това не ни бе проведен инструктаж как да действаме при подобни критични ситуации. Оказа се невъзможно да се качим в лодката – направихме около 10 опита, но момичето не можеше да балансира и при това вълнение нямаше да се задържи вътре. Реално бяхме в открито море. По едно време си казах: Много тъпо, да се издавим по този начин. Вълните ни подхвърляха като топче за пинг понг. Бях по-загрижен за момичето, което премина през всички етапи – плака, моли се на Господ, изпадна в истерия. Нямахме никаква сигнализация, а след около час и половина щеше да се стъмни, препредава ужаса Атанас Петков. След тричасовата борба вълните ги захвърлили до високи отвесни скали на острова. Братята гърци ни измъкнаха буквално на 10 метра от тях. А вълните бяха огромни и ако ни бяха запокитили в скалите – дотам. Извадихме късмет. Иначе докато бедствахме, покрай нас минаха лодки, но нямаше как да ни помогнат, защото и те щяха да се обърнат, продължава Атанас. Междувременно водачите се уплашили и изкарали на едни скали едно момиче, което не можело да плува, и две деца на 9 и 11 години. На прикаченото видео се вижда точно момичето, което се крепи на скалата малко над разрушителните вълни. А гърците започнали да ги търсят, след като на пристанището техни приятели се загрижили, че не се връщали, и сигнализирали за помощ. Местни хора с моторна лодка започнали да ги вадят един по един. Водачите им се оказали напълно неподготвени, без средства за сигнализация. Бяха по-уплашени и от нас, което е нормално, тъй като имаше реална опасност да се издавим, продължава Атанас. Вкараха ни във вълните, не можеха да ни помогнат, нито да сигнализират. Чист късмет е, че оцеляхме, и най-тежките щети бяха стресът и няколко одрасквания и охлузвания, допълва пловдивчанинът. Във възторг съм от гърците, които показаха невероятно отношение – дадоха ни чай, вода, кърпи, прегръщаха и целуваха децата. След това се прибрахме и общо взето екскурзията приключи, защото голяма част от каяците липсваха. Водачите гледаха да си ги съберат, за да не загубят някой лев, а нас ни оставиха на свободна практика. На втория ден ги извикахме и им дръпнахме един другарски съд. На всичкото отгоре се оказа, че нямаме туристическа застраховка, която би трябвало да е включена в цената. Имам подозрения, че са я икономисали, а тя е 4-5 лева на човек. Малкия дявол – добре че нямаше удавени. Решихме да дадем гласност на този случай, за да знаят хората къде отиват, какво да избират и на кого да се доверяват, завършва потресаващия си разказ Атанас Петков.", "date": "2017.08.19", "title": "Българи на косъм от смъртта! Едва не се издавиха край остров Закинтос"}
{"url": "http://pik.bg/%D0%BC%D0%B5%D1%80%D0%BA%D0%B8-%D0%B4%D0%B2%D0%B0%D0%BC%D0%B0-%D0%BF%D1%8A%D1%82%D0%BD%D0%B8%D1%86%D0%B8-%D1%81%D0%B2%D0%B0%D0%BB%D0%B5%D0%BD%D0%B8-%D0%BE%D1%82-%D1%81%D0%B0%D0%BC%D0%BE%D0%BB%D0%B5%D1%82-%D0%B2-%D1%81%D0%B0%D1%89-%D0%B7%D0%B0%D1%89%D0%BE%D1%82%D0%BE-%D0%B1%D0%B8%D0%BB%D0%B8-%D0%BD%D0%B5%D0%B4%D0%BE%D0%B2%D0%BE%D0%BB%D0%BD%D0%B8-%D0%BE%D1%82-%D0%B7%D0%B0%D0%BA%D1%8A%D1%81%D0%BD%D0%B5%D0%BD%D0%B8%D0%B5-%D0%BD%D0%B0-%D0%BF%D0%BE%D0%BB%D0%B5%D1%82-news684204.html", "text": "Служители на американската авиокомпания Frontier Airlines свалили от самолет двама пасажери, които изразили недоволство заради осемчасово закъснение на полет в личен разговор, съобщава телевизионният канал News 6. Според информацията Ерик Милър и неговата дъщеря Уитни изразили недоволство от закъснението на полета си в личен разговор. Те обаче били чути от една от стюардесите, обслужващи полета. Последвала реакция, като от екипажа помолили двамата да слязат от самолета. От авиокомпанията се аргументирали с това, че двамата пасажери засипали с нецензурни изрази екипажа на самолета.", "date": "2017.08.19", "title": "Мерки! Двама пътници свалени от самолет в САЩ, защото били недоволни от закъснение на полет"}
{"url": "http://pik.bg/%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA-%D0%BD%D0%B0-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%BD%D0%B0-%D1%84%D0%B8%D1%80%D0%BC%D0%B0-%E2%80%9E%D0%BE%D0%BB%D0%B5%D0%BA%D0%BD%D0%B0%E2%80%9C-%D1%81-200-%D0%B3-%D0%B7%D0%BB%D0%B0%D1%82%D0%BE-%D0%BE%D0%B1%D1%80%D0%B0%D1%85%D0%B0-%D0%B3%D0%BE-%D0%B4%D0%BE%D0%BA%D0%B0%D1%82%D0%BE-%D0%B5-%D0%BD%D0%B0-%D0%BC%D0%BE%D1%80%D0%B5-news684207.html", "text": "Крадци удариха собственика на транспортна фирма Явор Чорбаджийски и задигнаха 200 г златни накити от къщата му в дупнишкото село Червен брег, докато той е на море със семейството си. Крадецът е влязъл през отворен прозорец на втория етаж на къщата, където живее семейството на Чорбаджийски, докато на първия етаж са спели родителите и сестрата на бизнесмена. Златото е било оставено в чекмедже в една от секциите в дома. На сутринта майката на Чорбаджийски установила, че е извършен грабеж. Чекмеджетата на секциите в къщата били отворени, а златните накити липсвали. Веднага позвънила на тел. 112. На място пристигнали криминалисти, на които направило впечатление, че извършителят на кражбата е имал представа къде се намират ценностите, тъй като нямало разхвърляни предмети и дрехи, както става при други обири. Взети са отпечатъци, оставени  от дръзкия апаш. В РУП – Дупница се привикват криминално проявени от контингента на крадците и се разпитват, съобщава \"Струма.бг\". Семейството на Явор Чорбаджийски било на море, но се върнало от почивка по-рано заради кражбата. Жители в селото коментираха, че всяко лято се извършва по една голяма кражба в Червен брег, докато по-голяма част от хората са на почивка. Миналата година семейство „изгоряло“ с няколко хиляди лева. В Червен брег имат съмнение, че крадецът е от селото и знае кой какви финансови възможности има и кога е извън дома си за по-дълго време.", "date": "2017.08.19", "title": "Собственик на транспортна фирма „олекна“ с 200 г злато, обраха го, докато е на море"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D1%82-64-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%BA%D1%80%D0%B0%D0%B9-%D1%84%D0%B8%D0%B4%D0%B6%D0%B8-news684201.html", "text": "Земен трус с магнитут 6,4 по скалата на Рихтер разлюля района на архипелага Фиджи в Тихия океан, съобщават от Геоложката служба на Съединените щати, цитирани от ТАСС. Според информацията епицентърът е бил на 254 километра югоизточно от град Лабас, на дълбочина 538 километра. Няма данни за жертви и разрушения. Не е обявена и опасност от цунами.", "date": "2017.08.19", "title": "Трус! Земетресение  с магнитут 6,4 по Рихтер край Фиджи"}
{"url": "http://pik.bg/%D0%B1%D0%BB%D0%BE%D0%BD%D0%B4%D0%B8%D0%BD%D0%BA%D0%B0-%D1%81%D1%8A%D0%B1%D1%80%D0%B0-%D0%BE%D1%87%D0%B8%D1%82%D0%B5-%D0%BD%D0%B0-%D0%BC%D0%B8%D0%BD%D1%83%D0%B2%D0%B0%D1%87%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B5%D1%82%D0%BE-%D0%BA%D0%B0%D0%BA-news684208.html", "text": "Блондинка събра очите на минувачите в Пловдив, като си устрои истински пикник на тротоара на ул. „Владивосток“ в район „Западен“ в града. Дамата, скрита зад тъмни очила, невъзмутимо постла върху плочките старичко одеялце и се настани върху него, седнала по турски с кръстосани крака, съобщава \"Марица\". Пред себе си тротоарната купонджийка постави двулитрова бира и втора бутилка с (без)алкохолно, вероятно да й правят компания и да я разсейват от самотата. За да бъде забавата на пълни обороти, жената извади от големия си сак и малък транзистор, който озвучи подобаващо пикника върху тротоарните плочки.", "date": "2017.08.19", "title": "Блондинка събра очите на минувачите в Пловдив! Ето как"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D1%82%D1%80%D1%83%D0%BF-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B9-%D1%81-%D1%80%D0%B0%D0%B7%D0%B1%D0%B8%D1%82%D0%B0-%D1%87%D0%B5%D0%BB%D1%8E%D1%81%D1%82-%D0%BE%D1%82%D0%BA%D1%80%D0%B8%D1%82-%D0%BF%D0%BE%D0%B4-%D0%BC%D0%BE%D1%81%D1%82-news684210.html", "text": "Полицаите в Астрахан работят по мистериозната смърт на свой колега. Трупът на полицая е бил намерен с разбита челюст под мост в града. Тялото на мъжа е било паднало във водата, съобщава \"Астрахан FM\". По случая е образувано досъдебно производство.", "date": "2017.08.19", "title": "ЗЛОВЕЩО! Труп на полицай с разбита челюст открит под мост "}
{"url": "http://pik.bg/%D0%B3%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80%D1%8A%D1%82-%D0%BD%D0%B0-%D0%B2%D0%B8%D1%80%D0%B4%D0%B6%D0%B8%D0%BD%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D0%B8-%D0%BF%D1%80%D0%BE%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%86%D0%B8%D0%B8-%D0%BF%D1%80%D0%B5%D0%B4-%D0%BF%D0%B0%D0%BC%D0%B5%D1%82%D0%BD%D0%B8%D0%BA%D0%B0-%D0%BD%D0%B0-%D0%B3%D0%B5%D0%BD%D0%B5%D1%80%D0%B0%D0%BB-%D1%80-news684209.html", "text": "Губернаторът на Вирджиния Тери Макалиф забрани провеждането на демонстрации около паметника на генерала от Конфедерацията Робърт Лий в Ричмонд. Реакцията на Макалиф идва след безредиците в Шарлътсвил. „След трагедията в Шарлътсвил няколко групи поискаха разрешение за провеждането на акции пред паметника на генерал Лий в Ричмънд – заяви губернатор Макалиф. – Федералните и местните власти са длъжни да действат с крачка напред, за да може да бъде осигурена необходимата юридическа защита на мирните демонстранти, без да бъдат изложени на риск гражданите. Заради това и забраних провеждането на всякакви демонстрации пред паметника на генерал Лий“. Макалиф уточни, че указът му има временен характер и основната му цел е да бъде избегнато повторение на трагедията в Шарлътсвил.", "date": "2017.08.19", "title": "Губернаторът на Вирджиния забрани провеждането на демонстрации пред паметника на генерал Робърт Лий"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BD%D0%B0-%D0%BF%D1%8A%D1%82%D1%8F-%D1%82%D0%B8%D1%80-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%B7%D0%B0%D0%B3%D0%B8%D0%BD%D0%B0-news684224.html", "text": "ТИР е катастрофирал в района на 189-ия километър на автомагистрала „Тракия“ в посока София, съобщи Радио „Фокус“. Част от превозното средство все още е на пътното платно. Движението се осъществява в изпреварващата лента. На място има екипи на полицията и на „Пожарна безопасност и защита на населението“. От пресцентъра на Агенция „Пътна инфраструктура“ съобщиха, че движението по магистрала „Тракия“ при километър 189, в посока София, се осъществява в изпреварващата лента поради пътнотранспортно произшествие.", "date": "2017.08.19", "title": "ТРАГЕДИЯ НА ПЪТЯ! ТИР се обърна на магистрала „Тракия“! Шофьорът загина "}
{"url": "http://pik.bg/%D0%BE%D1%84%D0%B0%D0%BD%D0%B7%D0%B8%D0%B2%D0%B0-%D1%81%D0%B8%D1%80%D0%B8%D1%8F-%D0%BB%D0%B8%D0%B2%D0%B0%D0%BD-%D0%B8-%E2%80%9E%D1%85%D0%B8%D0%B7%D0%B1%D1%83%D0%BB%D0%BB%D0%B0%E2%80%9D-%D0%B0%D1%82%D0%B0%D0%BA%D1%83%D0%B2%D0%B0%D1%82-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%BE%D1%82-%D0%B4%D0%B2%D0%B5-%D1%81%D1%82%D1%80%D0%B0%D0%BD%D0%B8-news684211.html", "text": "Офанзива срещу контролираните от „Ислямска държава” територии по границата между Сирия и Ливан започва от две страни, съобщават световните агенции, цитарни от Би Ти Ви. Първа ливанската армия обяви, че атакува анклава на терористите в североизточната част на страната. Ракети, артилерия и хеликоптери са хвърлени срещу позициите на „Ислямска държава“ край град Рас Баалбек – последната част от границата, която остава под контрола на джихадистите. В същото време шиитската групировка „Хизбулла” и сирийските правителствени сили започнаха офанзива от другата страна на границата. За момента двете кампании не са координирани.", "date": "2017.08.19", "title": "Офанзива! Сирия, Ливан и „Хизбулла” атакуват „Ислямска държава“ от две страни"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B2%D1%8A%D0%B2%D0%B5%D0%B4%D0%B5%D0%BD-%D0%B5-%D0%BE%D0%B1%D1%85%D0%BE%D0%B4%D0%B5%D0%BD-%D0%BC%D0%B0%D1%80%D1%88%D1%80%D1%83%D1%82-%D0%BF%D1%80%D0%B5%D0%B7-%D0%BF%D1%8A%D1%82%D0%B5%D0%BD-%D0%B2%D1%8A%D0%B7%D0%B5%D0%BB-%D1%81%D0%B2%D0%BE%D0%B1%D0%BE%D0%B4%D0%B0-%D0%B7%D0%B0%D1%80%D0%B0%D0%B4%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E-news684230.html", "text": "Ограничено е движението по автомагистрала „Тракия” при 189-и километър в посока София заради катастрофа на ТИР, съобщаваот Агенция „Пътна инфраструктура“, цитирани от Фокус. Обходният маршрут е – пътен възел Ст. Загора – път I-5 – път II-66 – пътен възел Свобода.", "date": "2017.08.19", "title": "Важно! Въведен е обходен маршрут през пътен възел Свобода заради катастрофа на магистрала „Тракия”, в посока София"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%BA%D1%8A%D0%B4%D0%B5-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-%D0%BE%D1%82-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D1%81%D0%B0-%D0%BA%D1%80%D0%B8%D0%BB%D0%B8-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D1%81%D0%B0%D1%82%D0%B0%D0%BD%D0%B0%D1%82%D0%B0-news684199.html", "text": "Сътрудниците на испанската полиция са открили в жилищен дом в град Алканар убежище на членове на \"Ислямска държава\", в което терористите са криели ацетонов пероксид, една от основните съставки на бомбата \"Майката на Сатаната\". Както съобщава \"Ел Паис\", радикалните ислямисти са смятали да устроят в Камбрил още по-кървави терористични актове. Експлозиви със смес на основата на ацетонов пероксид бяха използвани при терористичните атаки в Барселона, Париж и Лондон, припомня изданието. При терористичното нападение, при което на 17 август терорист се вряза в бус в хората на една от най-посещаваните улици на Барселона - \"Ла Рамбла\", загинаха 15 души, а 126 са ранени. 15 от тях остават в критично състояние, 25 - в тежко. Трима от предполагаемите терористи, причастни към атентата, бяха ликвидирани, още един бе задържан.", "date": "2017.08.19", "title": "ЕКСКЛУЗИВНО В ПИК! Стана ясно къде терористите от Барселона са крили \"Майката на Сатаната\""}
{"url": "http://pik.bg/%D0%BC%D0%B5%D0%B3%D0%BB%D0%B5%D0%BD%D0%B0-%D0%BA%D1%83%D0%BD%D0%B5%D0%B2%D0%B0-%D0%B8%D1%81%D0%BA%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B4%D0%B0-%D0%B1%D1%8A%D0%B4%D0%B5-%D0%BF%D0%BE%D1%81%D1%82%D0%B0%D0%B2%D0%B5%D0%BD%D0%B0-%D0%BD%D0%B0-%D0%BF%D1%8A%D1%80%D0%B2%D0%BE-%D0%BC%D1%8F%D1%81%D1%82%D0%BE-news684154.html", "text": "Сигурността на страната трябва да бъде поставена на първо място и около това да няма никакви договорки. Това коментира пред Фокус бившият вицепремиер Меглена Кунева във връзка с атентата в Барселона. Тя допълни, че никоя страна не би се справила сама с подобен терор и България трябва да затегне колкото се може повече правилата и да работи в координация със страните от Европейския съюз. „За съжаление, за терористите един път им е достатъчен, за да вземат такова количество жертви. Колкото и усилия да се правят, за да се предотвратят десетки други подобни атентати, само с един, който те довеждат до край, се случва непоправимото. Положението е много сериозно и трябва да се говори директно и откровено за това. Все по-агресивни и все по-нагли стават тези нападения срещу напълно невинни хора. Преди години още, това, което стана ясно, е, че се води война по едни напълно досега невъзможни начини, без обявяване на каквито и да било цели освен тази - да загинат колкото се може повече хора, както и да се внесе колкото се може повече паника в нашите ценности и начин на живот“, уточни Меглена Кунева. Тя добави, че в центъра трябва да продължи да бъде запазването на личното пространство и на личните права, но с много силен акцент върху контрол на границите и сигурността да бъде изведена като абсолютен приоритет във всяка една от страните в Европа.", "date": "2017.08.19", "title": "Меглена Кунева иска сигурността на страната да бъде поставена на първо място"}
{"url": "http://pik.bg/%D0%BD%D0%BE%D0%B2%D0%B0-%D0%BC%D0%BE%D0%B4%D0%B0-%D0%B2-%D0%B1%D0%B5%D0%BB%D0%B3%D0%B8%D1%8F---%D0%BF%D0%BB%D0%B0%D1%89%D0%B0%D1%88-%D1%82%D0%B0%D0%BA%D1%81%D0%B0-%D0%B7%D0%B0-%D1%81%D1%80%D0%B5%D1%89%D0%B0-%D1%81-%D1%85%D0%B0%D0%B7%D1%8F%D0%B8%D0%BD%D0%B0-news684168.html", "text": "Желаещите да наемат жилище в Белгия трябва да дадат депозит, за да се срещнат и уговорят с наемодателя. Парите се вземат от брокерите, ангажирани с отдаването на имота, съобщават местните медии, цитирани от Днес.бг. Все повече търсещи жилища трябва да депозират между 200 и 500 евро само за да получат достъп до хазяина и да договарят лично с него условията по договора. Ако откажат да платят, посредниците не предоставят връзка със собственика, ако пък дадат парите, кандидатите за наематели рискуват да ги загубят, алармира неправителствена организация, защитаваща интересите на наемателите. От платформата смятат, че изискванията към бъдещите наематели стават прекалени. Освен да удостоверят самоличността си с документи, от тях се иска да представят документи, доказващи доходи за три месеца назад, а сега и депозит за среща с хазяина. Наемателите могат евентуално да си върнат парите, ако сключат договор за жилището. Ако обаче се откажат или намерят имот, отдаван чрез друг брокер, а не през този, който е взел депозита, те го губят. Разходът е непосилен за мнозина кандидати, тъй като при сключване на договор от тях се изисква и друг депозит в размер на един до три месечни наема като гаранция за ползването на жилището. Този депозит се държи на обща банкова сметка, която наемателят и наемодателят правят при сключването на договора. Законодателите в северната белгийска провинция Фландрия в момента прокарват промяна в закона, според която депозитът при сключване на договор ще е задължително тримесечен наем. За наематели с ниски доходи те искат да осигурят отпускане на банков кредит без такси за обслужване и оскъпяване. Брокерите на недвижими имоти по право получават възнаграждение от собственика на имота за осигурените от него наематели в размер на един месечен наем.", "date": "2017.08.19", "title": "Нова мода в Белгия - плащаш такса за среща с хазяина"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8-%D0%B5%D0%BA%D1%81%D1%82%D1%80%D0%B8-%D0%BF%D0%B8%D0%B0%D1%86%D0%B0%D1%82%D0%B0-%D0%BD%D0%B0-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B8%D1%82%D0%B5-%D1%81%D0%B5-%D0%BE%D0%B1%D0%B7%D0%B0%D0%B2%D0%B5%D0%B4%D0%B5-%D1%81-%D1%84%D0%BE%D1%82%D1%8C%D0%BE%D0%B9%D0%BB%D0%B8-news684144.html", "text": "Докато се чудехме по какъв начин точно мургавите труженички се трудят върху фотьойлите, запознат с делата се разприказва, че креслата не били за проститутките! Креслата са за сутеньорите им, които - блажено излегнати върху тях, следят работния процес. На фона на пъшкането. Проститутките, сутеньорите, мизерията след тях и... Олга Скобелева. Всъщност колкото и на пръв поглед да не се връзват тези понятия, едва ли има пловдивчанин, който да се замисли или учуди какво общо има една графиня, отдала живота си за българските деца, с жриците на плътските удоволствия, съобщава трафикнюз. Защото всички знаят, че Мемориалът на Олга Скобелева отдавна се е превърнал в пиаца за платена любов. И за доста странни гледки. Под \"странни\" нямаме предвид нито фекалиите, презервативите, спринцовките и мръсните кърпички. С тях хората, живеещи наблизо, дотолкова са привикнали, че вече не им правят впечатление. Както впрочем очевидно не дразнят и полицията, след като спорадичните й акции по никакъв начин не са в състояние да променят пейзажа. Само че пейзажът отскоро се е обогатил, направо е станал уютен. Най-голямата борса за секс услуги се е обзавела с... фотьойли. Няма майтап! На поляната, в тревата, покрай презервативите и всичко останало, което изброихме, се мъдрят няколко арт мебели, които доста облагородяват обстановката. \"Как няма кой да почисти, как няма кой да ги изгони оттук? Веднъж направих грешката да си разходя кучето на паметника на Скобелева майка, гнусно е да ходиш с обувки! Просто уникална гледка на влизане в града. Да не говорим вечерта какво става там, полицаите даже не ги гонят вече\", възмущава се човекът.", "date": "2017.08.19", "title": "ПЛОВДИВСКИ ЕКСТРИ! Пиацата на проститутките се обзаведе с... фотьойли"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B8-%D0%BF%D0%BE%D0%BB%D0%B8%D1%82%D0%B8%D0%BA-%D0%B8%D1%81%D0%BA%D0%B0-%E2%80%9E%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE-%D1%84%D0%B1%D1%80%E2%80%9C-%D1%81%D0%BB%D0%B5%D0%B4-%D0%B0%D1%82%D0%B0%D0%BA%D0%B0%D1%82%D0%B0-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news684128.html", "text": "Трябва да бъде създадено „европейско ФБР“, което да се бори с тероризма, заяви френски политик за Индипендънт, цитиран от Фокус. Жорж Фенек, който е бивш депутат от „Републиканците“ и е участвал в разследването на терористичното нападение в Париж от 2015-та година, заяви, че сътрудничеството между европейските страни е важно. Според него, Европа е „във война“ с тероризма. „Границите вече не съществуват. Важно е да разберем необходимостта от европейско сътрудничество. Предложение, което ще направя, е да се създаде европейско ФБР. Истинска обща разузнавателна агенция, която да спира неконтролируемото преминаване на граници“, заяви той.", "date": "2017.08.19", "title": "Френски политик иска „европейско ФБР“ след атаката в Барселона"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B1%D0%B5%D0%B1%D0%B5%D1%82%D0%BE-%D1%80%D0%BE%D0%B4%D0%B5%D0%BD%D0%BE-%D0%B2-%D1%81%D0%B0%D0%BC%D0%BE%D0%BB%D0%B5%D1%82-%D0%B2%D0%B5%D1%87%D0%B5-%D0%B8%D0%BC%D0%B0-%D0%B0%D0%BA%D1%82-%D0%B7%D0%B0-%D1%80%D0%B0%D0%B6%D0%B4%D0%B0%D0%BD%D0%B5-news684159.html", "text": "Малкият Николай, роден по време на полет в международното въздушно пространство, вече има акт за раждане. Родителите на бебето получиха документа следобед в Пазарджик. Майката обясни пред Би Ти Ви, че засега не иска тя и съпругът й да се появяват в медиите. Бебето изплака за първи път на борда на самолет на 26 юли. Неговият акт за раждане е единствен по рода си за България: \"Единственото по-различно от това, което се вписва при децата, които се раждат традиционно в болниците, това е мястото на раждане. В конкретния случай това детенце е родено в международното въздушно пространство и това е записано като място за раждане с географските параметри\", каза Румен Кожухаров, секретар на община Пазарджик.", "date": "2017.08.19", "title": "Добра новина! Бебето, родено в самолет, вече има акт за раждане"}
{"url": "http://pik.bg/%D0%B4%D0%B8%D0%BC-%D0%B4%D0%B0-%D0%B3%D0%BE-%D0%BD%D1%8F%D0%BC%D0%B0-%D0%B4%D0%B5%D1%81%D0%B5%D1%82%D0%B8-%D0%B4%D0%B5%D0%BD-%D0%B1%D0%B5%D0%B3%D0%BB%D0%B5%D1%86%D1%8A%D1%82-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D0%B5-%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-news684157.html", "text": "Десети ден - без следа от затворника, избягал от Старозагорския затвор, съобщава Нова тв. От началото на годината още 10 души са успели да избягат по схемата на Петър Петров - Пъпеша, отчитат от Главната дирекция на местата за лишаване от свобода. В Старозагорския затвор изтърпяват наказание 420 души. Над сто от тях всеки ден излизат за работа без охрана. Един от тях е бил Петър Петров - Пъпеша, който излежава 18-годишна присъда, от която му остава малко до свободата. Решава да си тръгне предсрочно и не се прибира от обекта. „Сами отиват и сами са връщат. Те са в относителна свобода. Той не е избягал, той е на свобода, завръщайки се от работа. Година и девет месеца му оставаше. Беше магазинер в павилион. Те са без охрана, само спят в общежитието. Не бягат, защото никой не ги гони, законът ги е пуснал на свобода”, казва Иван Карушков, директор на затвора в Стара Загора. 1718 лишени от свобода от над 7 хиляди затворници в страната имат работа, с която намаляват присъдите си и подпомагат системата с безплатен труд. Други близо хиляда всеки ден излизат на свобода, за да работят. В следващите години външно финансиране ще осигури подобни условия и в другите места за лишаване от свобода, отчитат от министерството на правосъдието. Планирано е да се подобри и охранителната дейност. Вътрешната проверка за липсващия затворник още не е приключила и засега наказания не се предвиждат.", "date": "2017.08.19", "title": "ДИМ ДА ГО НЯМА! Десети ден беглецът от затвора в Стара Загора е в неизвестност     "}
{"url": "http://pik.bg/%D0%B1%D1%83%D1%82%D0%BD%D0%B0%D1%85%D0%B0-%D0%BE%D1%89%D0%B5-10-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%BA%D1%8A%D1%89%D0%B8-%D0%B2-%D0%B0%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-news684137.html", "text": "Още 10 незаконни постройки бяха премахнати от местността \"Лаково\" над асеновградския квартал \"Лозница\". \"Акцията премина без инциденти\", съобщиха от община Асеновград, цитирани от Нова тв. Издадени са заповеди за събарянето на още шест постройки, но за 5 от тях тече процедура по обжалване в съда, а една е в общ зид с обжалвано премахване на обект. Вече е започнало изграждането на приемна на полицията в квартал \"Лозница\". Очаква се тя да започне до работи до края на месеца.", "date": "2017.08.19", "title": "Бутнаха още 10 незаконни къщи в Асеновград"}
{"url": "http://pik.bg/%D1%81%D1%82%D0%B8%D0%B2%D1%8A%D0%BD-%D0%B1%D0%B0%D0%BD%D1%8A%D0%BD-%D0%B2%D0%B5%D1%87%D0%B5-%D0%BD%D0%B5-%D0%B5-%D0%B3%D0%BB%D0%B0%D0%B2%D0%B5%D0%BD-%D1%81%D1%82%D1%80%D0%B0%D1%82%D0%B5%D0%B3-%D0%BD%D0%B0-%D1%82%D1%80%D1%8A%D0%BC%D0%BF-news684162.html", "text": "Главният стратег на американския президент Доналд Тръмп - Стивън Банън напусна поста си, предадоха информационните агенции. Не се съобщават подробности. \"Той си отиде\", заяви пред Би Би Си неназован източник, запознат със ставащото в Белия дом. Припомняме, че Банън ръководеше предизборната кампания на Тръмп. През април президентът го извади от Съвета за национална сигурност. Критиците на Банън го обвиняват в расизъм, сексизъм, ксенофобия и антисемитизъм. През последните дни подобни обвинения бяха отправени от различни страни и към Тръмп заради нежеланието му да осъди расистките прояви в Шарлътсвил.", "date": "2017.08.19", "title": "Стивън Банън вече не е главен стратег на Тръмп"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BF%D1%80%D0%BE%D1%84-%D0%B4%D1%80%D0%B0%D0%B3%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BD%D0%B8%D0%BD%D0%BE%D0%B2%D0%B0-%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D0%B7%D0%B0%D0%B4%D1%8F%D0%B2%D0%B0%D1%82-%D0%BA%D0%B0%D1%82%D0%BE-%D0%B1-news684133.html", "text": "По традиция във Великобритания, когато една партия състави кабинет, председателят на загубилата автоматически е официално обявен за „лидер на опозицията на Нейно величество”. Да, ама тук такава традиция няма. Изглежда обаче, че това не важи за г-жа Нинова. Обратно – след парламентарните избори от март т.г. тя съвсем насериозно се взе за такава. И като се започна, та вече четири месеца. Каквото и да издума г-н Борисов, г-жа Нинова все гледа да го затапи. Понякога оставам с впечатлението, че всичко вече се превръща в нещо като закачките на младеж и девойка от времената на бригадирското движение. Ама тогава накрая те двамата обикновено се взимали. А сега трябва да чакаме както ще покаже бъдещето... Не споря, че и „младежът” не пропуска да даде поводи за „закачките” на „девойката”. Един от последните например беше обяснението му, че ГЕРБ загубили президентските избори, просто защото не искали да ги спечелят. Тъй като, видите ли, премиерът внезапно прозрял, че под заплаха е поставен самият принцип на разделението на властите. Да бе, да. Мигар през 2011 година ГЕРБ не държаха всички власти – изпълнителна, законодателна, съдебна, местна и т.н.? Но това не им попречи да се преборят и за представителната – президентската (друг е въпросът доколко лицето, което я олицетворяваше, се оказа и достойно да представлява България). Та кога в следващите пет години г-н Борисов осъзна, че подобна концентрация на всички власти в ръцете на една само партия е опасна за демокрацията? Освен ако не е намерил време да прочете и трактата на Монтескьо по този въпрос... Ама едва ли. Поради което бих си позволил да му дам друг съвет. Казват, че на президентските избори от ноември м.г. под мъдрото ръководство на Живко суджука в Добрич ГЕРБ били загубили около 10 000 гласа. Та на мястото на г-н Борисов аз бих препоръчал да възложи на несменяемия си и безпогрешен изборен анализатор Цецо проверка с колко са загубили във всяка една област. Сиреч, колко още „суджуци” (и по-малки „суджучета”) има ГЕРБ по места, които отблъскват гласоподавателите с непрестанните си злоупотреби с властта (обществени поръчки, назначения само на свои хора, феодално високомерие към раята и т.н.) И може би тогава щеше има и доста по-точно обяснение на загубата си от това, че „не били искали да спечелят”... Защото г-жа Нинова само това дебне – да се хване за една или друга изцепка на премиера. И да го подпука. Даже понякога направо тича пред вятъра, както става с декларацията на БСП по повод протестите на земеделските производители в Добруджа. Впрочем не може да се отрече, че тактиката й е доста хитра – непрестанно да се стреми да вкарва г-н Борисов в обяснителен режим. Нещо като на онази проклета жена, за която все мъжът й е виновен за всичко. И на него не му остава друго, освен или непрестанно да се оправдава, или накрая изнемощял да вдигне ръце и да се признае за такъв... Между другото в това й помагат и медиите, особено електронните. Навикът им да тиражират в детайли всяка една стъпка или действие на г-н Борисов е добре дошъл и за г-жа Нинова. Даже имам усещането, че понякога й е достатъчно просто да изгледа новинарските блокове, за да се подготви за поредната си задявка спрямо премиера. И тя не пропуска нито една възможност. Ами тъй, „в шеги и закачки” между ГЕРБ и БСП, си я караме вече близо половин година. И ако в държавата ни всичко друго си беше наред, в това нямаше да има нищо лошо. Лошото обаче идва, когато зад гърба и на двете основни политически сили остават големите проблеми на България – председателството на ЕС, уж позатихналата криза с емигрантите и набиращото сили напрежение между цигани и българи. А при тях със „шеги и закачки” не върви. Или ще организираме и проведем образцово (или поне прилично) председателството, или Европа трайно ще ни остави „на втора скорост” в приобщаването ни към нея. Или ще се справим с опасността от поредната емигрантска вълна (а за част от българите тя май се превърна вече и в добър бизнес), или ще ни залеят нови стада от съмнителни и все по-нагли пришълци. Или ще обуздаем разбеснелите се и неспирно самозабравящи се цигани, или ще се превърнем в племе под тяхно иго, при това все още отглеждано в (и от) държавата, т.е. от всички нас. И тогава хич няма да ни е нито до политически шеги, нито до лични закачки. А до плач и рев.", "date": "2017.08.19", "title": "САМО В ПИК И \"РЕТРО\"! Проф. Драганов с ексклузивен коментар: Нинова и Борисов се задяват като бригадири"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D1%83%D0%BD%D0%B8%D1%89%D0%BE%D0%B6%D0%B8%D1%82%D0%B5%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%BC%D0%BE%D0%B6%D0%B5-%D0%B4%D0%B0-%D1%83%D0%B4%D0%B0%D1%80%D0%B8-%D1%81%D1%8A%D0%B2%D1%81%D0%B5%D0%BC-%D1%81%D0%BA%D0%BE%D1%80%D0%BE-%D0%BC%D0%B0%D1%80%D0%BC%D0%B0%D1%80%D0%B8%D1%81-news684141.html", "text": "Земетресение с магнитуд над седем по скалата на Рихтер може да удари района на Мармарис в близко бъдеще. Това предупреждава Халук Йозенер, завеждащ Обсерваторията към Босфорския университет, съобщава турското издание Хюриет. „Благодарение на днешната технология можем да засечем възможни предстоящи земетресения, но не е възможно да се каже точното време и дата, в което те биха се случили“ каза Йозенер на пресконференция по повод 18-годишнината от разрушителното земетресение в Северозападна Турция, при което загинаха 18 хил. души. Йозенер добави, че е всички негови колеги са съгласни с тази прогноза и че тяхната цел не е да разпространяват паника, а да подготвят хората и властите. „Единственото, което можем да направим, е да повишим осведомеността на гражданите, за да се намалят жертвите“.", "date": "2017.08.19", "title": " СТРАШНО ПРЕДУПРЕЖДЕНИЕ! Унищожително земетресение може да удари съвсем скоро Мармарис"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B5%D1%86-%D1%82%D1%83%D1%80%D0%B8%D1%81%D1%82%D0%B8-%D1%81%D0%B8-%D0%BF%D0%BB%D0%B0%D1%82%D0%B8%D1%85%D0%B0-%D0%BD%D0%BE%D1%89%D1%83%D0%B2%D0%BA%D0%B8-%D0%B7%D0%B0-%D0%BF%D0%BE%D1%87%D0%B8%D0%B2%D0%BA%D0%B0-%D0%BD%D0%BE-%D0%BE%D1%82%D0%BA%D0%B0%D0%B7%D0%B0%D1%85%D0%B0-%D0%B4%D0%B0-%D0%B3%D0%B8-%D0%BD%D0%B0%D1%81%D1%82%D0%B0%D0%BD%D1%8F%D1%82-%D0%B2-%D1%85%D0%BE%D1%82%D0%B5-news684163.html", "text": "Комисията за защита на потребителите (КЗП) извършва проверка по повод постъпил сигнал от група туристи, на които е отказано настаняване. Днес следобед на денонощия телефон на КЗП 0700 111 22 група туристи подават сигнал, че са получили отказ да бъдат настанени в хотел „Мурите Бийч” в Черноморец. Веднага са изпратени два екипа, които започнаха проверка по случая. Междувременно на място пристигна и туроператорът, от който контролният орган изиска документите във връзка с извършените плащания за настаняването на групата. Константин Райков, който е член на КЗП, също присъства на проверката, за да проследи развитието на ситуацията. В момента тече настаняването на туристите в хотела. Проверката на КЗП продължава до пълното изясняване на обстоятелствата по случая.", "date": "2017.08.19", "title": "Екшън в Черноморец! Туристи си платиха нощувки за почивка, но отказаха да ги настанят в хотела"}
{"url": "http://pik.bg/%D0%B2-%D0%BC%D0%B0%D0%B4%D1%80%D0%B8%D0%B4-%D1%81%D0%BB%D0%BE%D0%B6%D0%B8%D1%85%D0%B0-%D0%B1%D0%B5%D1%82%D0%BE%D0%BD%D0%BD%D0%B8-%D1%81%D0%B0%D0%BA%D1%81%D0%B8%D0%B8-%D1%81-%D1%86%D0%B2%D0%B5%D1%82%D1%8F-%D0%BA%D0%BE%D0%B8%D1%82%D0%BE-%D0%B4%D0%B0-%D0%BF%D0%B0%D0%B7%D1%8F%D1%82-%D0%BF%D0%B5%D1%88%D0%B5%D1%85%D0%BE%D0%B4%D1%86%D0%B8%D1%82%D0%B5-news684148.html", "text": "Ден след терористичната атака в Барселона, в центъра на испанската столица Мадрид се появиха нови бетонни саксии с цветя, предаде Нова Телевизия. Те бяха поставени край няколко пешеходни улици в града, а целта - жителите и гостите на Мадрид да са по-защитени в случай, че някой целенасочено или не насочи колата си към пешеходната зона.", "date": "2017.08.19", "title": "В Мадрид сложиха бетонни саксии с цветя, които да пазят пешеходците"}
{"url": "http://pik.bg/%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D1%85%D0%B0%D1%81%D0%BA%D0%BE%D0%B2%D1%81%D0%BA%D0%BE-%D1%81%D0%B0-%D0%BB%D0%BE%D0%BA%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B8-news684166.html", "text": "Към момента всички пожари на територията на Хасковска област са локализирани, съобщиха от пресцентъра на Областната администрация. Последното огнище край Княжево беше овладяно тази вечер. Сега територията от над 1200 декара се контролира, периметърът се обхожда и ще остане под наблюдение през цялата нощ. Локализирани и под контрол са и останалите огнища на пожари в областта. Край Маточина - Варник остават на дежурства противопожарни екипи, които ще следят да не разгори наново пожарът, който изпепели над 7000 декара площ. Край Ивайловград също е спокойно. В района на Хлябово и Сакарци има дежурни, но пожарът е напълно потушен. И тази нощ десетки пожарникари и горски служители остават по горещите точки на Хасковска област, за да следят обстановката. Военнослужещите от формирование 52 740 вече се оттеглиха от терена при Маточина. В готовност за включване в окончателното ликвидиране на огнищата са и доброволците от Свиленград и Тополовград. За 48 часа в Хасковски регион бяха изпепелени над 10 000 декара площи. Няма засегнати домове, няма нанесени сериозни стопански загуби, изпепелени са предимно смесени гори, храсти, сухи треви и лесонепригодни площи. Причините все още не са изяснени, но версиите са: човешка небрежност при работа на открито и умишлен палеж. Работата по издирване на извършителите продължава. И за утре за област в Хасково е в сила предупреждението за екстремен риск от запалване на големи пожари. Областният управител Станислав Дечев призовава всички за изключителна отговорност и внимание при разходки в гората, работа на открито и с леснозапалими материали.", "date": "2017.08.19", "title": "Пожарите в Хасковско са локализирани"}
{"url": "http://pik.bg/%D1%81%D0%B0%D1%89-%D1%82%D0%B2%D1%8A%D1%80%D0%B4%D0%BE-%D0%B7%D0%B0%D1%81%D1%82%D0%B0%D0%B2%D0%B0%D1%82-%D0%B7%D0%B0%D0%B4-%D1%8F%D0%BF%D0%BE%D0%BD%D0%B8%D1%8F-%D0%B8-%D1%89%D0%B5-%D0%BE%D0%BA%D0%B0%D0%B7%D0%B2%D0%B0%D1%82-%D0%BF%D1%8A%D0%BB%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D1%82%D0%B5%D0%BC%D0%B0-%D0%BE%D1%82%D0%B1%D1%80%D0%B0%D0%BD%D0%B0-news684169.html", "text": "Министърът на отбраната на САЩ потвърди „стоманения ангажимент“ на Вашингтон към отбраната на Япония, предава Ройтерс, цитиран от Фокус. „Нападение срещу един, е нападение срещу всички ни“, заяви Джеймс Матис. Това се случва след продължаващото вече месец ескалиране на напрежението със Северна Корея. Министърът на отбраната на САЩ Джеймс Матис и държавният секретар Рекс Тилърсън се срещнаха във Вашингтон с японските си колеги, за да обсъдят ситуацията в Източна Азия. „Най-важното нещо, което постигна министерската среща, е да препотвърди значението на двустранните ни отношения в Азиатско-Тихоокеанския регион“, заяви началник-щабът на американските въоръжени сили ген. Джоузеф Дънфорд.", "date": "2017.08.19", "title": "САЩ твърдо застават зад Япония и ще оказват пълна подкрепа на тема отбрана"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%B8%D0%B7%D1%85%D0%B2%D1%8A%D1%80%D0%BB%D0%B5%D0%BD%D0%B8-%D1%85%D1%80%D0%B0%D0%BD%D0%B8-%D1%81-%D0%B8%D0%B7%D1%82%D0%B5%D0%BA%D1%8A%D0%BB-%D1%81%D1%80%D0%BE%D0%BA-%D0%BD%D0%B0-%D0%B3%D0%BE%D0%B4%D0%BD%D0%BE%D1%81%D1%82-%D0%B3%D0%BD%D0%B8%D1%8F%D1%82-%D0%BD%D0%B0-%D0%BF%D1%8A%D1%82%D1%8F-%D0%BA%D1%80%D0%B0%D0%B9-%D1%81%D0%BB%D0%B8%D0%B2%D0%B5%D0%BD-news684173.html", "text": "Изхвърлени храни с изтекъл срок на годност гният край Сливен. Става въпрос за голямо количество патешки фенери и други разфасовки, изхвърлени в природния парк \"Сините камъни\" под Карандила, предава БНТ. Импровизираното хранително сметище се намира на няколко километра след изхода на Сливен в посока село Ичера. На отбивки край пътя има купчини от опаковани патешки фенери и дреболии с изтекъл срок на годност преди месец, които са в активен стадий на гниене. Ежедневно по пътя минават десетки автомобили и спортуващи велосипедисти. Хората са шокирани от поредната човешка немарливост. От Агенцията по безопасност на храните в Сливен организираха спешна проверка.", "date": "2017.08.19", "title": "Потрес! Изхвърлени храни с изтекъл срок на годност гният на пътя край Сливен"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%B8%D0%BD%D1%82%D1%80%D0%B8%D0%B3%D0%B0-%D0%BA%D0%B0%D0%BA%D0%B2%D0%BE-%D0%BE%D1%87%D0%B0%D0%BA%D0%B2%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B0%D0%BA%D0%BE-%D0%BF%D1%80%D0%B5%D0%B4%D0%BF%D1%80%D0%B8%D0%B5%D0%BC%D0%B5-%D0%B2%D0%BE%D0%B5%D0%BD%D0%BD%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D1%81%D1%80%D0%B5%D1%89%D1%83-%D1%81%D0%B0%D1%89-news683998.html", "text": "Северна Корея може да се изправи пред тежки военни последици, ако предприеме военни действия, заяви министърът на отбраната на САЩ Джим Матис, цитиран от Франс прес. \"В тясно сътрудничество със съюзниците ни ще има тежки военни последици, ако КНДР предприеме военни действия\", каза Матис след среща с японския си колега във Вашингтон, цитиран от БТА. \"Северна Корея трябва да сложи край на опасните си действия\", настоя Матис. Държавният секретар Рекс Тилърсън увери, че САЩ ще спазват \"безусловно\" договора си за отбрана с Япония, след среща във Вашингтон с японските министри на външните работи и отбраната по повод ядрената и ракетната заплаха от КНДР, предаде Ройтерс. Тилърсън подчерта, че този договор обхваща и островите Сенкаку, които са предмет на териториален спор между Япония и Китай. САЩ и Япония са против милитаризация на Южнокитайско море, заяви Тилърсън, цитиран от ТАСС. \"САЩ и Япония са против всякакви едностранни действия, които подкопават Япония\", каза Тилърсън. Той добави, че териториалните спорове трябва да се решават по мирен път и да се запази свободата на мореплаването в съответствие с конвенциите на ООН. По-рано Тилърсън призова Китай да прекрати милитаризацията на Южнокитайско море. Китай от десетилетия води териториални спорове с няколко държави за редица острови в Южнокитайско море, край които са открити значителни запаси петрол и газ. Японският външен министър Таро Коно заяви, че Япония ще подсили отбранителната си позиции в отговор на севернокорейската заплаха и ще отдели 500 милиона долара за подобряване на сигурността на корабоплаването в Източна Азия, предаде Ройтерс.", "date": "2017.08.19", "title": "ГОРЕЩА ИНТРИГА! Какво очаква Северна Корея, ако предприеме военни действия срещу САЩ? "}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82-%D0%B8%D1%81%D0%BA%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%B0%D0%B3%D0%B5%D0%BD%D1%86%D0%B8%D1%8F-%D0%B7%D0%B0-%D0%BF%D1%80%D0%BE%D1%82%D0%B8%D0%B2%D0%BE%D0%B4%D0%B5%D0%B9%D1%81%D1%82%D0%B2%D0%B8%D0%B5-%D0%BD%D0%B0-%D1%80%D0%B0%D0%B4%D0%B8%D0%BA%D0%B0%D0%BB%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%B8-%D1%82%D0%B5%D1%80%D0%BE%D1%80%D0%B0-news684172.html", "text": "Страната ни трябва да направи първи крачки към изграждането на национална или държавна агенция за противодействие на радикализацията и терора. Това каза пред Фокус експертът по антитероризъм Христо Смоленов. Той допълни, че тези действия са творчески, а не полицейски или рутинни. „Приветствам волята на вицепремиера по въпросите за сигурността, ако трябва да изпрати армия на границите, за да не допусне нахлуването на големи маси мигранти в този остров на стабилитет, а България наистина стабилизира и целите Балкани. България е фактор, който заслужава международна подкрепа и признание за ролята, която изпълнява. Ситуацията в Македония трябва да ни накара да оценим, колко благотворно е поведението на България в това отношение. Ние сме длъжни, като държава и държавотворна нация да заложим достатъчно много препятствия пред тази експанзия на насилието, каквато е тероризмът“, коментира Христо Смоленов. Той допълни, че страната ни трябва да действа превантивно, защото ако се стигне до ескалация на насилие, всякакви мерки ще бъдат закъснели.", "date": "2017.08.19", "title": "Експерт иска национална агенция за противодействие на радикализацията и терора"}
{"url": "http://pik.bg/%D0%B8%D1%82%D0%B0%D0%BB%D0%B8%D1%8F-%D0%B7%D0%B0%D1%82%D1%8F%D0%B3%D0%B0-%D0%BC%D0%B5%D1%80%D0%BA%D0%B8%D1%82%D0%B5-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B7%D0%B0%D1%80%D0%B0%D0%B4%D0%B8-%D1%82%D0%B5%D1%80%D0%BE%D1%80%D0%B0-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-news684176.html", "text": "Мерките за сигурност в зоните с голяма концентрация на хора и около популярните обществени места в Италия ще бъдат засилени, каза днес италианското министерство на вътрешните работи, цитирано от ДПА. Решението бе взето след като при две терористични атаки в Испания загинаха 14 души. Това стана на среща с участието на вътрешния министър Марко Минити и представители на полицията и разузнаването. Италия е единствената голяма европейска страна, където не е извършван терористичен акт през последните години, отбелязва ДПА. В столицата Рим достъпът до забележителности като базиликата \"Свети Петър\", Колизея и търговската улица Виа дел Корсо вече е ограничен от бронирани автомобили с цел намаляване на риска от нападения с коли. Във вторник Минити каза, че \"няма следа от надвиснала заплаха\" от тероризъм в Италия, и увери, че тя е сигурна благодарение на механизма за депортиране на чуждестранни ислямисти. Около 199 души са били принудително върнати в родните им страни, откакто през януари 2015 г. бе въведен този механизъм, посочи той.", "date": "2017.08.19", "title": "Италия затяга мерките за сигурност заради терора в Испания"}
{"url": "http://pik.bg/%D1%81%D0%B4%D0%B5%D0%BB%D0%BA%D0%B0-%D1%80%D1%83%D0%BC%D1%8A%D0%BD%D0%B8%D1%8F-%D0%BA%D1%83%D0%BF%D1%83%D0%B2%D0%B0-%D1%80%D0%B0%D0%BA%D0%B5%D1%82%D0%B8-%D0%BE%D1%82-%D1%81%D0%B0%D1%89-%D0%B7%D0%B0-125-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-news684177.html", "text": "Държавният департамент на САЩ одобри продажбата на мобилни артилерийски ракетни системи на Румъния, предава Ройтерс, цитиран от Фокус. Стойността на тези системи ще бъде 1,25 милиарда долара, заявиха от Агенцията за отбранително сътрудничество. От Пентагона известиха Конгреса за възможната продажба. Компанията, която е основният изпълнител на поръчката по договора, е „Локхийд Мартин“. Румъния иска 54 високо мобилни артилерийски ракетни системи, както и всяко допълнително оборудване, което може да е нужно за тях.", "date": "2017.08.19", "title": "СДЕЛКА! Румъния купува ракети от САЩ за 1,25 млрд. долара"}
{"url": "http://pik.bg/%D1%80%D0%B0%D1%81%D1%82%D0%B5-%D1%81%D1%80%D0%B5%D0%B4%D0%BD%D0%B0%D1%82%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B2-%D0%B4%D0%BE%D0%B1%D1%80%D0%B8%D1%87%D0%BA%D0%BE-news684098.html", "text": "Средната месечна работна заплата в Добричка област нараства с 4 на сто през второто тримесечие на 2017-а в сравнение със същия период на миналата година като достига 781 лева, съобщават от териториалното статистическо бюро-Североизток. В обществения сектор средното заплащане е по-високо от частния - съответно 851 и 755 лева. Традиционно най-високи са заплатите в производството и разпределението на електрическа и топлинна енергия и на газообразни горива - 1226 лева, и в добивната промишленост - 1161 лева. В държавното управление средното възнаграждение достига 1008 лева, а в приоритетния за региона отрасъл \"Селско, горско и рибно стопанство\" - 969 лева, посочват от статистиката. Най-ниско платени са наетите в \"Други дейности\" - 569 лева, в \"Административни и спомагателни дейности\" - 575 лева, и в \"Строителство\" - 588 лева.", "date": "2017.08.19", "title": "Расте средната заплата в Добричко"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0-%D0%B2%D0%B5%D1%87%D0%B5%D1%80---%D0%B3%D1%80%D0%B8%D1%88%D0%BE-%D1%81-%D0%B2%D0%B5%D0%BB%D0%B8%D0%BA%D0%B0-%D0%BF%D0%BE%D0%B1%D0%B5%D0%B4%D0%B0-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B2%D0%B5%D1%87%D0%B5-%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news684192.html", "text": "Един от най-хубавите моменти за българския спорт за годината е факт. Роден талант влезе в Топ 4 на Мастърс 1000 турнир. Григор Димитров на Централния корт в Синсинати разгроми Юичи Сугита. 2:0 сета. 6:2 и 6:1 в отделните части. Балансът в мачовете между двамата вече е 2:0 в полза на Гришо. Григор ще играе с Джон Иснър или Джаред Доналдсън в полуфиналите. Досега в надпреварата Гришо победи още Фелисиано Лопес и Хуан Мартин дел Потро без да загуби сет. Сугита е под номер 46 в тенис-ранглистата. Димитров е на една позиция от Топ 10, нещо повече - смело върви към Топ 8. През миналата година Григор също се класира за полуфиналите в Синсинати, сега погледите са вперени към титла, сънародникът ни има нужните качества да я постигне. Прекрасен старт на двубоя. Сервис-гейм на 0 за Димитров. И брейк, пробив на нула. Преднината е затвърдена - Гришо поведе с 3:0 след първи два гейма, в които не даде и точка на съперника си. И добре проведен трети гейм. При всички положения - не трябва да се подценява Сугита. А моментът е знаменит - българин на 1/4-финал на Мастърс 1000 турнир в ролята на фаворит не само в сблъсъка, но и в потока. Юичи записа гейм в своя полза. Последва експресно подаване на Григор - 4:1. 4:2, 5:2. Преднината на Димитров се запази. Последва маратонски гейм, пробив - 6:2. 1:0 сета за Гришо. Втората част на двубоя започна също по отличен начин за Григор. Бърз сервис-гейм, пробив, затвърждаване на аванса в полза на Димитров 3:0. Още един брейк - 4:0. Зададе се скоростен сервис-гейм - 5:0. Сугита се разписа в сета - 5:1. Гейм за Гришо. 6:1. Сет и мач. Григор е на 1/2-финал в Синсинати. Българин в Топ 4 на турнир от толкова високо ниво. А с оглед на играта в надпреварата, Димитров е фаворит за достигане на финал, а защо не и за трофея в състезанието. Григор също така е с отлични шансове да завърши сезона в Топ 8 на ранглистата. След силния старт на кампанията, Гришо отново е под пара. Точките на най-класните тенисиси за сезона може да видите Ситуацията е повече от добра за Димитров.", "date": "2017.08.19", "title": "ИЗВЪНРЕДНО! Историческа вечер - Гришо с велика победа! Димитров вече е... (ОБНОВЕНА)"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D0%B7%D1%80%D0%B8%D0%B3%D0%BD%D0%B0-%D1%80%D0%B0%D0%B4%D0%B8%D0%BA%D0%B0%D0%BB%D0%BD%D0%B8%D1%8F%D1%82-%D0%B8%D1%81%D0%BB%D1%8F%D0%BC%D1%81%D0%BA%D0%B8-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D1%8A%D0%B4%D0%B5-%D1%81%D0%BF%D1%80%D1%8F%D0%BD-%D0%BD%D0%B0-%D0%B2%D1%81%D1%8F%D0%BA%D0%B0-%D1%86%D0%B5%D0%BD%D0%B0-news684152.html", "text": "Радикалният ислямски тероризъм трябва да бъде спрян на всяка цена, заяви американският президент Доналд Тръмп, съобщава Би Би Си, цитиран от Фокус. Президентът Тръмп призова американските съдилища да „върнат“ правото на американците да се самозащитават. Това изказване се случва след терористичното нападение в Барселона, при което загина и един американски гражданин. „Държавна сигурност и правозащитните органи са нащрек и следят за всеки признак на проблеми. Границите ни са по-сигурни, откогато и да било!“, написа в социалните мрежи Тръмп. „Радикалният ислямски тероризъм трябва да бъде спрян на всяка цена! Съдилищата трябва да ни върнат правото на самозащита. Трябва да бъдем твърди“, добави Доналд Тръмп в „Туитър“. Американският президент отбеляза, че Демократичната партия пречи на сигурността, забавяйки съдебната система, както и с опитите си да блокира забраната за пътуване на мюсюлмани до САЩ.", "date": "2017.08.19", "title": "Доналд Тръмп изригна: Радикалният ислямски тероризъм трябва да бъде спрян на всяка цена"}
{"url": "http://pik.bg/%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D0%BC%D0%B0%D1%81%D0%BB%D0%BE-%D1%81%D0%BF%D1%80%D1%8F-%D1%82%D0%BE%D0%BA%D0%B0-%D0%B2-%D0%BF%D0%B5%D1%82%D1%80%D0%B8%D1%87-news684091.html", "text": "Кражба на 1 600 литра трансформаторно масло от четири трансформатора, собственост на ЧЕЗ Разпределение България в град Петрич, повреди два от тях и остави без електрозахранване 1167 клиенти на дружеството на 17 август. Това съобщиха от пресцентъра на дружеството. Служители на ЧЕЗ създадоха необходимата организация за подмяна на повредените съоръжения и осигуряване на алтернативно електрозахранване за засегнатите клиенти в рамките на деня. „Подобни посегателствата увреждат съоръженията на ЧЕЗ Разпределение и нарушават комфорта на редовните клиенти на дружеството, защото съоръженията не могат да бъдат ремонтирани, а трябва да се заменят с нови. Всяко съоръжение струва между 15 и 20 хил. лв. Това са средства, които в противен случаи биха могли да бъдат инвестирани за подобряване на мрежата и услугите. Неудобствата за клиентите, обаче, не могат да бъдат компенсирани“, заяви Васил Василев, директор „Експлоатация и поддържане на мрежата“, ЧЕЗ Разпределение. За първите седем месеца на годината е източено над 5 500 литра литра трансформаторно на територията, обслужвана от ЧЕЗ Разпределение, в резултат на което са повредени над 200 съоръжения на дружеството.", "date": "2017.08.19", "title": "Кражба на масло спря тока в Петрич"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B2-9-%D0%BE%D0%B1%D0%BB%D0%B0%D1%81%D1%82%D0%B8-%D0%B5-%D0%B2%D1%8A%D0%B2%D0%B5%D0%B4%D0%B5%D0%BD%D0%B0-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%B0%D1%82%D0%B0-%D1%81%D1%82%D0%B5%D0%BF%D0%B5%D0%BD-%D0%BD%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D0%BF%D0%BE%D0%B6%D0%B0%D1%80%D0%B8-news684153.html", "text": "Екстремален e индексът за пожароопасност в 9 области на страната за 19 август. Това сочи справка на сайта на Националния институт по метеорология и хидрология (НИМХ) към Българската академия на науките (БАН). Най-високата степен на опасност от пожари е в сила за областите: Благоевград, Пазарджик, Пловдив, Стара Загора, Сливен, Хасково, Ямбол, Бургас, Варна. Там е възможно възникването на бързо разпространяващи се, много силни и трудни за овладяване пожари с въвличане на дървесните корони.", "date": "2017.08.19", "title": "Внимание! В 9 области е въведена най-високата степен на опасност от пожари"}
{"url": "http://pik.bg/%D1%85%D1%83%D0%B4%D0%BE%D0%B6%D0%BD%D0%B8%D1%87%D0%BA%D0%B0-%D0%BE%D1%81%D1%8A%D0%B4%D0%B8-%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-%D0%B8-%D0%B1%D1%80%D0%B0%D0%B4-%D0%BF%D0%B8%D1%82-%D0%B7%D0%B0-%D0%BD%D0%B0%D0%B4-%D0%BF%D0%BE%D0%BB%D0%BE%D0%B2%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D0%B5%D0%B2%D1%80%D0%BE-news684178.html", "text": "Френски съд осъди дружеството, управляващо имението на Анджелина Джоли и Брад Пит в южната част на Франция, да заплати над половин милион евро на френска художничка-осветителка, която е работила там, предаде БТА. Дружеството на Бранджелина \"Шато Миравал\" се грижеше за едноименната собственост в Южна Франция, закупена от звездната двойка през 2008 година. В разкошния замък на холивудските знаменитости Оди Судан е правела своите светлинни инсталации, след което не ѝ е било заплатено. По нейните думи Брад Пит я докарал до фалит и си присвоил работите ѝ. Анджелина и Брад заявиха през месец март, че въпреки раздялата им, те нямат намерение да продават френското си имение, в което проведоха сватбата си през 2014 година.", "date": "2017.08.19", "title": "Художничка осъди Анджелина Джоли и Брад Пит за над половин милион евро"}
{"url": "http://pik.bg/%D0%B2-%D1%81%D0%BE%D0%B7%D0%BE%D0%BF%D0%BE%D0%BB-%D1%81%D0%BF%D0%B8%D0%BF%D0%B0%D1%85%D0%B0-%D1%81%D0%BE%D1%84%D0%B8%D1%8F%D0%BD%D0%BA%D0%B0-%D0%B4%D0%B8%D0%BB%D1%8A%D1%80%D0%BA%D0%B0-%D0%BD%D0%B0-%D0%B4%D1%80%D0%BE%D0%B3%D0%B0-news684181.html", "text": "Полицаи от Созопол задържаха 22-годишната софиянка Северина И. край бар „Бикини” в града. Около 6 ч. сутринта те видели девойката да излиза от заведението и поведението й им се сторило подозрително. Униформените направили проврека на момичето и бързо намерили в нея две полиетиленови пликчета. Едното било пълно с канабис, а в другото имало бучка кристалообразно вещество, което в последствие било идентифицирано като амфетамин. Северина е задържана за срок до 24 часа, а по случая е образувано бързо полицейско производство. Служители на бургаската жандармерия пък спрели за проверка 27-годишния Димитър Ж. от поморийското с. Александрово. Той се разхождал край базар „Палма” в Слънчев бряг и се сторил подозрителен на служителите на реда. В него те бързо намерили две полиетиленови пликчета с амфетамин и марихуана. Димитър също е задържан за срок до 24 часа.", "date": "2017.08.19", "title": "В Созопол спипаха софиянка, дилърка на дрога "}
{"url": "http://pik.bg/%D1%80%D1%83%D0%BC%D1%8A%D0%BD%D0%B8%D1%8F-%D0%BF%D1%80%D0%B8%D0%B5%D0%BC%D0%B0-1942-%D0%B1%D0%B5%D0%B6%D0%B0%D0%BD%D1%86%D0%B8-%D0%BE%D1%82-%D0%B1%D0%BB%D0%B8%D0%B7%D0%BA%D0%B8%D1%8F-%D0%B8%D0%B7%D1%82%D0%BE%D0%BA-news684180.html", "text": "Румъния е готова да приеме 1942 бежанци, избягали от Близкия изток в Гърция или Италия, заяви румънският външен министър Теодор Мелешкану по тв \"Реалитатя\", предаде Ройтерс. Букурещ неотдавна е информирал Европейската комисия за решението, добави той. В момента в страната има 700 бежанци. Малкият им брой се дължи на факта, че няма голям интерес сред мигрантите да останат в Румъния, казват властите в Букурещ. Румъния отхвърли задължителните квоти, приети от ЕС в разгара на бежанската криза, но обяви намерение доброволно да приеме 1785 души.", "date": "2017.08.19", "title": "Румъния приема 1942 бежанци от Близкия изток"}
{"url": "http://pik.bg/%D0%B4%D0%B0%D0%BD%D1%8A%D1%87%D0%BD%D0%B8-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-15-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D1%8F-%D0%B8-%D0%BC%D0%B0%D0%B3%D0%B0%D0%B7%D0%B8%D0%BD%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%BC%D0%B5%D1%81%D0%B5%D1%86%D0%B0-news684182.html", "text": "Данъчни инспектори са проверили 40 заведения и магазини в центъра на Пловдив от началото на август. Констатирани са 25 нарушения и са запечатани 15 обекта, предава БНТ. Най-честите нарушения, които се установяват при инспекциите в централната търговска част на Пловдив, са неиздаване на фискални бележки. Най-тежката санкция е за липсата на фискално устройство, когато наказателното постановление е 3000 лева. За неиздаване на касови бележки санкцията започва от 500 лева и стига до 2000 лева. Често се стига и до запечатване на обекта. Проверките на данъчните нямат кампаниен характер и ще продължат през цялата година, обяви директорът на НАП в Пловдив Венелин Найденов.", "date": "2017.08.19", "title": "Данъчни затвориха 15 заведения и магазини в Пловдив от началото на месеца"}
{"url": "http://pik.bg/%D1%80%D1%83%D1%81%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D0%B8%D0%BC%D0%B0-%D0%B3%D0%B0%D0%B7%D0%BE%D0%B2%D0%B8-%D0%B4%D0%BE%D1%81%D1%82%D0%B0%D0%B2%D0%BA%D0%B8-%D0%BE%D1%82-%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B3%D1%8A%D1%80%D1%86%D0%B8%D1%8F-%D0%B8-%D0%B8%D1%82%D0%B0%D0%BB%D0%B8%D1%8F-news684165.html", "text": "„Турски поток“ ще бъде построен навреме, въпреки новите американски санкции срещу Москва, заяви руският енергиен министър Александър Новак, съобщава Фокус. „Смятаме, че проектът ще бъде построен, въпреки нормативните легални актове или закони, които са приети“, заяви Новак. Той добави, че Русия обсъжда възможността за газови доставки от „Турски поток“ към България, Гърция и Италия.", "date": "2017.08.19", "title": "Русия: Може да има газови доставки от \"Турски поток\" за България, Гърция и Италия"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%BE%D1%87%D0%B0%D0%BA%D0%B2%D0%B0%D1%82-3000-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8-%D0%B4%D0%B0-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0%D1%82-%D0%B2-%D0%B5%D0%B2%D1%80%D0%BE%D0%BF%D0%B0-news684085.html", "text": "До 3000 джихадисти от терористичните групировки ИДИЛ и „Джебхат ан Нусра” могат да се завърнат в Европа в скоро време. Това сочи доклад на „Мрежи, информиращи за радикализация”, предадоха швейцарската агенция ATS и БГНЕС. „Повечето страни от ЕС ги очаква бавен, но прогресиращ растеж на бойци (от двете организации)”, казва се в доклада. Уточнява се, че броят на хората, които ще се завърнат варира от 1200 до 3000 души, включително жени и деца. Около 30% от тях вече са влезли в страните от ЕС нелегално или пък на властите им е било известно за тяхното пристигане и те са били арестувани. По данни на организацията от 2011 до 2016 година над 42 000 чуждестранни членове на терористичните групировки от 120 страни по света са се присъединили към ИДИЛ.", "date": "2017.08.19", "title": "ШОКИРАЩА ПРОГНОЗА! Експерти очакват 3000 джихадисти да се завърнат в Европа"}
{"url": "http://pik.bg/%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%BF%D0%BE%D1%82%D1%80%D0%B8%D0%B2%D0%B0%D1%82-%D1%80%D1%8A%D1%86%D0%B5-%E2%80%93-%D0%B3%D1%80%D0%BE%D0%B7%D0%B4%D0%B5%D1%82%D0%BE-%D0%B5-%D0%B4%D0%BE%D0%B1%D1%80%D0%BE-%D1%89%D0%B5-%D0%B8%D0%BC%D0%B0-%D0%B2%D0%B8%D0%BD%D0%BE-%D0%B8-%D1%80%D0%B0%D0%BA%D0%B8%D1%8F-news684179.html", "text": "За сега състоянието на лозята и гроздето в Пазарджишки регион е добро. Това каза за Фокус Пазарджик Минка Кръстева, технолог по винопроизводството от град Ветрен. Тя обясни, че в масивите няма заболявания или нападения от вредители. „Единствено редуването на проливни дъждове със суша и високи температури се отразява негативно върху развитието им. Насажденията преминават през този своеобразен стрес, но се влошава качеството на реколтата. Има риск гроздовите зърна да останат кухи“, коментира Кръстева. Тя допълни, че най-добра представа за състоянието на реколтата собствениците на лозя и винопроизводителите ще получат в началото на месец септември. „До тогава се надяваме да има малко дъжд, температурите да не са толкова високи, за да може зърната да наедреят и да имат необходимото съдържание на захар“, уточни Кръстева.", "date": "2017.08.19", "title": "В Пазарджик потриват ръце – гроздето е добро, ще има вино и ракия"}
{"url": "http://pik.bg/%D0%B1%D1%83%D0%BD%D1%82-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%BD%D0%B5-%D0%BF%D1%80%D0%B8%D0%B7%D0%BD%D0%B0%D0%B2%D0%B0-%D0%B8%D0%B7%D0%B7%D0%B5%D0%BC%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D1%81%D1%8A%D0%B1%D1%80%D0%B0%D0%BD%D0%B8%D0%B5%D1%82%D0%BE-news684185.html", "text": "От опозиционният парламент на Венецуела заявиха, че няма да признаят изземането на своите правомощия от Конституционното събрание, което беше свикано от президента на страната Николас Мадуро, предаде AFP, цитиран от Фокус. „Парламентът, международната общност и народа няма да се съобразят с решението да бъдат анулирани законодателните права на събранието“, бе съобщението от опозиционният парламент на неговата официална страница в Туитър.", "date": "2017.08.19", "title": "БУНТ! Опозицията във Венецуела не признава изземването на правата на събранието"}
{"url": "http://pik.bg/%D0%BF%D1%81%D0%B8%D1%85%D0%B8%D1%87%D0%B5%D1%81%D0%BA%D0%B8-%D1%82%D0%BE%D1%80%D0%BC%D0%BE%D0%B7-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BF%D1%80%D0%BE%D0%BF%D0%BB%D0%B0%D0%BA%D0%B0-%D0%BE%D1%82-%D0%BA%D0%BE%D0%BB%D0%B5%D0%BA%D1%82%D0%BE%D1%80%D1%81%D0%BA%D0%B0-%D1%84%D0%B8%D1%80%D0%BC%D0%B0-news684184.html", "text": "Семейство от София се оплаква от психически тормоз от страна на колекторска фирма заради дълг към мобилен оператор в размер на 47 лева. Според пострадалите фирмата за събиране на дългове е отправяла заплахи за физическа саморазправа с тях, предава БНТ. Преди месец Петър и майка му прекратяват договор с мобилен оператор, след което им остава задължение в размер на 47 лева. Три седмици по-късно с тях се свързва фирма за събиране на дългове. За последните два дни Петър казва, че от фирмата за събиране на дългове са звънeли на майка му над 30 пъти. Жената наскоро е претърпяла операция и според него този вид телефонен тормоз се отразява зле на здравето й. Колекторската фирма категорично отрича да е имала подобно отношение към своята клиентка. От Комисията за защита на потребители казват, че в подобни ситуации колекторските фирми трябва първо да пускат писмени уведомления до хората, които дължат пари, а след това да ги търсят по телефона. Петър и майка му са категорични, че не са получили уведомление за задълженията си. Те вече са се обърнали към полицията във връзка с налагания им, според тях, тормоз и смятат да търсят правата си докрай.", "date": "2017.08.19", "title": "Психически тормоз! Семейство проплака от колекторска фирма"}
{"url": "http://pik.bg/%D1%88%D0%BE%D0%BA-%D0%BE%D1%82%D0%BA%D1%80%D0%B8%D1%82%D0%BE%D1%82%D0%BE-%D1%82%D1%8F%D0%BB%D0%BE-%D0%B2-%D0%BF%D0%B8%D1%80%D0%B8%D0%BD-%D0%B5-%D0%BD%D0%B0-55-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-news684228.html", "text": "Мъртвото тяло на на 55-годишен мъж е намерено край Валявишките езера в Пирин. Това съобщиха за „Фокус“ от Планинската спасителна служба (ПСС) към Българския червен кръст (БЧК). Трупът е открит случайно от турист във вчерашния ден към 17,00 ч. Акцията по пренасянето му е приключила снощи в 23,30 ч.", "date": "2017.08.19", "title": "ШОК! Откритото тяло в Пирин е на 55-годишен мъж "}
{"url": "http://pik.bg/%D0%B1%D0%B0%D0%B2%D0%B0%D1%80%D1%86%D0%B8%D1%82%D0%B5-%D1%81-%D0%BC%D0%BE%D1%89%D0%B5%D0%BD-%D1%81%D1%82%D0%B0%D1%80%D1%82-%D0%B2-%D0%B1%D1%83%D0%BD%D0%B4%D0%B5%D1%81%D0%BB%D0%B8%D0%B3%D0%B0%D1%82%D0%B0-news684195.html", "text": "Шампионът Байерн (Мюнхен) победи Байер (Леверкузен) с 3:1 в мача, с който се откри 55-ият сезон в Бундеслигата. Страхотен дебют направиха две от новите попълнения на \"баварците\" Никлас Зюле и Корентен Толисо, които успяха да се разпишат още до средата на първото полувреме, акцентира \"Новспорт\". Още в 9-ата минута Зюле откри резултата, а десет по-късно друго ново попълнение също се разписа - Толисо. Левандовски бе точен от дузпа в 52-ата минута, а в 65-ата Мехмеди вкара почетен гол за гостите. В 85-ата минута Байерн имаше страхотен шанс за ново попадение, но ударът на Левандовски от няколко метра мина покрай вратата. В крайна сметка шампионът стартира силно и завоюва важни три точки. БАЙЕРН - ЛЕВЕРКУЗЕН 3:1 1:0 Зюле 9 2:0 Толисо 19 3:0 Левандовски 52 дузпа 3:1 Мехмеди 65", "date": "2017.08.19", "title": "\"Баварците\" с мощен старт в Бундеслигата"}
{"url": "http://pik.bg/%D0%B2%D0%B5%D1%87%D0%B5-%D0%BD%D0%B5-%D0%B5-%D1%82%D0%B0%D0%B9%D0%BD%D0%B0-%D0%B3%D1%83%D1%89%D0%B5%D1%80%D0%BE%D0%B2-%D1%82%D1%80%D0%B0%D0%BC%D0%BF%D0%B8-%D0%BC%D0%B0%D1%80%D0%B8%D1%8F-%D0%B7%D0%B0-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0%D1%82%D0%B0-%D0%B7%D0%B0%D0%B6%D0%B8%D0%B2%D1%8F-%D1%81-%D0%BC%D0%B8%D0%BB%D0%BE%D0%BD%D0%B5%D1%80%D0%B0-news684054.html", "text": "Плеймейтката Светлана Василева живее с имението на Християн Гущеров от 3 седмици, потвърди самата тя през столичен ежедневник. Светлана се запознала с бизнесмена след раздялата му с фолкпевицата Мария, за която той се ожени в началото на 2015 г. \"Няма нищо вярно в обвиненията, че съм използвала Мария, за да стигна до него. Много след тяхната връзка се срещнахме. Той е свободен мъж и може да има връзка с която пожелае. Аз също съм свободна, така че и аз мога да бъда с когото пожелая\", коментира Светлана. Към днешна дата тя не поддържала никакви отношения с Мария. Преди време фолк дивата и Светлана на няколко пъти бяха забелязани да излизат заедно и изглеждаше, че се забавляват по женски. Тези времена обаче са останали в миналото. Василева отговори и на обвиненията, че Гущеров я използва само за забавления и няма сериозни намерения към нея. \"Християн е изключително зрял и възпитан човек. Мислите ли, че ако ме използва само за сексиграчка, щяхме сега да живеем заедно?! Мъжете използват една жена за забавление 1-2 пъти и толкова - след това спират да се виждат с нея. При нас нещата са по-различни. Чувствам се много щастлива и харесвана жена в неговата компания. Той е интелигентен и възпитан мъж, който знае как да направи една жена щастлива. Мисля, че и самият той е щастлив. А относно хората, които пишат лъжи по мой адрес, мога им кажа, че вече се изтъркаха и никой не вярва на глупостите им. Надявам се връзката ни да продължи дълго, защото и двамата се чувстваме добре заедно\", добави Василева.", "date": "2017.08.19", "title": "ВЕЧЕ НЕ Е ТАЙНА! Гущеров трампи Мария за Светлана! Плеймейтката заживя с милонера"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B0%D0%B9-%D0%B7%D0%B0%D0%B3%D0%B8%D0%BD%D0%B0-%D0%B0-%D0%B4%D1%80%D1%83%D0%B3-%D0%B5-%D1%80%D0%B0%D0%BD%D0%B5%D0%BD-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%B2%D1%8A%D0%B2-%D1%84%D0%BB%D0%BE%D1%80%D0%B8%D0%B4%D0%B0-news684231.html", "text": "Един полицейски служител е загинал, а друг е ранен при стрелба в град Кисиме, щата Флорида, Съединени щати, съобщава Fox News. Състоянието на ранения полицай се определя като тежко. Обстоятелствата около престрелката за момента не са съобщени. Според неофициални информации има задържан един заподозрян. Фокус", "date": "2017.08.19", "title": "Полицай загина, а друг е ранен при стрелба във Флорида"}
{"url": "http://pik.bg/%D0%B0%D0%BA%D1%86%D0%B8%D0%B8%D1%82%D0%B5-%D0%BD%D0%B0-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D1%81%D0%B5-%D1%81%D1%80%D0%B8%D0%BD%D0%B0%D1%85%D0%B0-%D1%81%D0%BB%D0%B5%D0%B4-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news684102.html", "text": "Срив на акциите на компаниите от туристическия сектор в Европа в първия ден след атентата в Барселона. Отчитат се спадове от средно 1,4%. Очаквано най-големите губещи са авиокомпаниите. Борсовите книжа на Easyjet, Ryanair, на собственика на British Airways и Lufthansa, загубиха между 2,3 и 3,2 на сто. Бягството на инвеститорите от рискови книжа доведе до загуби и за банковия сектор в Европа, където акциите се понижиха средно с около 1,2%.", "date": "2017.08.19", "title": "Акциите на туристическите компании се сринаха след атентата в Барселона"}
{"url": "http://pik.bg/%D0%B0%D1%80%D0%B5%D1%81%D1%82-%D0%B1%D0%B5%D0%BB%D0%B3%D0%B8%D0%B9%D0%BA%D0%B0-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD%D0%B0-%D0%B7%D0%B0-%D1%83%D1%87%D0%B0%D1%81%D1%82%D0%B8%D0%B5-%D0%B2-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0-%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B0-%D0%B1%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B0-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D0%BA%D0%BE%D1%80-news684215.html", "text": "Полицията на гръцкия остров Корфу е арестувала 22-годишна гражданка на Белгия за участие в терористична организация, съобщава РИА Новости, като се позовава на информационната агенция на Атина. Според информацията задържането е на основание на европейско издирване на белгйката. Арестът е бил извършен снощи на борда на пътнически кораб, плаващ по мрашрут Бари – Корфу – Игуменица. Италианските власти са съобщили на гръцките си колеги, че заподозряната пътува към Гърция с кораба Super Fast към Игуменица. Белигйската гражданка, която се предполага че е от марокански произход, е била задържана от представители на администрацията на пристанището в Корфу.", "date": "2017.08.19", "title": "Арест! Белгийка, заподозряна за участие в терористична групировка, бе задържана на остров Корфу"}
{"url": "http://pik.bg/%D1%82%D0%B0%D1%80%D0%B0%D0%BD-%D0%BA%D0%BE%D0%BB%D0%B0-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%BF%D0%B5%D1%88%D0%B5%D1%85%D0%BE%D0%B4%D1%86%D0%B8-%D0%B2-%D1%81%D0%B8%D0%B4%D0%BD%D0%B8-news684233.html", "text": "В момента районът е отцепен от полицаи. По непотвърдена информация водачът е имал проблеми със здравето, заради което вероятно е станал сблъсъкът. Автомобил се вряза в тълпа пешеходци в Сидни, след което \"паркира\" във витрината на магазин, съобщава \"Медиа Съркъс\". В резултат на инцидента са били ранени най-малко седем души.", "date": "2017.08.19", "title": "ТАРАН! Кола се вряза в пешеходци в Сидни"}
{"url": "http://pik.bg/%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D0%BE%D1%82-7-%D0%B3%D0%BE%D0%B4%D0%B8%D0%BD%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BE%D1%82%D0%BA%D1%80%D0%B8%D0%B2%D0%B0-%D1%81%D1%8A%D0%B1%D0%BE%D1%80%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D0%B2%D0%B0-%D0%BD%D0%B8%D0%B2%D0%B0-news684236.html", "text": "Тази събота в историческата местност „Петрова нива” ще бъде отбелязана 114-атата годишнина от Илинденско-преображенското въстание. Тържествените чествания ще бъдат под патронажа на държавния глава Румен Радев. В 20,00 в храм-костница „Света Петка” ще бъде отслужена заупокойна молитва в памет на загиналите въстаници, след което почетния строй на представителните части на Българската армия ще бъде приет от президента.", "date": "2017.08.19", "title": "За пръв път от 7 години: Президент открива събора на Петрова нива "}
{"url": "http://pik.bg/%D1%89%D0%B0%D1%82%D1%81%D0%BA%D0%B8-%D1%87%D0%B5%D0%BD%D0%B3%D0%B5%D1%82%D0%B0-%D1%81%D0%B5-%D1%88%D0%B0%D1%88%D0%BD%D0%B0%D1%85%D0%B0-%D0%BA%D0%B0%D1%82%D0%BE-%D0%B2%D0%B8%D0%B4%D1%8F%D1%85%D0%B0-%D0%BE%D1%87%D0%B8%D1%82%D0%B5-%D0%BD%D0%B0-%D0%B6%D0%B5%D0%BD%D0%B0-%D0%BA%D0%B0%D1%80%D0%B0%D0%BB%D0%B0-%D0%BF%D0%B8%D1%8F%D0%BD%D0%B0-news684223.html", "text": "Пред полицаите жената обяснила, че преди да седне зад волана пила лекарства, които й били изписани от лекар. Лерма обаче не отрекла и факта, че е употребила алкохол. Според \"Мирър\" съчетанието лекарства-алкохол е довело до странния поглед на нарушителката. Жителка на американския щат Флорида попадна в ареста, след като бе хваната, че шофира пияна, а също, че вози в колата си дете без предпазен колан. Полицаите обаче били поразени не толкова от рутинното нарушение, колкото от вида на шофьорката и най-вече очите й. На снимката 31-годишната Бренди Лерма, направена за полицейската картотека, те са отворени неестествено широко.", "date": "2017.08.19", "title": "Щатски ченгета се шашнаха като видяха очите на жена, карала пияна "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B2%D1%81%D1%8F%D0%BA%D0%B0-%D1%81%D1%83%D1%82%D1%80%D0%B8%D0%BD-%D1%81%D0%B5-%D0%BC%D0%BE%D0%BB%D0%B8-%D0%B2-%D1%86%D1%8A%D1%80%D0%BA%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D1%80%D0%B0%D0%BA%D0%B0-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news684124.html", "text": "Омбудсманът изрича молитва пред света Богородица Омбудсманът на България Мая Манолова не пропуска ден без да отиде на църква, видяха фотографи  на „Ретро”. Защитничката на онеправданите у нас всяка сутрин преди работа се отбива в църква, пали свещ и се моли за здраве. Религията вече се е превърнала в част от живота й и почти нищо не успявало да я отклони от ежедневната церемония в църквата, където търси благословия от Света Богородица. Омбудсманът станала набожна още преди няколко години, когато се сблъскала с тежката болест и лекарите й съобщили, че има рак. Манолова в крайна сметка успя да се пребори с една от най-коварните болести. Благодарение на борбения си дух, близките си, приятелите си и Бог осъзнала, че животът продължава и може да се справи с всяка трудност. „Всеки ден задължително пали свещ. Моли се за семейството си, за внука си, който се превърна в център на вселената й, а напоследък се моли и за Нана”, казват приближените й. Самата тя сподели преди време, че именно благодарение на нея се е научила да говори открито за рака. Дори често посещава фондацията „Едно от осем“, среща се с жени, които или са преборили болестта, но най-вече с такива, които се опитват и се борят за живота си. С Нана станаха много близки, а Мая се моли за здравето й. За щастие, омбудсманът успя да се избави от коварната болест, но водещата Нана тепърва започва втората си тежка битка с рака. Само преди няколко седмици тя обяви от ефира на Нова телевизия, че за втори път е чула ужасната новина, но в никакъв случай няма да се предаде. В момента Нана е на лечение, често пътува и до Израел, а двете с Манолова поддържали постоянна връзка. Освен за вече близката си приятелка Нана Мая не спирала да се моли и за здравето на прекрасния си внук Максим. Само преди няколко месеца бившата депутатка стана баба за първи път и вече гледа на света по съвсем друг начин. Неведнъж е споделяла, че това е другото й най-голямо щастие в живота. Близки до Манолова разкриват, че тя посещава родния Кюстендил, където дъщеря й живее със съпруга си, всяка събота и неделя. „Мая не пропуска седмица, без да дойде и да види бебето. Идва и го отрупва с подаръци. Не пести средства за внука си и от сутрин до вечер е с него. Може да бъде видяна в центъра на Кюстендил да бута количката, толкова е горда, толкова е щастлива. Малкият е най-голямата й слабост, като всяка баба не дава да се разплаче, постоянно го прегръща и го целува“, споделят нейни приятелки от Кюстендил. Манолова изпитвала голяма радост да играе с Максим, а той пък ставал все по-интересен. Бившата червена депутатка споделяла, че винаги е искала да има син и да се грижи за момче. Молитвите й се сбъднаха, няма по-голямо щастие за нея. Откакто станала омбудсман, нейни близки приятелки разкриват, че Манолова много се е променила. „Добре че се измъкна от тази политика. Хич не й отиваше, тя не е такъв човек. В момента работата й приляга точно, всичко, което прави сега, е от сърце, влага душата си във всеки един случай и не спира да ни разказва“, допълват близки на Манолова. Сътрудничката на Манолова я придружава до храма, но не влиза", "date": "2017.08.19", "title": "САМО В ПИК И \"РЕТРО\"! Мая Манолова всяка сутрин се моли в църква заради рака (ПАПАРАШКИ СНИМКИ)"}
{"url": "http://pik.bg/%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B8%D0%B7%D0%B7%D0%B5-%D1%84%D0%B0%D0%BB%D1%88%D0%B8%D0%B2%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B8-%D0%BF%D1%80%D0%B8-%D1%80%D0%B5%D0%B3%D0%B8%D1%81%D1%82%D1%80%D0%B0%D1%86%D0%B8%D1%8F-%D0%BD%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%B2-%D0%BF%D0%B0%D0%B7%D0%B0-news684252.html", "text": "Фалшиви документи, използвани за първоначална регистрация на автомобили, са открити при спецакция, проведена вчера на територията на Пазарджик, съобщиха от пресцентъра на МВР, циитрани от Фокус. В операцията, под наблюдението на Районната прокуратура и след одобрение от Районния съд в областния град, са участвали служители на сектор „Противодействие на икономическата престъпност” при ОД МВР -Пазарджик. В хода на акцията са проверени пет търговски помещения, разположени в близост до сградата на сектор „Пътна полиция”. Те се използвали основно за сключване на застраховки, заплащане на дължими такси, подготовка на документи за регистрация и пререгистрация на МПС. Проверена била и автокъща в Пазарджик, където са били открити множество бланки на договори за покупко-продажба на МПС, внесени от страни от Европейския съюз, както и други съпътстващи регистрацията на автомобили документи. Полицейските служители намерили и непопълнени бланки на френски регистрационни талони. Установено било наличието на фактури на хартия или в електронен вид удостоверяващи фиктивна продажба на МПС между фирми и частни лица. При проведените процесуални действия са иззети още преносими и настолни компютри, мултифункционални устройства, принтер и др. С полицейска мярка за 24 часа е задържан мъж от Пазарджик. Работата по разследване и документиране на случая, както и за установяване на съпричастност на други лица към престъпната дейност продължава.", "date": "2017.08.19", "title": "Спецакция! Полицията иззе фалшиви документи, използвани при регистрация на автомобили в Пазарджик"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B5%D1%82%D0%BE-%D0%B3%D0%BE-%D0%B7%D0%B5%D1%82%D1%8F-%D0%BD%D0%B0-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2---%D0%BD%D0%B8%D0%BA%D0%BE%D0%BB%D0%B0-%D0%B8-%D0%B4%D0%B5%D0%BD%D0%B8%D1%86%D0%B0-%D1%81%D0%B0-%D0%B7%D0%B0%D0%B5%D0%B4%D0%BD%D0%BE-%D0%BE%D1%82-8-%D0%B3%D0%BE%D0%B4%D0%B8%D0%BD%D0%B8-%D0%BF%D0%BE%D0%B8%D1%81-news684114.html", "text": "В края на юли вицепремиерът и военен министър Красимир Каракачанов омъжи дъщеря си на тежка воеводска сватба в Балкана край Боженци. Щерката на вицепремиера Деница и нейният съпруг Никола са заедно от 8 години, научи ексклузивно „Ретро“. Заради връзката си с него наследничката на лидера на ВМРО не заминала да търси късмета си в чужбина, въпреки че завършила с отличие Испанската гимназия, а после следвала в Лондон. Каракачанов се разбирал прекрасно със зет си и останал очарован от начина, по който той поискал ръката на Деница. Още през март тази година момчето отишло в дома на политика и пред цялата фамилия помолил за благословията на баща й да се оженят. Въпреки че сватбата трябвало да премине в пълна тайна, няколко дни преди щастливото събитие намеренията на младите бяха разкрити. На тържеството все пак не присъствал нито един представител на властта, а Каракачанов почерпил скромно най-верните си съратници в парламента в дните след церемонията. По-щастлива от него била само жена му Росица, както и майката на жениха – Елка. „Ретро“ научи, че сватята на Каракачанов е прочута и уважавана адвокатка в Кърджалийско. Съпругата на вицепремиера също е юрист и двете дами имали много общи теми за разговор. Единственото звездно присъствие на сватбата било това на чалга фурията Сашка Васева. Слуховете, че младоженецът Никола й е племенник, се оказаха недотам достоверни. Всъщност неговата майка и тази на певицата са първи братовчедки. Още преди да се прочуе като фолкзвезда, младата Сашка става кръстница на Никола, който тогава е само на 1 годинка. Ритуалът е извършен в Рилския манастир. Ексцентричната Васева този път се съобразила с дрескода на събитието и не дала поводи за срам на фамилията. Решената в изцяло българска стилистика, сватбата била идея на младоженците, а теренът – стара наследствена къща на Каракачанови в Боженци. Нищо чудно, че първото, научено от булката Деница, стихче още щом проговорила, било „Аз съм българче“. Меденият месец на сватбарите бил подарък от Каракачанов, но дестинацията остава загадка. Първата публична целувка на влюбените ВИЦЕПРЕМИЕРЪТ БИЛ ЛИБЕРАЛЕН БАЩА Красимир Каракачанов бил либерален баща и през ученическите години на Деница не ходел по родителски срещи и не й четял лекции. Само веднъж си позволил да отскочи до училището, където смъмрил един младеж, който системно тормозел щерка му. Деница е единственото дете на Красимир и Росица и до последно лекарите ги увещавали, че ще бъде момче. Когато политикът отишъл до родилния дом, сварил жена си да реве с глас. Притеснил се, че нещо с бебето не е наред, а в последствие разбрал, че Росица плачела, понеже новороденото било момиче. Деница обаче се оказала със силен мъжки нрав и още от детската градина придружавала баща си на всички мачове на любимия му отбор „Левски“.", "date": "2017.08.19", "title": "САМО В ПИК И \"РЕТРО\"! Ето го зетя на Каракачанов - Никола и Деница са заедно от 8 години, поискал ръката й по стар български обичай (СНИМКИ)"}
