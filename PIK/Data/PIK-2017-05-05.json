{"url": "http://pik.bg/%D0%BD%D0%B5%D0%BF%D1%80%D0%B8%D1%8F%D1%82%D0%B5%D0%BD-%D0%B6%D1%80%D0%B5%D0%B1%D0%B8%D0%B9-%D0%B7%D0%B0-%D0%B3%D1%80%D0%B8%D1%88%D0%BE-%D0%B7%D0%B0%D0%BF%D0%BE%D1%87%D0%B2%D0%B0-%D1%81-%D1%82%D0%B5%D0%B6%D1%8A%D0%BA-%D0%BF%D1%80%D0%BE%D1%82%D0%B8%D0%B2%D0%BD%D0%B8%D0%BA-%D0%B2-%D0%BC%D0%B0%D0%B4%D1%80%D0%B8%D0%B4-news655296.html", "text": "Най-добрият български тенисист Григор Димитров изтегли неприятен жребий за Мастърс турнира в Мадрид. Гришо е поставен под №12 в схемата и ще започне в първия кръг срещу представящия се много добре на клей германец Филип Колшрайбер, а при успех ще срещне в следващия етап победителя от мача между хърватина Иво Карлович и испанеца Роберто Баутиста Агут. На осминафиналите най-високо поставеният възможен съперник за Димитров е осмият в схемата Доминик Тийм от Австрия. Двамата са в първата четвъртина на схемата, в която е и №1 в света Анди Мъри. Шотландецът е най-вероятният противник на Гришо, ако българинът достигне до четвъртфиналите. Мъри почива в първи кръг, а във втори очаква победителя от двубоя между испанеца Гийермо Гарсия-Лопес и Мариуш Копил.", "date": "2017.05.05", "title": "Неприятен жребий за Гришо, започва с тежък противник в Мадрид"}
{"url": "http://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%BF%D1%8A%D1%80%D0%B2%D0%B8-%D0%BF%D0%BE%D0%B7%D0%B4%D1%80%D0%B0%D0%B2-%D0%BA%D1%8A%D0%BC-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%BD%D0%B0-%D0%BA%D0%BE%D0%BD%D1%86%D0%B5%D1%80%D1%82-%D0%B2-%D0%BD%D0%B0%D1%80%D0%BE%D0%B4%D0%BD%D0%B8%D1%8F-%D1%82%D0%B5%D0%B0%D1%82%D1%8A%D1%80-news655295.html", "text": "Тържествен концерт по повод 6 май – денят на Българската армия започна в Народния театър тази вечер. Новият министър на отбраната Красимир Каракчанов за първи път се обърна с поздрав към българските воини. Той припомни славното минало на българската армия и нарече днешните военнослужещи „герои”, защото изпълняват дълга си при системно недофинансиране на въоръжените сили. Специална песен беше подготвена от ансамблите на Българската армия. В програмата имаше и фолклорна част.", "date": "2017.05.05", "title": "Каракачанов с първи поздрав към военните на концерт в Народния театър "}
{"url": "http://pik.bg/%D1%87%D0%B5%D1%80%D0%B5%D0%BD-%D0%BF%D0%B5%D1%87%D0%B0%D1%82-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%BD%D0%B0-%D1%80%D1%83%D1%81%D0%BD%D0%B0%D0%BA%D0%B0-%D1%81%D1%82%D0%B8%D0%B2%D1%8A%D0%BD-%D1%81%D0%B5%D0%B3%D0%B0%D0%BB-%D0%B4%D0%B0-%D0%B2%D0%BB%D0%B8%D0%B7%D0%B0-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BF%D1%80%D0%B5%D0%B7--news655278.html", "text": "Украинските власти забраниха на американския актьор Стивън Сегал да влиза на тяхна територия за срок от пет години и го нарекоха заплаха за националната сигурност, съобщава Интерфакс, цитирана от ДПА. Както е известно, Сегал получи руско гражданство през ноември миналата година. Преди време пък той публично подкрепи анексията на Крим от Русия, отбелязва ДПА. Актьорът има черен колан по айкидо и е известен като близък приятел на руския президент Владимир Путин. Двамата споделят обща страст към бойните изкуства. 65-годишният Сегал е израснал в Калифорния и твърди, че има руско и монголско потекло. Сегал е включен в „черния списък“ на Украйна, защото преди време посети Крим. „Миротворец“ съобщава, че Сегал е обвинен в „незаконно пресичане на държавната граница на Украйна, подкрепа за анексирането на Крим и отричането на агресия от страна на Русия към Украйна“.", "date": "2017.05.05", "title": "ЧЕРЕН ПЕЧАТ! Украинските власти забраниха на руснака Стивън Сегал да влиза в страната през следващите 5 години"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-300-%D0%B1%D0%BE%D0%BD%D0%B0-%D0%B3%D0%BB%D0%BE%D0%B1%D0%B0-%D0%B8-%D0%B7%D0%B0%D0%B1%D1%80%D0%B0%D0%BD%D0%B0-%D0%B7%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%B8-%D0%BD%D0%B0-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%81%D0%B8%D1%82%D0%B8-news655300.html", "text": "Английската Висша лига наложи санкция на Манчестър Сити за нарушение на правилата за подписване на договори с непълнолетни футболисти. Лигата забрани на \"гражданите\" да правят трансфери с играчи от академията на клуба в продължение на две години. Клубът е глобен и с 300 хиляди паунда. Засега Ман Сити ще изтърпи една година от санкцията, а втората, от 30 юни 2018-та, ще влезе в сила при повторно нарушение на правилата, съобщи Гонг. Сити бе признат за виновен заради връзките със семействата на двама млади играчи, картотекирани в други клубове.", "date": "2017.05.05", "title": "Скандал! 300 бона глоба и забрана за трансфери на Манчестър Сити"}
{"url": "http://pik.bg/%D1%83%D1%87%D0%B5%D0%BD%D0%B8%D0%BA-%D0%BE%D1%82-11-%D1%82%D0%B8-%D0%BA%D0%BB%D0%B0%D1%81-%D1%89%D0%B5-%D0%B4%D1%8A%D1%80%D0%B6%D0%B8-%D0%BF%D1%83%D0%B1%D0%BB%D0%B8%D1%87%D0%BD%D0%B0-%D1%80%D0%B5%D1%87-%D0%BD%D0%B0-%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B8-%D0%B5%D0%B7%D0%B8%D0%BA-%D0%B2-%D0%BB%D0%BE%D0%BD%D0%B4%D0%BE%D0%BD-news655281.html", "text": "Впечатляващият британски английски свързва Николай Маринов с кралица Елизабет Втора. Под личната егида на английския монарх всяка година  40 000 младежи от близо 50 държави се състезават в конкурси по публична реч, предава бТВ. Николай е победителят в българския конкурс и след 48 часа ще стъпи на английска земя, за да говори по темата \"Мирът не означава липса на война\". „Идеята ми е, че човешката раса трябва да се обедини заедно, да не се  борим за територия и пари”, каза Николай Маринов. Преди да тръгне към добрата стара Англия Николай трябва да шлифова речта си със своя ментор. Николай има още един нестандарден начин да упражнява своя английски. Дори в парка, само с един лаптоп и слушалки, той може да се отдаде на любимото си хоби – компютърна симулация на управление на полети.", "date": "2017.05.05", "title": "Ученик от 11-ти клас ще държи публична реч на английски език в Лондон"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%80%D0%BE%D0%BA%D0%B0%D0%B4%D0%B8-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-%D1%81%D0%BC%D0%B5%D0%BD%D0%B5%D0%BD-%D0%B5-%D1%86%D0%B5%D0%BB%D0%B8%D1%8F%D1%82-%D0%B1%D0%BE%D1%80%D0%B4-%D0%BD%D0%B0-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%B8%D1%82%D0%B5-%D0%B2%D0%BB%D0%B0%D0%B4%D0%B8%D0%BC-news655298.html", "text": "Рокади в ръководството на Летище София са извършени в края на работния ден днес! Това научи ПИК от добре информирани източници. Сменен е целият борд на директорите! Бившият шеф на сектор „Сигурност“ на аеропорта Владимир Рапонджиев поема кормилото на Летище София! По време на служебния кабинет назначеният за шеф на летището Пламен Станчев освободи Рапонджиев, който сега обаче го сменя. Ася Иванова, която бе член на Борда на директорите на аеропорта до февруари, сега го оглавява.", "date": "2017.05.05", "title": "ИЗВЪНРЕДНО И ПЪРВО В ПИК! Рокади на Летище София! Сменен е целият борд на директорите! Владимир Рапонджиев поема кормилото на аеропорта!"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%BE%D1%82%D0%BB%D0%B8%D1%87%D0%B5%D0%BD-%D1%81%D1%82%D0%B0%D1%80%D1%82-%D0%B7%D0%B0-%D0%B2%D0%BB%D0%B0%D0%B4%D0%B8%D0%BD%D0%BE%D0%B2%D0%B0-%D0%B8-%D1%82%D0%B0%D1%81%D0%B5%D0%B2%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D0%BA%D1%83%D0%BF%D0%B0-%D0%B2-%D1%81%D0%BE%D1%84%D0%B8%D1%8F-news655234.html", "text": "По отличен начин започнаха участието си на Световната купа по художествена гимнастика в София българските представителки в индивидуалната надпревара. Невяна Владинова поведе класирането след първите два уреда и след изиграването на първите две групи, а Катрин Тасева заема третата позиция. Седмата от Олимпийските игри в Рио де Жанейро Владинова събра сбор от 37.350. Плевенчанката вдигна на крака публиката с изпълненията си. На обръч българката получи 18.800 точки, а за изпълнението си на топка 18.550. Другата родна представителка Катрин Тасева заема третата позиция след изиграването на първите два уреда в първите две групи. Тя събра сбор от 34.750 точки и завърши като №1 в група \"А\". Тасева получи 16.350 на обръч, а за великолепното си изпълнение на топка беше оценена с 18.400 точки. Тасева също обра овациите на публиката в зала \"Арена Армеец\". Между двете българки в подраждането се нареди представителката на Израел Линой Ашрам, която събра 34.850. Тя получи 18.350 на обръч и 16.500 на топка. По-късно днес на килима излиза и третата група в индивидуалната надпревара, както ансамблите с изпълненията си с пет обръча.", "date": "2017.05.05", "title": "Браво! Отличен старт за Владинова и Тасева на Световната купа в София"}
{"url": "http://pik.bg/%D0%B4%D0%BF%D1%81-%D0%BF%D0%BE%D0%B4%D0%BF%D1%83%D0%BA%D0%B0-%D0%B8-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%85%D0%B0%D0%BC%D0%B8%D0%B4-%D1%85%D0%B0%D0%BC%D0%B8%D0%B4-%D0%BD%D0%BE%D0%B2%D0%B8%D1%8F%D1%82-%D0%B2%D0%BE%D0%B5%D0%BD%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B5-%D0%BF%D0%BE%D0%B4%D0%B8%D0%B3%D1%80%D0%B0%D0%B2%D0%BA%D0%B0-%D0%B7%D0%B0-%D0%B0%D1%80%D0%BC%D0%B8%D1%8F%D1%82%D0%B0-news655070.html", "text": "Депутатът от ДПС Хамид Хамид скочи на Обединените патриоти и Красимир Каракачанов в ефира на Би Ти Ви. \"Каракачанов като военен министър?! Четох някъде, че след Колхозника - предишния военен министър, всеки може да стане такъв. Това в момента е подигравка с родната армия\", каза Хамид. Той допълни, че все още се помнят изказванията на Воеводата срещу НАТО и идеите му за връщане на наборната военна служба. \"Това неговото са трансформации на мисли и всичко е само от лицемерие\", допълни депутатът. Той обясни, че Патриотите са нищо повече от реверни патриоти - просто са минали през подкрепа на различни партии. А дали нарочно, или от грешка на езика, Хамид Хамид ги нарече в началото \"Обеднели патриоти\". \"Във Франция комунисти, социалисти и центристи се обединяват само и само да не спечели Льо Пен, а тук ги каним през парадния вход. И \"Брекзит\" тръгна от едно такова говорене на Фарадж като това на Патриотите. И вижте какво стана\", допълни кадърът на ДПС.", "date": "2017.05.05", "title": "ДПС подпука и Каракачанов! Хамид Хамид: Новият военен министър е подигравка за армията"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D1%80%D0%B0%D0%B7%D1%80%D0%B5%D1%88%D0%B8-%D1%82%D1%83%D1%80%D1%81%D0%BA%D0%B8%D1%8F-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC-%D0%B7%D0%B0-%D1%81%D0%BC%D1%8A%D1%80%D1%82%D0%BD%D0%BE%D1%82%D0%BE-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D0%B5-%D0%BD%D0%B0-%D0%BD%D0%B5%D0%B9%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F-news655217.html", "text": "Германското правителство е готово да предприеме всички законни мерки, за да не допусне на германска територия провеждането на референдума в Турция за връщането на смъртното наказание. Това заяви на брифинг правителственият говорител Штефен Зайберт. „Не мога да си представя, че на политическо равнище ние ще подкрепим гласуване за една мярка, която противоречи на Конституцията на страната и на европейските ценности. Имам пред вид, че ще използваме всички законови мерки за забрана“, поясни говорителят. Това информира ТАСС, цитирана от БГНЕС. Той добави, че за да провеждат други държави избори или референдуми в своите посолства и консулства е необходимо разрешение от федералното правителство. Повод за обсъждането на този въпрос бе интервю в „Шпигел“ на кандидат канцлера и лидер на социалдемократите Мартин Шулц. Той заяви, че живеещите в Германия турци не трябва да участват в референдума за въвеждане на смъртното наказание, защото „това е в разрез с нашите ценности и нашата Конституция“. В момента в Германия живеят около 1,5 милиона турски граждани.", "date": "2017.05.05", "title": "Германия няма да разреши турския референдум за смъртното наказание на нейна територия"}
{"url": "http://pik.bg/%D1%8E%D1%80%D0%B8%D1%81%D1%82%D0%B8-%D0%BF%D0%B8%D1%82%D0%B0%D1%82-%D0%B7%D0%B0%D1%89%D0%BE-%D0%B7%D0%B0-%D0%B4%D0%B0-%D1%81%D0%B8-%D1%87%D1%81%D0%B8-%D0%B8-%D0%B4%D1%81%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B8-%D0%BF%D1%80%D0%B0%D0%B2%D0%B8%D1%81%D1%82-%D0%B0-%D0%B7%D0%B0-%E2%80%9E%D0%BF%D1%83%D0%B1%D0%BB%D0%B8%D1%87%D0%BD%D0%B8%D1%82%D0%B5-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%B8%E2%80%9D-%D0%B2--news655236.html", "text": "Ние от „Съюз на младите юристи” изразяваме своето удовлетворение от реализирането на дългоочакваните промени в правилата за обучение на младите юристи в България. Вярваме, че с приетата нова Наредба за единните държавни изисквания за придобиване на висше образование по специалност „Право” и професионална квалификация и „юрист”, ще се постигне едно по-качествено, прозрачно, обективно и модерно правно образование, отговарящо на съвременните нужди на нашето общество. Гордеем се с факта че съумяхме да бъдем активни участници в процеса по реализиране на реформата, като благодарение усилията на нашия председател Николай Михайлов се превърнахме и в неин „катализатор” и че голяма част от нашите предложения залегнаха като текстове в новата наредба. Убедени сме, че с предложените от нас промени в процедурата за провеждане на държавните изпити по специалност „Право” и чрез въвеждането на единния държавен изпит, бъдещите студенти ще получат необходимата прозрачност и яснота, а също и гаранция, че техните знания и умения ще бъдат оценявани обективно. Тъй като настоящата реформа засяга една от най-важните обществени области и подготовката на бъдещите кадри за редица значими обществени сектори, а също е и част от общата стратегия за съдебна реформа, разбираемо и пътят на нейната реализация бе продължителен и нелек. Използваме случая от името на младите юристи в България да поздравим и да изкажем благодарност към всички дейни участници в процеса, за проявената висока гражданска отговорност, воля, постоянство и осъзната държавническа позиция. Сред тях беспорно се отличават: правосъдните министри Христо Иванов, Екатерина Захариева, Мария Павлова и техните екипи, Главният прокурор на Република България Сотир Цацаров, Председателят на Конституционният съд проф. Борис Велчев, Председателите на Върховният административен съд и на Върховният касационен съд Георги Колев и Лозан Панов,членовете на ВСС, бившият Омбудсман и настоящ Конституционен съдия Константин Пенчев, Председателят на Висшия адвокатски съвет Ралица Негенцова, Председателят на Съюза на юристите в България Владислав Славов, Деканите на деветте юридически факултет в страната, всички представители на гилдийните и неправителствените организации, както разбира се не на последно място и доайенът на правното ни образование и настоящ Служебен Министър-председател проф. Огнян Герджиков, който бе един от водещите идеолози, радетели и двигатели на реформата и чиито подпис най-ествено и исторически закономерно стои под решението на МС за приемане на новата наредба. Както при всяка една промяна, така и при сегашната, по-важни от правната рамка са реалните резултати които ще последват от нея, като в тази връзка ние от „Съюз на младите юристи” ще следим отблизо процесите по практическото прилагане на така заложените нови правила и ще анализираме постигнатите резултати през призмата на обективният граждански контрол. Също така продължаваме да поддържаме изразената от нас, по време на публичните обсъждания на проекта за наредба, позиция против премахването изцяло на задочната форма на обучение, естествено без да отхвърляме и разбирането, че единствено времето и опитът биват най-точният показател за това дали едно решение е било правилно или не. След като се убедихме, че обединени заедно в подкрепа на една градивна и добра идея можем да постигнем желанията и необходим резултат, ние членовете на „Съюз на младите юристи” заредени с гражданска енергия и мотивация ще продължим да бъдем активен участник в обществения живот на страната и да лансираме конструктивни предложения за реформи както в публичния сектор така и в националното ни законодателство. Чрез публичността на настоящата позиция бихме желали да запознаем широката общественост и с още едно следващо наше предложение за реформа. Последните дни в общественото пространство се заговори все по-усилено за необходимостта от промени в изпълнителното производство, също така в подкрепа на тази идея Омбудсмана на Република България Мая Манолова заяви, че ще внесе в парламента законопроект с предложения за изменения в ГПК. Ние подкрепяме заявената готовност за промяна, но също така считаме, че само тези предложения не са достатъчно изчерпателни и не обхващат цялостно проблематиката в изпълнителното производство, тъй като такова освен в ГПК има регламентирано и в ДОПК. Именно в тази посока е и нашето виждане за необходима промяна. В настоящия ДОПК е заложено изпълнителните действия да се извършват от публични изпълнители, но учудващо защо в Закона за Националната агенция по приходите няма изрично изискване публичните изпълнители да са завършили висше образование по специалност „Право” след като те изпълняват почти идентични функции както тези на ЧСИ и ДСИ. Недопустимо е според нас за длъжностите „частен съдебен изпълнител” и „държавен съдебен изпълнител” да се изисква завършено юридическо образование и съответния юридически стаж, а за „публичните изпълнители” в НАП да няма такова изискване. Показателен също е и фактът, че в административните съдилища в страната има редица образувани дела заради незаконосъобразни действия на публични изпълнители, има също и не малко случаи на търговски дружества претърпели фалити, тъй като динамиката на промяна в икономическата обстановка е много по-бърза от тази на установяване законосъобразността на действията на публичните изпълнители чрез съдебният процес. В тази връзка считаме, че с цел защита на българският бизнес и работните места на трудещите се в частния сектор граждани, както и с цел запазване един от основните принципи на правовата държава - върховенството на закона, е необходимо да се направят час по-скоро изменения в Чл. 9 ал.4 от Закона за НАП, чрез които да се регламентира изискването „държавните публични изпълнители”, „главните публични изпълнители”, „старшите публични изпълнители” и „публичните изпълнители” да имат завършено висше образование по специалността „Право”. Считаме също, че една такава промяна не би била затруднение в кадровата политика на НАП, тъй като към настоящият момент в страната има достатъчно добре подготвени млади юристи, които биха могли да изпълняват тези длъжности. В идните седмици предстои да потърсим срещи с Народни представители от различните парламентарни групи, с представители на национално признатите работодателски организации и с бъдещият Министър на финансите, за да ги запознаем подробно с мотивите на нашето предложение и да потърсим подкрепа за реализирането му. Защо, за да си ЧСИ и ДСИ трябва да си правист, а за „публичните изпълнители” в НАП да няма такова изискване. Това питат млади юристи в отворено писмо до медиите.", "date": "2017.05.05", "title": "ЮРИСТИ ПИТАТ! Защо, за да си ЧСИ и ДСИ, трябва да си правист, а за „публичните изпълнители” в НАП да няма такова изискване"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F%D1%82%D0%B0-%D0%BD%D0%B0-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%BF%D1%80%D0%B5%D0%B4-%D0%BF%D0%B8%D0%BA-tv---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D0%BE%D1%80%D0%BD%D0%B5%D0%BB-news655248.html", "text": "Нови разкрития направи пред ПИК TV протестиращият пред парламента вече втори ден шоумен Слави Трифонов. Той проговори за скандала \"ЦУМ гейт\", в който бяха забъркани имената на главния прокурор Сотир Цацаров, Георги Гергов, Корнелия Нинова, Сашо Дончев. Шоуменът посочи, че Гергов и цялото му семейство са му приятели и че срещата в ЦУМ е трябвало да бъде запазена в тайна, тъй като била лична. По думите на Трифонов, Гергов е бил емоционално обвързан с БСП и е бил изхвърлен несправедливо. Той е бизнесмен основно и е емоционален ход изгонването му. Не постъпиха правилно, Сашо Дончев не трябваше да говори такива неща. Такива срещи не трябва да се издават, когато те са индивидуални, защо трябва да я прокламираш. Не е честно да се използва това. Корнелия използва Гергов като необходим за нея, а после се отърва от него. Не е морално от нейна страна. Тя се почувства застрашена от тази публичност, коментира Слави Трифонов. Водещият разкри още, че се е срещал няколко пъти с Нинова, включително в неговия офис. Трифонов коментира още и за кого ще е плюс мажоритарният вот.", "date": "2017.05.05", "title": "ЕКСКЛУЗИВНО! Разкритията на Слави Трифонов пред ПИК TV - ето какво призна за Борисов, Корнелия, Гергов, Пеевски и Сашо Дончев (ОБЗОР)"}
{"url": "http://pik.bg/%D0%BE%D1%89%D0%B5-%D0%B5%D0%B4%D0%B8%D0%BD-%D0%BD%D0%B0%D0%BF%D1%83%D1%81%D0%BA%D0%B0-%D0%BB%D0%B5%D0%B2%D1%81%D0%BA%D0%B8-%D0%B4%D0%B5-%D0%BD%D0%BE%D0%BE%D0%B9%D0%B5%D1%80-%D0%BD%D0%B5-%D1%81%D0%B5-%D1%80%D0%B0%D0%B7%D0%B1%D1%80%D0%B0-%D1%81-%D1%88%D0%B5%D1%84%D0%BE%D0%B2%D0%B5%D1%82%D0%B5-%D0%B7%D0%B0-%D0%BD%D0%BE%D0%B2-%D0%B4%D0%BE%D0%B3%D0%BE%D0%B2%D0%BE%D1%80-news655254.html", "text": "Холандецът Джереми де Ноойер не се разбра за нов договор с Левски и ще напусне клуба след края на сезона. Той е поредният с такова решение след Георги Костадинов и Сърджан Лукин. При това положение \"сините\" трябва да правят солидна селекция през лятната пауза, която ще включва футболисти във всички зони.", "date": "2017.05.05", "title": "Още един напуска \"Левски\": Де Ноойер не се разбра с шефовете за нов договор"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D1%83%D1%81%D0%B5%D0%BD%D1%81%D0%BA%D0%B8%D1%8F%D1%82-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D0%BD%D0%B0%D1%83%D0%BC-%D0%BF%D0%BB%D0%B0%D1%87%D0%B5-%D0%B7%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D1%81%D0%B2%D0%B5%D1%89%D0%B5%D0%BD%D0%B8%D1%86%D0%B8-%D0%BA%D1%80%D0%B0%D0%B9-%D1%80%D0%B0%D0%B7%D0%B3%D1%80%D0%B0%D0%B4-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news655239.html", "text": "Русенският митрополит Наум се разплака, говорейки за загиналите свещеници край Разград. „Когато се съберем за опелото, дружно ще запеем „Христос воскресе…“, каза Наум пред журналисти и се разплака. „Много ни е тъжно“, добави той за Би Ти Ви. Припомняме, че Окръжната прокуратура в Разград образува досъдебно производство за причиняване на смърт по непредпазливост на повече от едно лице в пътнотранспортно произшествие – престъпление по член 343, ал. 3 от Наказателния кодекс. Тежкото пътнотранспортно произшествие е станало около 23 часа на 4 май 2107 год. на околовръстния път на Разград. На километър след мотел „Пътна среща“ преди разклона за Кубрат автомобил „Форд фокус“ излязъл от пътя и катастрофирал. От удара колата се разцепила и пламнала. В автомобила са открити човешки останки, чиято самоличност е установена. Около мястото на катастрофата са открити части от кръстове и църковна утвар, както и калимавка, каквито носят православните свещеници. Автомобилът е собственост на 42-годишен свещеник от Басарбовския манастир. По данни на игумена на манастира той заедно с 35-годишен свещеник се връщали от погребение на свой колега в Поморие. Загиналите са игуменът на Басарбовския скален манастир архимандрит Антоний, монахът в манастира отец Софроний и енорийският свещеник на селата Божичен и Нисово отец Венелин Попов.", "date": "2017.05.05", "title": "ИЗВЪНРЕДНО! Русенският митрополит Наум плаче за загиналите свещеници край Разград (ОБНОВЕНА)"}
{"url": "http://pik.bg/%D1%81%D1%82%D1%80%D0%B0%D1%85%D0%BE%D1%82%D0%BD%D0%B8-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%B0%D0%BD%D1%81%D0%B0%D0%BC%D0%B1%D1%8A%D0%BB%D1%8A%D1%82-%D0%BD%D0%B8-%D0%BF%D0%BE%D0%B2%D0%B5%D0%B4%D0%B5-%D1%81%D0%BB%D0%B5%D0%B4-%D0%BF%D1%8A%D1%80%D0%B2%D0%BE%D1%82%D0%BE-%D1%81%D1%8A%D1%87%D0%B5%D1%82%D0%B0%D0%BD%D0%B8%D0%B5-%D0%BD%D0%B0-%D1%81%D0%BA-%D0%B2-%D1%81%D0%BE%D1%84%D0%B8%D1%8F-news655241.html", "text": "Ансамбълът на България поведе в класирането след изиграването на първото съчетание от многобоя на пет обръча на Световната купа по художествена гимнастика в зала \"Арена Армеец\" в София. Възпитаничките на Весела Димитрова в състав Симона Дянкова, Мадлен Радуканова, Теодора Александрова, Елена Бинева и Лаура Траатс допуснаха две малки неточности в изпълнението си, но получиха най-висока оценка от 18.150. На второ място е Украйна с 18.050, а трети с 16.850 е Русия, който обаче не участва с титулярния си ансамбъл. Многобоят завършва утре с изпълненията на две въжета и три топки.", "date": "2017.05.05", "title": "Страхотни момичета! Ансамбълът ни поведе след първото съчетание на СК в София"}
{"url": "http://pik.bg/%D1%81%D1%83%D0%BF%D0%B5%D1%80-%D0%B4%D0%B0%D0%BB%D0%B0%D0%B2%D0%B5%D1%80%D0%B0-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%BD%D0%B0-%D1%82%D1%8A%D1%80%D0%B3-%D1%82%D1%83%D0%B7%D0%B0%D1%80%D1%81%D0%BA%D0%B0-%D0%B2%D0%B8%D0%BB%D0%B0-%D0%BD%D0%B0-%D0%B1%D1%80%D0%B5%D0%B3%D0%B0-%D0%BD%D0%B0-%D0%B4%D1%83%D0%BD%D0%B0%D0%B2-news655218.html", "text": "Частен съдебен изпълнител обяви на търг тузарската вила край Дунава на заборчнял медиен бос от Козлодуй, съобщава булнюз. Собственикът на местната кабеларка Виктор Викторов е задлъжнял към банкова институция. По тази причина на тезгяха е сложена лъскавата му вила на улица „Крайречна“ в атомния град. Имотът е с площ 1 529 квадратни метра. В него има построени две сгради – едноетажна къща с площ от 123 квадрата, и гараж. Вилата се намира точно на брега на Дунава. По нея са направени множество подобрения и пазарната й оценка е 94 400 лева. Началната цена, от която ще започне наддаването за апетитния имот, е с 25 бона по-малко - 70 800 лева. Всеки, който има желание да се сдобие с лъскавата вила, може да я огледа всеки делничен ден от 9 до 16 часа до 5 юни. Търгът ще се проведе ден по-късно в Районния съд в Козлодуй.", "date": "2017.05.05", "title": "СУПЕР ДАЛАВЕРА! Продават на търг тузарска вила на брега на Дунав"}
{"url": "http://pik.bg/%D0%B1%D0%BB%D0%B0%D0%B3%D0%BE%D1%80%D0%BE%D0%B4%D0%BD%D0%BE-%D0%B4%D0%B8%D1%80%D0%BA-%D0%BD%D0%BE%D0%B2%D0%B8%D1%86%D0%BA%D0%B8-%D0%BE%D1%80%D0%B3%D0%B0%D0%BD%D0%B8%D0%B7%D0%B8%D1%80%D0%B0-%D1%84%D1%83%D1%82%D0%B1%D0%BE%D0%BB%D0%B5%D0%BD-%D0%BC%D0%B0%D1%87-%D0%B7%D0%B0-%D0%BF%D0%BE%D0%B4%D0%BF%D0%BE%D0%BC%D0%B0%D0%B3%D0%B5%D0%BD%D0%B5-%D0%BD%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%88%D1%83%D0%BC%D0%B8-news655237.html", "text": "Звездата от Националната баскетболна асоциация на САЩ и Канада Дирк Новицки организира футболен мач в чест на легендата на автомобилния спорт Михаел Шумахер. Мик Шумахер, син на бившия шампион във Формула 1, е първият участник в двубоя. Мачът се казва \"Шампиони за благотворителност\" и ще бъде изигран на 3 юли в Майнц, предава Спортал. Събраните средства ще бъдат дарени на семейство Шумахер. Мик Шумахер е на 18 години и е пилот от Формула 3. Бившият германски футболен национал Мирослав Клозе и бившият шампион във Формула 1 Мика Хакинен също ще участват в демонстративния мач. \"Вече се подготвям за този двубой. Нормално е да бъда част от \"Шампиони за благотворителност\", заяви Мик Шумахер. Дирк Новицки организира подобна среща и през 2016 година. Михаел Шумахер претърпя няколко контузии в главата след инцидент през декември 2013 година, когато караше ски във Франция. Бившият шампион във Формула 1 се намира в семейния дом в Швейцария от септември 2014 година.", "date": "2017.05.05", "title": "Благородно! Дирк Новицки организира футболен мач за подпомагене на семейството на Шуми"}
{"url": "http://pik.bg/%D1%82%D1%80%D0%B5%D0%B2%D0%BE%D0%B3%D0%B0-%D0%BC%D1%8A%D0%B6-%D0%B7%D0%B0%D0%BF%D0%B0%D0%BB%D0%B8-%D0%BA%D0%BE%D0%BB%D0%B0-%D0%B8-%D1%81%D0%B5-%D0%BD%D0%B0%D1%82%D1%80%D0%BE%D0%B2%D0%B8-%D1%81-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0-%D0%B5-news655221.html", "text": "Досъдебно производство е образувано в полицията, работата по него продължава под наблюдението на прокуратурата, съобщиха от пресцентъра на МВР. Вчера бил подаден сигнал за горящ автомобил на паркинг до Общината в с. Аврен, огънят бил погасен от намиращи се наблизо жители. Изпратеният на място полицейски екип установил, че автомобилът е собственост на местна жителка. Пожарът бил предизвикан от запалителна течност, а автор на деянието е К.Т. /62 г./. Веднага след извършеното престъпление мъжът погълнал неустановена към момента по вид и количество течност, откаран е в болница и е настанен с изгаряния на вътрешни органи и с опасност за живота в реанимация на токсикологично отделение. Работата по изясняването на фактите и обстоятелствата около предизвикания пожар продължават", "date": "2017.05.05", "title": "ТРЕВОГА! Мъж запали кола и се натрови, с опасност за живота е "}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D0%B5%D0%BC%D0%B0%D0%BD%D1%83%D0%B5%D0%BB%D0%B0-%D1%86%D1%8A%D1%84%D0%BD%D0%B0-%D0%BF%D0%BE-%D1%87%D0%B5%D1%80%D0%B2%D0%B5%D0%BD%D0%B8-%D0%B1%D0%B8%D0%BA%D0%B8%D0%BD%D0%B8-%D0%B2-%D0%BA%D0%BB%D1%83%D0%B1-33-%D0%B3%D0%BE%D1%80%D0%B5%D1%89%D0%B8-%D1%81%D0%BD%D0%B8%D0%BC%D0%BA%D0%B8-news655212.html", "text": "Сексапилното бижу на \"Пайнер\" нажежи страстите в Сърцето на Студентски град \"Клуб 33\" миналата нощ. Звездата се яви пред феновете във възможно най-провокативния тоалет от гардероба си. Малката червена рокля от дантела не остави нищо скрито-покрито от апетитните й форми. Щом Емануела се качи на сцената на хитовото заведение и попадна под мощните прожектори от осветителната система на хитовия клуб, публиката изпадна в неистов екстаз от гледката, а червеното бельо под ефирната дреха докара до мръсни помисли силния пол. Фаталната чалга дива презентира пред гостите на \"Клуб 33\" чисто новата си песен, \"Виновна\", която пусна преди броени дни. След като мачовците изплакнаха очи в бельото на Емануела, някои от дамите се почувстваха обаче ощетени, че на сцената заедно с нея не се качиха републиканският шампион на България по фитнес и културизъм за миналата година Роман Стоичков и останалите мускулести здравеняци, които участват в клипа към хита й. Купонът продължи на макс и след края на участието на Емануела и до зори увеселителният комплекс се пръскаше по шевовете от купонджии.", "date": "2017.05.05", "title": "УНИКУМ! Емануела цъфна по червени бикини в \"Клуб 33\" (ГОРЕЩИ СНИМКИ)"}
{"url": "http://pik.bg/%D1%81%D0%BD%D0%B8%D0%BC%D0%BA%D0%B0%D1%82%D0%B0-%D0%BA%D0%BE%D1%8F%D1%82%D0%BE-%D0%BE%D0%B1%D0%B8%D0%BA%D0%BE%D0%BB%D0%B8-%D1%81%D0%B2%D0%B5%D1%82%D0%B0-%D0%BC%D0%BE%D0%B6%D0%B5%D1%88-%D0%BB%D0%B8-%D0%B4%D0%B0-%D0%BF%D1%80%D0%B5%D0%B4%D0%BF%D0%BE%D0%BB%D0%BE%D0%B6%D0%B8%D1%88-%D1%82%D0%BE%D0%B2%D0%B0-%D0%B1%D0%B5%D0%B1%D0%B5-%D1%81-%D0%BA%D0%B0%D0%BA%D0%B2%D0%BE-%D1%81%D0%B5-%D1%80%D0%BE%D0%B4%D0%B8-%D0%B2-%D1%80%D1%8A%D1%87%D0%B8%D1%87%D0%BA%D0%B0-news655223.html", "text": "Ако за родителите има паметен момент, то определено е, когато новороденото за първи път стисне пръстчетата си. Това бебе успяло да отиде и крачка напред. За  родителите Люси Хелейн, този момент е бил много различен, отколкото за други майки, защото бебето Декстър дошло на белия свят, държейки контрацепционна спирала в ръчичката си. Спиралата, чиято ефективност е по-голяма от 99 процента, би трябвало да е причина, Декстър да не бъде роден. Въпреки това, лекарите я премахнали от плацентата на Люси, където е била затисната, по време на нейното цезарово сечение на 27 април. Майката от Алабама е оценила своя \"малък джедай\" в публикацията си във Facebook, добавяйки, че след раждането извадила яйчниците си, за да \"затвори фабриката за бебета\".  Жената е много щастлива от това, което й се е случило и споделя, че щом това е волята на Бог, тя я одобрява и приема. Нова бременност сега е почти невъзможна, но с оглед на това, което се е случило, още едно чудо не е изключено, оценява британският Telegraph .", "date": "2017.05.05", "title": "Снимката, която обиколи света: можеш ли да предположиш, това бебе с какво се роди в ръчичка?"}
{"url": "http://pik.bg/%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D1%81%D1%82%D0%B0%D0%B2%D1%8F-%D0%B4%D0%BE%D0%BD%D1%87%D0%BE-%D0%B0%D1%82%D0%B0%D0%BD%D0%B0%D1%81%D0%BE%D0%B2-%D0%B7%D0%B0-%D1%88%D0%B5%D1%84-%D0%BD%D0%B0-%D0%B0%D0%BF%D0%B8-news655225.html", "text": "Министърът на регионалното развитие и благоустройството Николай Нанков ще остави инж. Дончо Атанасов начело на Агенция „Пътна инфраструктура“, съобщиха от пресцентъра на Министерството. Номинацията бе представена днес от министър Нанков пред министър-председателя Бойко Борисов и бе приета от премиера. Решено беше също така министърът да предложи промени в структурата на агенцията, които ще бъдат оповестени в близките дни. Предвижда се тогава да бъде обявено цялото ръководство.", "date": "2017.05.05", "title": "Регионалният министър оставя Дончо Атанасов за шеф на АПИ "}
{"url": "http://pik.bg/%D0%B8%D0%B7%D0%BF%D0%BB%D0%B0%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D1%83%D1%81%D0%BA%D0%B8%D1%82%D0%B5-%D0%BF%D0%B5%D0%BD%D1%81%D0%B8%D0%B8-%D1%83-%D0%BD%D0%B0%D1%81-%D1%89%D0%B5-%D0%B7%D0%B0%D0%BF%D0%BE%D1%87%D0%BD%D0%B5-%D0%BF%D0%BE-%D1%80%D0%B0%D0%BD%D0%BE-%D0%BE%D1%82-%D0%BE%D0%B1%D0%B8%D1%87%D0%B0%D0%B9%D0%BD%D0%BE%D1%82%D0%BE-news655204.html", "text": "Националния осигурителен институт (НОИ). Според получена от осигурителната институция на Руската Федерация информация, преводът на сумите за третото тримесечие на 2017 г. (юли, август и септември) към България ще бъде осъществено без промяна на установената практика - през месец септември. Така НОИ ще приключи с изплащането им в обичайния срок – до 25 октомври 2017 г. Изплащането на руските пенсии за второто тримесечие на 2017 г. на лицата, живеещи у нас, ще започне по-рано от обичайното – на 5 май. Това съобщиха от пресцентъра на Причина за изтеглянето напред на датата за преводите към банковите сметки на тази група хора са постъпилите предварително от страна на Руския пенсионен фонд суми за месеците април, май и юни. Съгласно Споразумението за прилагане на Договора между Република България и Руската Федерация за социална сигурност, сумите за руски пенсии на лицата, живеещи в Република България се превеждат от Руския пенсионен фонд на всяко тримесечие до 10-то число на последния месец на тримесечието. Платежната ведомост постъпва до 8-мо число на същия месец. Преводът на сумите по банковите сметки на пенсионерите се извършва от Националния осигурителен институт до 25-то число на месеца, следващ тримесечието, за което се отнася плащането.", "date": "2017.05.05", "title": "Изплащането на руските пенсии у нас ще започне по-рано от обичайното"}
{"url": "http://pik.bg/fibank-%D1%81-%D0%BD%D0%BE%D0%B2-%D0%B3%D0%BB%D0%B0%D0%B2%D0%B5%D0%BD-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%B5%D0%BD-%D0%B4%D0%B8%D1%80%D0%B5%D0%BA%D1%82%D0%BE%D1%80-news655228.html", "text": "След като през ноември 2015 г. Fibank (Първа инвестиционна банка) изпълни препоръките на Международната финансова корпорация (IFC) към Световната банка и отговори на изискванията на Европейската комисия със своята нова организационна структура, банката продължава с усъвършенстване на корпоративното управление и управлението на риска чрез привличането на нови опитни експерти в ръководството си. В състава на Управителния съвет на банката се включва г-н Неделчо Неделчев, който е финансист с безупречна репутация не само у нас, но и в международен план. Г-н Неделчев ще поеме функциите на Главен изпълнителен директор (CEO) на банката. Той ще има водеща роля при обсъждане на стратегическите възможности за банката по проекта със Citigroup Global Markets Limited. Г-н Неделчев е добре запознат с дейността на Първа инвестиционна банка. През периода 2007 г. – 2012 г. е бил член на Надзорния съвет на банката. През 2013 г. г-н Неделчев ръководи проекта за придобиването на „Юнионбанк” ЕАД, а след това е бил член на Надзорния съвет на същата до вливането й във Fibank. Г-н Васил Христов, досегашен CEO, ще фокусира усилията си в изпълнение на главната стратегия на банката, насочена към растеж в областта на банкирането на физически лица и малки и средни предприятия. Той заема длъжността Главен директор ритейл (CRBO). Г-н Светозар Попов, който има дългогодишен опит в управлението на банка в чужбина и до момента заема позицията на Главен директор Съответствие (CCO) във Fibank, ще поеме ролята на г-н Димитър Костов като Главен директор по риска (CRO) и член на Управителния съвет. Fibank благодари на г-н Димитър Костов за отличната работа и постигнатите високи резултати през годините, като планира сътрудничеството с г-н Костов да продължи и занапред. Ръководният състав на банката е в съответствие със стратегията за утвърждаване на водещите позиции на местния и международния пазар. Припомняме, че през юни 2015 г. Fibank включи независим член на Надзорния съвет в лицето на г-н Юрки Коскело, който преди това е заемал редица ръководни постове в Международната финансова корпорация (IFC) към Световната банка.", "date": "2017.05.05", "title": "Fibank с нов Главен изпълнителен директор"}
{"url": "http://pik.bg/%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D0%B7%D0%B0-%D0%BC%D0%BE%D1%81%D1%82%D0%BE%D0%B2%D0%B5%D1%82%D0%B5-%D0%B8-%D0%B4%D0%BE%D0%B2%D0%B5%D1%80%D0%B8%D0%B5%D1%82%D0%BE-%D0%BF%D0%BE%D0%BC%D0%B5%D0%B6%D0%B4%D1%83-%D0%BD%D0%B8-%D0%B7%D0%B0-%D1%82%D1%8F%D1%85-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B2%D0%BE%D1%8E%D0%B2%D0%B0%D0%BC%D0%B5-%D0%B4%D0%B0-%D0%B3%D0%B8-%D0%B1%D1%80%D0%B0%D0%BD%D0%B8%D0%BC-%D0%B8--news655205.html", "text": "Най-употребяваната дума днес е „сигурност“ и тя измести дори социалните проблеми и икономиката. Войнстващият екстремизъм не познава граници, етноси, религии“, заяви вицепрезидентът Илияна Йотова на Световния форум за междукултурен диалог в азербайджанската столица Баку, предаде БГНЕС. „Мостовете и доверието по между ни не са дадени веднъж завинаги, за тях трябва да воюваме, да ги браним и развиваме“, посочи вицепрезидентът. Илияна Йотова подчерта значението на форума като възможност за изграждане на свят, в който народите и културите, расите и религиите, националностите живеят заедно в мир. Успехът на форум като този е вече победа, каза вицепрезидентът. „Аз съм гражданин на една от най-старите цивилизации в Европа. Моята страна България има вече над 13 века история. Повече от 1336 години съдбата ни среща с различни народи и култури. Затова умеем да ги ценим, уважаваме и вярваме, че ще продължим да го правим, така както преди повече от хилядолетие славянският просветител Константин-Кирил Философ защитава правото на всеки народ на писменост и богослужение на своя език“, каза Илияна Йотова. Основен акцент в речта на вицепрезидента бе темата за младите хора. „Главната причина за радикализацията не е липсата на възможности, а липсата на цел“, категорична бе Илияна Йотова. „Младите хора са подвластни на екстремистки идеи, когато собствената им идентичност е застрашена, „счупена“ в един все по-сложен и противоречащ си свят, когато сигурността и доверието помежду им изчезват“, заяви българския вицепрезидент. Според Илияна Йотова не е достатъчно само да ги запишем на училище, да им даваме знания и да ги осигурим, най-важното е да им дадем самочувствието, че са значими и от тях зависи развитието на света. Нашата голяма цел е да научим младите хора да разбират другите, да уважават различията и ценностите, посочи вицепрезидентът. Илияна Йотова подчерта ролята на технологиите и социалните мрежи, но отбеляза, че те не бива да заличат ценностите. Много е важно да подкрепяме международните обучения, обмяната на студенти, на знания. Пет милиона интернационални студенти, преминават граници и океани и са истински шампиони по междукултурен диалог и разбирателство. И те могат да бъдат много повече, ако инвестираме в образованието, особено в страните и районите, където идеологическите битки стават все по-ожесточени, предизвикателствата стават все по-ужасни и има битка на световете за душите на младите хора“, заяви българският вицепрезидент. Трябва да спечелим битката срещу екстремизма и омразата, призова Илияна Йотова. Според нея усилията и вниманието на всички трябва да бъдат насочени към нов тип тероризъм и това е културното прочистване. По нейните думи културното наследство е вече елемент на сигурността. Вицепрезидентът горещо приветства всички инициативи на Ирина Бокова, като генерален директор на ЮНЕСКО. „ЮНЕСКО вече е организация не само за култура, а и за сигурност“, заяви Илияна Йотова. Вицепрезидентът на Република България Илияна Йотова участва в Световния форум за междукултурен диалог по покана на азербайджанската страна в партньорство с ЮНЕСКО, Алианс на цивилизациите към ООН, Световната организация по туризъм към ООН, Организацията на ООН за прехрана и земеделие, Съветът на Европа и Ислямската организация за образование, наука и култура. Темите на дискусиите са посветени на миграционната криза, предотвратяването на популизма и поляризацията, насърчаване на културния диалог.", "date": "2017.05.05", "title": "Илияна Йотова: За мостовете и доверието помежду ни, за тях трябва да воюваме, да ги браним и развиваме"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%BF%D1%80%D0%B8%D0%B7%D0%BD%D0%B0-%D0%BF%D1%80%D0%B5%D0%B4-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BC%D0%B8-%D1%81%D0%B5-%D0%BE%D0%B1%D0%B0%D0%B4%D0%B8-%D0%B8-%D0%BC%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%B7%D0%B0-%D1%80%D0%B5-news655233.html", "text": "Слави Трифонов вече час седи на столче пред парламента, настоявайки референдума за мажоритарния вот да влезе в парламента. Това е вторият ден, в който Трифонов протестира до Народното събрание, макар че в същото време вътре няма нито един депутат. Запитан от ПИК говорил ли е с Бойко Борисов за референдума, той посочи: \"Водил съм разговори с него по телефона, но те подкрепиха изцяло тази теза за референдума, още, когато тръгнахме да го реализираме. Той ми се обади по телефона заради един концерт на стадиона. Не го бях чувал от доста време. Той каза, че като цяло е за референдума и за мажоритарните избори. Ако имаше мажоритарни избори, Борисов щеше да е в по-изгодна позиция. За него това е най-изгодно, посочи той и допълни, че мажоритарният вот е изгоден още за Корнелия Нинова, Делян Пеевски и още няколко известни лица. ГЕРБ ще застанат зад мажоритарния вот, но това няма да е изгодно за ДПС, например, коментира още той. Независимо дали съм на мажоритарна или пропорционална система, ако се пробвам за изборите, щях да успея. Една френска агенция направи проучване преди половин година, тази агенция направи доста вярно проучване. Ако аз се бях кандидатирал за президент, щях да спечеля още на първи тур, посочи той. Партиите нямат интерес да имат мажоритарно избрани хора, а искат да се подчиняват на лидерите си. Системата е лоша, тя провокира такива хора и затова се появяват такива личности като Бойко Борисов, Корнелия Нинова, Ахмед Доган...., коментира Трифонов. С Борисов сме били приятели, когато той беше главен секретар и не беше политик. В момента, в който започна да се занимава с политическа кариера, рязко се обърнаха нещата, а и аз трябва да съм дистанциран, коментира още шоуменът. Той коментира и Георги Гергов - той е бизнесмен основно и е емоционален ход за изгонването му. Не постъпиха правилно, Сашо Дончев не трябваше да говори такива неща. Такива срещи не трябва да се издават, когато тя е индивидуална, защо трябва да я прокламираш. Не е честно да се използва това. Корнелия използва Гергов като необходим за нея, а после се отърва от него. Не е морално от нейна страна. Тя се почувства застрашена от тази публичност, коментира още Слави Трифонов. Запитан стои ли зад него политическа сила и заговор, той отговори, че трябва да се повярва само на думата му. Никой не стои зад мен и зад референдума. Нямам политическа позиция, имам само гражданска и обществена позиция. Всичко, което се е случило, е финансирано само от мен, няма никой зад мен. Това е мое решение. Единствените хора, които участват в това, са моите сценаристи и Евгени Димитров. И Иван Кулеков. Единственото, което се случва, е на светло и на бяло, е договорът ми с бТВ, коментира още шоуменът. На първо място ми е моралът, той не струва пари, отсече той. На въпрос дали клати държавата, Трифонов посочи: Преди много години, когато с Ивайло Вълчев направихме, ако си спомняте, на 1 стр. на в-к Демокрация, излезе писмо на Иван Куртев, който беше зам.-председател на парламента. Това беше преди да стартират Хъшове. Пишеше, че съм получил от Мултигруп половин милион лева, за да дестабилизирам правителството. И това писмо го имал Йордан Соколов. Лека му пръст, аз написах, че такива пари нямам. Аз участвам в този водевил на слухове, съмнения, участия на политически личности. Свързаха ме с Цветан Василев, с Цацаров...Няма смисъл да се опровергава, посочи Трифонов. Няма да ме яхат политици, отсече шоуменът. Този, който реши да излезе и да има гражданска позиция, как да му забраниш. Вчера при мен дойде Георги Кадиев, стисна ми ръката. Дойде Мая Манолова...не мога да ги изгоня. Който реши да дойде, да дойде, допълни Слави. Водещата от ПИК TV Ива Николова предаде на Слави Трифонов, че собственикът на ПИК Недялко Недялков го поздравява и лично ще дойде да подкрепи протеста. \"Благодаря\", отвърна шоуменът. Всички, които са имали обратна теза на нашата за референдума, отказаха да дойдат да коментират. Те избягваха да говорят по този въпрос. Сякаш имаше негласно споразумение тези хора да не говорят. Нашите аргументи ще бъдат много по-силни, ако срещу нас имаше кой да опонира. Те се сетиха за референдума вечерта, когато той се състоя, коментираха Слави Трифонов и сценаристът му Ивайло Вълчев. За да вкарат референдума в парламента, няма нужда от комисии. Трябва само един депутат, достатъчен е, да го вкара при председателя при парламента, подготвили сме се, знаем какво е нужно. Когато го вкарат в парламента, може да има обсъждане. Но те продължават да се правят, че нищо не е обсъждано. Има закон от Мая Манолова, има и от ГЕРБ. Да, вярно е, че те са за предишния кабинет. Но по какво се различават сегашният Цветан Цветанов от предишния, той може да внесе проекта и да започне да се обсъжда, посочи още гологлавият водещ.", "date": "2017.05.05", "title": "ИЗВЪНРЕДНО В ПИК TV! Слави Трифонов призна пред ПИК: Борисов ми се обади и ме подкрепи за референдума (ОБНОВЕНА)"}
{"url": "http://pik.bg/%D1%80%D0%BE%D0%B4%D0%BD%D0%BE-%D0%B8-%D0%B2%D0%BA%D1%83%D1%81%D0%BD%D0%BE-6-%D0%BB%D0%B5%D0%B2%D0%B0-%D0%BA%D0%B8%D0%BB%D0%BE-%D1%87%D0%B5%D1%80%D0%B5%D1%88%D0%B8-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-news655206.html", "text": "6 лева за килограм е цената на първите череши на пазара в Кюстендил, съобщава Фокус. Първите череши на кооперативния пазар се появиха ден преди Гергьовден. Според търговците черешите са българско производство и са доставени от овощните градини в Петрич. 6 лева е цената и на килограм ягоди. Сезонните плодове са от градини в Кюстендил и Югозападна България. Очакванията на овощарите са, че първите череши в района на Кюстендил ще узреят за 24 май.", "date": "2017.05.05", "title": "РОДНО И ВКУСНО! 6 лева кило череши в Кюстендил"}
{"url": "http://pik.bg/%D1%82%D0%BE%D1%82%D0%B0%D0%BB%D0%BD%D0%BE-%D1%80%D0%B0%D0%B7%D1%86%D0%B5%D0%BF%D0%BB%D0%B5%D0%BD%D0%B8%D0%B5-%D0%B5%D0%BC%D0%B1%D0%BB%D0%B5%D0%BC%D0%B0%D1%82%D0%B8%D1%87%D0%BD%D0%B0-%D1%84%D1%80%D0%B0%D0%BA%D1%86%D0%B8%D1%8F-%D0%B2%D0%B7%D0%B5%D1%85%D0%BC%D0%B5-%D1%83%D0%B6%D0%B0%D1%81%D0%BD%D0%BE-%D1%82%D0%B5%D0%B6%D0%BA%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%B8-%D1%81%D0%BF%D0%B8%D1%80%D0%B0%D0%BC%D0%B5-%D0%B4%D0%B0-%D1%85%D0%BE%D0%B4%D0%B8%D0%BC-%D0%BD%D0%B0-news655235.html", "text": "Една от емблематичните фракции на Левски - \"Синя хунта\", обяви, че преустановява посещенията си на мачове на отбора за неопределен период. Запалянковците изтъкват като причина разделението между сините фенове и призоваха за среща на всички фен клубове от цялата страна. Скъпи братя левскари, Ние – представителите на „СИНЯ ХУНТА”, взехме едно единодушно и същевременно ужасно тежко за нас решение – да преустановим за неопределен период от време посещенията на футболните срещи на нашия любим „Левски”, на когото абсолютно винаги сме били напълно отдадени. Този „Левски”, който обособява идеализирания образ на смисъла на нашия живот. Отстоявайки строго позицията си, искаме да заявим пред цялата високо уважавана от нас левскарска общност, че това решение не е продиктувано само от събитията от последния мач срещу „Литекс”. За съжаление, в продължение на много години ставаме преки свидетели на жестоко разделение между наши братя. Този неприятен процес на сепаратизъм ескалира до такава степен, че левскари да се гледат с неприязън и омраза и да се клеветят един друг, което не доведе до нищо хубаво. По този начин се опорочи най-святото и най-красивото в подкрепата на любимия отбор, а именно любовта и единството. НИЕ ясно искаме да подчертаем, че напълно се разграничаваме от този ожесточен спор между няколко уважавани от нас организации и че няма да вземем ничия страна. Чувстваме се длъжни да напомним на всички как през последните 7 години „СИНЯ ХУНТА” е участвала дейно във всички събития, организирани от НКП „ЛЕВСКИ”, но няма как и да не споменем, че в този момент се чувстваме объркани и емоционално отблъснати от нашия дом – Сектор „Б”. Все пак сме с напълно ясното съзнание, че именно в подобни тежки и трудни моменти бягството не е решение, но понякога то е наложително. Смятаме, че единственото, от което се нуждаем и ние – феновете, а и самият клуб, е братската дружба. Затова апелираме, че незабавно трябва да се организира среща между всички дейни фен клубове от цялата страна, на която да бъде направен компромис от всички страни в името на отбора на народа и единния и силен Ултрас Сектор „Б”, който всички си спомняме и за който всички левскари в днешно време милеем. С уважение, СИНЯ ХУНТА П.П.: Позволяваме си да припомним на всички наши братя един високо почитан от нас цитат на най-великия българин, който едновременно описва трагичната ситуация, в която сме поставени, но и ни дава ключа за преодоляване на премеждието: „Интригата спира хода на народната работа.”.", "date": "2017.05.05", "title": "ТОТАЛНО РАЗЦЕПЛЕНИЕ! Емблематична фракция: Взехме ужасно тежко решение и спираме да ходим на мачове на \"Левски\"!"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B7%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B8-%D0%BE%D1%82-%D1%82%D1%83%D1%80%D1%86%D0%B8%D1%8F-news655244.html", "text": "Премиерът на Турция Бинали Йълдъръм поздрави Бойко Борисов за избирането му за министър-председател и пожела успех на ръководеното от него правителство. „Вярвам, че с ценния Ви принос приятелските и добросъседски отношения между нашите страни ще продължат да се развиват и в бъдеще. Надявам се, че на базата на отговорното Ви лидерство ще успеем да постигнем по-висок напредък в отношенията между страните ни във всяка област. Силното сътрудничество между две съседни и съюзнически държави ще има голям принос за стабилността, мира и просперитета на Балканите и Европа”, посочва Йълдъръм в поздравителната си телеграма.", "date": "2017.05.05", "title": "ПЪРВО В ПИК! Борисов с горещи поздрави за кабинета и от Турция"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D1%80%D1%8A%D0%B2%D0%BE%D0%BB%D0%BE%D0%BA%D1%8A%D1%82-%D0%BD%D0%B0-%D0%B1%D1%81%D0%BF-%D0%BA%D1%80%D1%83%D0%BC-%D0%B7%D0%B0%D1%80%D0%BA%D0%BE%D0%B2-%D1%81-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B3%D0%B5%D1%80%D0%B3%D0%BE%D0%B2-%D0%BC%D0%BB%D0%B0%D0%B4%D0%BE%D0%BA%D1%8A%D1%82--news655245.html", "text": "Георги Гергов даде оставка, защото осъзна, че щеше да се говори само за скандала. БСП през годините е била често намесвана – за добро или лошо, в скандали. Бързата реакция на ръководството обаче изчисти казуса. Гергов каза, че е партиен човек и няма да хвърля кал по БСП. Той разбра, че без този ход нямаше да можем да говорим за нищо друго и щеше да е постоянно повод за припомняме. Това обяви социалистът Крум Зарков пред Би Ти Ви, когото нарекоха кръволака на партията заради няколкото гафа, с които дискредитира левицата. Зарков посочи, че няма място за оптимизъм, след като е видял съставът на кабинета. „ГЕРБ постигнаха успех, увеличиха депутатите си. Над 1,1 милиона българи подкрепиха ГЕРБ, а другите участници в изборите гласуваха за промени – за другите партии. Това, че БСП не е във властта, е нормално. Имаме управляващи и опозиция. Е, ние сме опозиция. Имаме много работа за вършене и говорим за стабилност. Всеки ден в БСП идват нови и нови хора. Младите се интересуват от това какво става в БСП. Имаме добър потенциал и не трябва да го изпускаме“, добави Зарков. Попитан как гледа сега на неуместната си шега \"Закъснях за предаването, защото с едни ченгета от ДС се чудехме как да измъчваме нечии дядо!\", той каза. „Аз се извиних още тогава. Осъзнавам какво съм направил, грешка е и се извиних. Опитах се да иронизирам, но не получи. И аз самият не бях готов. Извлякох си поуки от това“, разкри още той.", "date": "2017.05.05", "title": "ИЗВЪНРЕДНО! Кръволокът на БСП Крум Зарков с нови разкрития за оставката на Гергов, младокът пак се извини за \"измъчването на дядовци\""}
{"url": "http://pik.bg/%D0%B7%D0%B0%D0%B2%D0%BE%D0%B4%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BD%D0%BE%D0%B2-%D0%BC%D0%BE%D1%89%D0%B5%D0%BD-%D0%B1%D1%82%D1%80-%D0%B2%D0%B8%D0%B4%D0%B5%D0%BE-news655191.html", "text": "Бронирано транспортно средство, представено от беларуските специалисти от \"140 ремонтен завод Борисов\", се нарича Кайман и съвсем скоро ще постъпи на служба в армията. Общото тегло на Кайман е седем тона, а максималната му скорост на шосе - 110 км/ч. Във вода беларуският БТР може да плава със скорост от 8 км/ч, пише \"Факти\". В много насоки Кайман наподобява на БРДМ-2, но според производителя между двете машини няма нищо общо. Кайман е изцяло нова и самостоятелна разработка на Борисовския завод. Новата машина разполага с V-образно дъно и обща бронировка, отговаряща на стандарта Бр5, което е доста повече от защитата на БТР-80, например. Машината може да се оборудва с различно въоръжение. Една от опциите е 7.62-милиметрова картечница, в комплект с по-големия модул Утес, който е 12.7-милиметров. Към тези оръжия може да се прибави и гранатометът АГ-17А/АГ-30. 90% от възлите и агрегатите на новата бронирана машина са серийни и лесно заменяеми.", "date": "2017.05.05", "title": "Заводът \"Борисов\" представи нов мощен БТР (ВИДЕО)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BD%D0%BE%D0%B2%D0%B8-%D0%BD%D0%B0%D0%B7%D0%BD%D0%B0%D1%87%D0%B5%D0%BD%D0%B8%D1%8F-%D0%B2-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2-3---%D0%BE%D0%B1%D1%8F%D0%B2%D0%B8%D1%85%D0%B0-%D1%82%D1%80%D0%B8%D0%BC%D0%B0-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%80%D0%B8-news655227.html", "text": "Министър-председателят Бойко Борисов подписа заповеди за назначаването на трима заместник-министри в две министерства. Кирил Ананиев, който заемаше поста на служебен министър на финансите, се връща в екипа на министър Владислав Горанов като негов заместник. Като заместник-министър е преназначена и Маринела Петрова. В Министерството на образованието и науката за заместник-министър е назначена Таня Методиева-Михайлова. От 2004 г. тя работи в Националната професионална гимназия по прецизна техника и оптика „М. В. Ломоносов“, където последователно заема длъжностите учител, помощник-директор и директор. Завършила е „професионална педагогика“ в Техническия университет в София, от където придобива и квалификацията „машинен инженер – автоматизатор“.", "date": "2017.05.05", "title": "ПЪРВО В ПИК! Нови назначения в кабинета \"Борисов\" 3 - обявиха трима зам.-министри"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D1%80%D0%BE%D1%81%D0%B5%D0%BD-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B5-%D0%B8%D0%B7%D0%BF%D0%B8%D1%81%D0%B0%D0%BD%D0%B0-%D0%BE%D1%82-%D0%B2%D0%BC%D0%B0-%D0%B3%D0%BB%D0%B5%D0%B4%D0%B0%D1%82-%D1%8F-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8--news655203.html", "text": "Майката на президента Росен Плевнелиев – Славка, е изписана от ВМА и се е прибрала вкъщи. Това научи ПИК от свои източници. Тя не е пожелала да остане в София, а се прибрала в апартамента си в Благоевград. За нея обаче денонощно се грижат медицински сестри. Славка Плевнелиева реално няма нужда от толкова строг надзор, но бившият държавен глава просто е решил да се подсигури. Жените до нея се здравни кадри, които със сигурност могат да реагират при нужда. Както ПИК съобщи преди време, Славка беше докарана по спешност от екип на ВМА в столичната болница от Благоевград със съмнение за инсулт. След това се разбра, че за инсулт не може и да се говори. Славка Плевнелиева преседя известно време във ВМА, но след като е стабилизирана напълно, е изписана.", "date": "2017.05.05", "title": "ИЗВЪНРЕДНО И САМО В ПИК! Майката на Росен Плевнелиев е изписана от ВМА, гледат я медицински сестри"}
{"url": "http://pik.bg/%D0%BD%D0%BE%D0%B2%D0%BE-20-%D1%89%D0%B5-%D0%B4%D0%B0%D0%B2%D0%B0%D1%82-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%B8%D0%B7%D0%B8-%D1%81%D0%BB%D0%B5%D0%B4-%D0%B4%D0%BE%D1%81%D1%82%D1%8A%D0%BF-%D0%B4%D0%BE-%D1%84%D0%B5%D0%B9%D1%81%D0%B1%D1%83%D0%BA-news655146.html", "text": "Държавният департамент на САЩ е публикувал предложение за нови изисквания за кандидатите за визи. Ако бъдат одобрени, някои от желаещите виза за страната ще трябва да дават достъп до всички свои профили в социалните мрежи, съобщава Ройтерс. Изискването не е насочено към гражданите на конкретни държави. То ще бъде гъвкаво и няма да е задължително за всички кандидати за виза. Вместо това ще се прилага по преценка за определени кандидати. Според департамента, това може да засегне около 0.5% от всички желаещи или 65 000 души годишно. Хората, които попаднат в това изискване, ще трябва да дадат достъп до всички свои профили в социалните мрежи за 5 години назад. Иска се достъп единствено до публикациите, няма да е необходимо да се дават паролите за съответните профили. Кандидатите ще трябва да напишат още имейл адресите, които използват, както и телефонните номера. Ще трябва да включат и биографични данни за себе си 15 години назад. Критериите, по които ще се избра кои кандидати за визи да се подлагат на по-строгите проверки, остават неизвестни. Говорител на департамента коментира единствено, че това ще се определя според\"ситуацията\" на кандидата. По-строгият процес ще се използва за потвърждаване на самоличността на съответния човек. Ако кандидатът идва от район, който е контролиран от терористична организация, тогава ще има и още едно ниво на проверка, в което той ще трябва да даде повече подробности за пътуванията си. Департаментът уточнява, че ако човек не предостави достъп до профилите в социалните си мрежи или не помни всички от тях, това не означава задължително, че ще му бъде отказана виза, стига да успее да даде разумно обяснение защо. Очаква се допълнителните изисквания да увеличат времето за проверка средно с по 1 допълнителен час за всеки кандидат. Все още всичко това е на фаза предложение, като предстои да бъде гласувано до 18-ти май т.г.", "date": "2017.05.05", "title": "НОВО 20! Ще дават американски визи след достъп до Фейсбук"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%B8-%D0%B1%D0%B0%D0%BD%D0%B4%D0%B8%D1%82%D0%B8-%D0%B2%D0%B8%D0%BB%D0%BD%D0%B5%D1%8F%D1%82-%D0%B2-%D0%BB%D0%BE%D0%B2%D0%B5%D1%87-%D0%B8%D0%B7%D0%BF%D0%BE%D1%87%D1%83%D0%BF%D0%B8%D1%85%D0%B0-%D0%BF%D0%B5%D1%82-%D0%BA%D0%BE%D0%BB%D0%B8-%D0%B7%D0%B0-%D0%B5%D0%B4%D0%BD%D0%B0-%D0%BD%D0%BE%D1%89-news655163.html", "text": "Неизвестни лица са счупили стъкла и огледала на пет автомобила в Ловеч, съобщиха от  областната дирекция на МВР в Ловеч. Инцидентът е станал през изминалата нощ на улица \"Харманска\" в града. По информация от полицията са счупени задните стъкла на три автомобила, на един - предното, и на друг - странично огледало, като става въпрос за вандалска проява. Направен е оглед на мястото, взети са отпечатъци. Ще бъдат иззети и записите от охранителната камера на намиращия се наблизо магазин, за да се установят извършителите. Собственици на пострадалите автомобили са подали сигнала в полицията. Някои от тях вече са гледали записите от камерите, на които се виждат двама младежи, на възраст около 20 години, които са минавали по улицата и са чупили с бутилка. Според записа това е станало около 0.20 часа. По случая е образувано досъдебно производство.", "date": "2017.05.05", "title": "Мистериозни бандити вилнеят в Ловеч! Изпочупиха пет коли за една нощ "}
{"url": "http://pik.bg/%D0%B5%D0%BD%D1%86%D0%B8%D0%BA%D0%BB%D0%BE%D0%BF%D0%B5%D0%B4%D0%B8%D1%8F-%D0%BD%D0%B0-%D1%81%D0%B5%D1%80%D0%B8%D0%B9%D0%BD%D0%B8%D1%82%D0%B5-%D1%83%D0%B1%D0%B8%D0%B9%D1%86%D0%B8-%D0%BF%D1%80%D0%B5%D0%BE%D0%B1%D1%80%D1%8A%D1%89%D0%B0-%D0%BC%D0%B8%D1%81%D0%BB%D0%B5%D0%BD%D0%B5%D1%82%D0%BE-%D1%81-%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B8-%D0%B8%D1%81%D1%82%D0%BE%D1%80%D0%B8%D0%B8-news655232.html", "text": "Джак Изкормвача, Бръснаря демон Суини Тод, Канибалът Чикатило, Медицинската сестра - убийца на бебета Дженийн Джоунс, Палачът на гейове, Железопътния убиец... – списъкът е безкраен. Това са едни от най-известните серийни убийци - чудовища, чиято порода е съществувала откакто свят светува и я има и днес. Сигурно сте гледали филми за тях  – такива, в които те присъстват с реалните си имена, както и много други, в които историите им са прелетени с фикция. Има множество документални ленти на големи световни телевизии, безброй изследвания и статии. Тези хищници изпълзяват от сенките и стават световноизвестни. На тях е посветена и новата книга от Красимир Тодоров, която се очаква да излезе скоро с логото на издателство \"Милениум\". Енциклопедията представя 26-има прочути серийни убийци, които са оставили кървавия си отпечатък от XV до края на ХХ в. на пет континента. Може би се питате защо да инквизираме въображението си с немислимото, което тези антигерои превръщат в действителност? Кому е нужен този труд? „Енциклопедия на серийните убийци“ е интригуващ и задълбочен преглед към феномена на серийните убийци в неговото многообразие от най-ранните му известни прояви до наши дни. Представени са най-фрапиращите случаи и убийците с най-ясен профил от цял свят. Ще видите различните им методи на действие и ще се вгледате в техните мотиви. Ще разберете взаимовръзките със съответната епоха. Всяка глава се развива като криминален процес – разглежда личността на убиеца, описва неговите престъпления, без да спестява и най-смразяващите детайли, проследява разследването, залавянето, следствените действия и съдебните спорове, преживяванията в затвора, екзекуцията и следите, които остават... Задълбочено се изследва психологията на маниаците, ранното им детство и семейната им среда. В миналото често пъти историите за престъпления са се превръщали в страшни народни приказки и легенди, подобни на събраните от Братя Грим. Днес профайлъри и психолози, бивши агенти на ФБР, полицаи, адвокати, съдебни заседатели, близки на жертвите, съдебни и криминални репортери и фенове на темата са източниците, които разравят тези истории и ги популяризират. Независимо как се сблъсква с информацията за серийни убийци, нормалният човек инстинктивно бяга от представата за тях, би искал някак да ги изтрие от съзнанието си. Но като всяко зло, е необходимо да си дадем реална сметка за тяхното съществуване, за да можем да се предпазим.", "date": "2017.05.05", "title": "\"Енциклопедия на серийните убийци\" преобръща мисленето с потресаващи истории"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D0%BE%D0%BF%D0%B0%D1%81%D0%BD%D0%B0-%D1%82%D0%B5%D0%BD%D0%B4%D0%B5%D0%BD%D1%86%D0%B8%D1%8F-%D0%B2-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-news655192.html", "text": "„Необходима е дългосрочна политика за прекратяване на опасната тенденция на отлив на личен състав от Въоръжените сили и за решително издигане на социалния статус и на престижа на военната професия“, заяви президентът и върховен главнокомандващ на Въоръжените сили Румен Радев на тържествена церемония по удостояване с висше офицерско звание на военнослужещи от Българската армия, това съобщиха от прессекретариата на президентството. В словото си държавният глава отбеляза натрупания ценен професионален опит, който всеки един от удостоените офицери е придобил в Българската армия. С указ на президента Румен Радев бригаден генерал Михаил Попов е освободен от длъжността заместник-командир на Сухопътните войски и е назначен на длъжността командир на Сухопътните войски, като получи висше офицерско звание „генерал-майор”. Бригаден генерал Данчо Дяков беше удостоен от президента Радев с висше офицерско звание „генерал-майор”. „В навечерието на Деня на храбростта и празника на Българската армия трябва да обърнем сериозно внимание на наболелите въпроси за състоянието на отбраната и перспективите за развитие на Въоръжените ни сили“, отбеляза Румен Радев. Държавният глава изтъкна необходимостта да се търси балансът между двата важни компонента във Въоръжените сили - човешкия фактор и материалните средства. По думите му „в това отношение и политическото и висшето военно ръководство ще имат своите огромни изпитания, защото средствата, които се очаква да бъдат вложени в отбраната, трябва да градят способности по най-ефективен и ефикасен начин“. Румен Радев беше категоричен, че без решаването на тези въпроси няма как да имаме боеспособна Българска армия - гарант за суверенитета и териториалната цялост на страната и надежден партньор в рамките на колективната отбрана на НАТО и общата политика за сигурност и отбрана на ЕС. От името на удостоените с нови висши военни звания офицери, генерал-майор Михаил Попов благодари за получените воински звания и заяви, че приоритети в работата му ще бъдат преодоляването на съществуващия недокомплект от личен състав и модернизацията на Сухопътните войски. „Ние разчитаме на Вас, г-н президент и на министъра на отбраната, че професионалната военна експертиза, която ще предоставим, ще бъде в основата на решаването на съществуващите проблеми и предизвикателства“, каза още в словото си генерал-майор Михаил Попов и увери, че ще бъдат положени всички усилия за утвърждаване авторитета на Въоръжените сили и за тяхното по-добро бъдеще. Сред присъстващите на церемонията бяха министърът на отбраната Красимир Каракачанов, началникът на отбраната Андрей Боцев, служебният военен министър Стефан Янев, висшият команден състав, генерали и офицери от видовете Въоръжени сили.", "date": "2017.05.05", "title": "ИЗВЪНРЕДНО! Президентът призна за опасна тенденция в българската армия "}
{"url": "http://pik.bg/%D1%83%D0%B6%D0%B0%D1%81-%D0%BA%D1%8A%D1%80%D0%BB%D0%B5%D0%B6%D0%B8-%D0%BF%D1%80%D0%B5%D0%BD%D0%B0%D1%81%D1%8F%D1%82-%D1%80%D1%8F%D0%B4%D1%8A%D0%BA-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%B5%D0%BD-%D0%B2%D0%B8%D1%80%D1%83%D1%81-news655132.html", "text": "Трайното затопляне на времето води до увеличаване на активността сред кърлежите – очакван и предвидим ефект. Европейски епидемиолози предупреждават, че освен стандартните вирусни заболявания, пренасяни от паразитите, в Европа и Северна Америка се отбелязва ежегодно нарастване на броя заразени с кърлежово-пренасяният флавивирус, познат като повасан (Powassan virus), съобшава \"Пулс.бг\". Според данни на диагностично-референтните лаборатории Coppe, вируса спада към групата на енцефалитните вируси (засягащи мозъчните тъкани) от които в периода 2014-2016 година се регистрират ежегодно по 10-15 хиляди нови случая, все повече от които са причинени от повасан вируса. Пренасяните от кърлежи енцефалитни инфекциозни заболявания са сред най-тежко протичащите инфекции на нервната система, познати на медицината. Всеки ухапан от кърлеж може да развие инфекция от вируса повасан – независимо от пол, възраст и имунна сила. Според статистиките на Coppe, близо 15% от инфектираните и прояваващи симптоми не оцеляват тежкото заболяване, а минимум 50% от оцелелите остават с дълготрайни неврологични увреждания, които могат да се превърнат и в доживотни. Повечето инфектирани не развиват симптоми, но хората които имат тази несполука ги проявяват от 3 до 7 дни след ухапване от кърлеж. Основните симптоми са грипоподобни, с ясно изразена повишена температура, глабоволие и отпадналост. Други симптоми включват сънливост, дезориентация, повръщане, хипотония и паметови нарушения. Повече от 50% от кръвните проби на диви животни (елени, сърни, диви кози, чакали) тествани през 2013 година били положителни за повасан-вируса. Той не причинявал заболявания при тях, но самите животни се превръщат в огнище на заразата. Това превръща тревните площи и тучните пасища в близост до диви гори и най-вече – ловни стопанства в особено вероятно място за среща с кърлежи, пренасящи вируса в края на пролетта и началото на лятото.", "date": "2017.05.05", "title": "Ужас! Кърлежи пренасят рядък смъртоносен вирус"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%87%D0%B5%D1%85%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B4%D0%B0%D0%B2%D0%B0-%D0%BE%D1%81%D1%82%D0%B0%D0%B2%D0%BA%D0%B0-news655173.html", "text": "Министър-председателят на Чехия Бохуслав Соботка съобщи, че няма да подава оставка от поста, а ще уволни министъра на финансите, информира Франс прес. На 2 май премиерът Соботка – лидер на най-голямата в управляващата коалиция Чешка социалдемократическа партия, обяви, че подава оставка след спор с финансовия си министър, милиардера Андрей Бабиш. Той е председател на политическото движение АNО („Акция на недоволните граждани\"), но бизнесът му предизвиква противоречиви реакции в страната. „Няма да подавам оставка на правителството. В Пражкия храд (седалище на президента, бел. ред.) ще бъде изпратена молба за изваждане от състава на кабинета на вицепремиера и финансов министър Андрей Бабиш”, подчерта Соботка. Премиерът разчита, че държавният глава Милош Земан ще удовлетвори молбата му за отстраняване на финансовия министър. Според чешки политолози действията на Соботка може да задълбочат правителствената криза в страната. Движението АNО, което е партньор на ЧСДП и християндемократите в управляващата коалиция, ще напусне, ако лидерът му Бабиш бъде отстранен. По-рано Соботка каза, че причина за решението му за оставка на правителството е засилващият се скандал около Бабиш, обвинен в неплащане на данъци. Лидерът на АNО категорично отхвърля обвиненията и ги нарича политическа провокация на социалдемократите преди насрочените за 20 и 21 октомври избори за долната камара на парламента. Социологическо проучване от април свидетелства, че партията на Бабиш ANO може да спечели 33,5% на избори, което е значително повече от 16-те процента за ЧСДП. Бабиш е и най-популярният чешки политик с 56% одобрение, в сравнение с 39% за Соботка.", "date": "2017.05.05", "title": "Премиерът на Чехия няма да подава оставка"}
{"url": "http://pik.bg/%D0%BC%D0%B5%D0%B3%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80-%D1%81%D0%B4%D0%B5%D0%BB%D0%BA%D0%B0-%D0%B7%D0%B0-100-%D0%BC%D0%B8%D0%BB%D0%B8%D0%BE%D0%BD%D0%B0---%D0%BC%D0%B1%D0%B0%D0%BF%D0%B5-%D0%B8%D0%B7%D0%B1%D1%80%D0%B0-%D1%81-%D0%BA%D0%BE%D0%B9-%D0%B3%D1%80%D0%B0%D0%BD%D0%B4-%D0%B4%D0%B0-%D0%BF%D0%BE%D0%B4%D0%BF%D0%B8%D1%88%D0%B5-%D0%BF%D0%BE%D0%B2%D0%BE%D0%B4-%D0%B7%D0%B0-%D1%80%D0%B0%D0%B4%D0%BE%D1%81%D1%82-%D0%B8-news655196.html", "text": "\"Марка\" изригна с топ информация за \"детето-чудо\" Килиан Мбапе. Според испанското издание, Реал Мадрид отправя оферта от 100 милиона евро за нападателя, а талантът желае да продължи кариерата си на \"Бернабеу\". Президентът на \"белия балет\" Флорентино Перес пък е убеден, чв Килиан е идеален за ново попълнение на Реал. Очаква се Карим Бензема да бъде продаден, така атаката на гранда ще включва в титулярен вариант - Кристиано Роналдо, Гарет Бейл и Килиан Мбапе. Първоначално 18-годишният вундеркинд е искал да остане в Монако, но Зинедин Зидан е убедил Мбапе не само да промени решението си относно трансфер, но и да предпочете офертата на Реал пред тези на Пари Сен Жермен и Манчестър Юнайтед. Зидан и Килиан са сънародници, като Зизу е легенда на френския и световен футбол, а в момента Мбапе е сочен за талант номер 1 в Европа. Интересно е да се види дали от Монако няма да поискат още по-сериозна сума за правата на играча, което евентуално да попречи на сделка. Килиан не случайно е сочен като следващ топ футболист в световен мащаб, а защо не и носител на \"Златната топка\".", "date": "2017.05.05", "title": "Мега трансфер! Сделка за 100 милиона - Мбапе избра с кой гранд да подпише? Повод за радост имат в... (ИЗКЛЮЧИТЕЛНИ КАДРИ)"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D1%82%D0%B0%D0%BF%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D1%82%D0%B8%D1%80-%D0%B7%D0%B0%D1%82%D0%B0%D0%BF%D0%B8-%D0%BA%D1%80%D1%8A%D0%B3%D0%BE%D0%B2%D0%BE%D1%82%D0%BE-%D0%B4%D0%BE-%D0%BA%D0%B0%D1%82-news655194.html", "text": "Тежкотоварен автомобил аварира на новоизграденото кръгово движение до КАТ в бургаския ж.к. \"Славейков\" и създаде огромна тапа. Опашките от автомобили са километрични, съобщиха бургазлии, заклещени в трафика. Ако имате възможност, избягвайте да минавате от там. В момента се правят опити камионът да бъде преместен, съобщава \"Флагман\". Причините за аварията към момента са неясни, но по всяка вероятност става въпрос за спукана гума.", "date": "2017.05.05", "title": "Жестока тапа в Бургас! ТИР затапи кръговото до КАТ"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%B2-%D1%80%D0%B8%D0%BC-%D0%B4%D0%B2%D0%BE%D0%B9%D0%BA%D0%B0-%D0%B8%D0%B7%D0%BB%D0%BE%D0%B2%D0%B5%D0%BD%D0%B0-%D0%B4%D0%B0-%D0%BF%D1%80%D0%B0%D0%B2%D0%B8-%D1%81%D0%B5%D0%BA%D1%81-%D0%BD%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%B5%D0%BD-%D0%BF%D0%BB%D0%BE%D1%89%D0%B0%D0%B4-%D1%81%D1%80%D0%B5%D0%B4-%D0%B1%D0%BE%D0%BA%D0%BB%D1%83%D1%86%D0%B8-news655199.html", "text": "Репутацията на Рим отново беше накърнена, след като пламенна двойка бе уловена да прави секс посред бял ден на централен римски площад, съобщи вестник \"Кориере дела сера\". Сцената се разиграла на площад \"Независимост\". В района се намират банки, редакциите на вестниците \"Кориере дело спорт\" и \"Соле 24 оре\", Висшият съдебен съвет, много офиси, магазини и заведения. Насред този декор пред изоставена сграда мъж и жена се отдали на страстни ласки. Минувачи и чакащи на близката начална спирка на множество градски автобусни линии не успели да смутят двойката. От околните сгради зрителите на горещата сцена пък нямали друг избор освен да направят поредната скандална снимка, която показва до каква степен е деградирал Рим. Картинката става съвсем неприятна, като се има предвид фактът, че двойката прави секс насред купчини от отпадъци, изникнали в последно време по улиците на града, и на фона на безстопанствена сграда, превърнала се в убежище на бездомници и мигранти.", "date": "2017.05.05", "title": "ПОТРЕС В РИМ! Двойка изловена да прави секс на централен площад  сред боклуци "}
{"url": "http://pik.bg/%D0%B5%D0%BA%D1%88%D1%8A%D0%BD-200-%D0%B7%D0%B0%D1%82%D0%B2%D0%BE%D1%80%D0%BD%D0%B8%D0%BA%D0%B0-%D0%B4%D1%80%D0%B0%D1%81%D0%BD%D0%B0%D1%85%D0%B0-%D0%BE%D1%82-%D0%BE%D1%81%D1%82%D1%80%D0%BE%D0%B2-%D1%81%D1%83%D0%BC%D0%B0%D1%82%D1%80%D0%B0-%D0%BF%D1%83%D1%81%D0%BD%D0%B0%D0%BB%D0%B8-%D0%B3%D0%B8-%D1%83%D0%B6-%D1%81%D0%B0%D0%BC%D0%BE-%D0%B7%D0%B0-%D0%BC%D0%BE%D0%BB%D0%B8%D1%82%D0%B2%D0%B0-news655193.html", "text": "Около 200 затворници са избягали от препълнен затвор в индонезийския остров Суматра, разбивайки порта в близост до джамията на комплекса, след като са били пуснати от килиите си за петъчна молитва, съобщава Ройтерс. „Затворниците се оплакваха от начина, по който се държат с тях в затвора на град Пеканбару и обвиняваха пазачите, че използват насилие. Това и предизвика тяхното бягство“, заяви Фердинанд Сягян, директор на местния офис на министерството на правосъдието. Местната полиция съобщава, че вече е успяла да залови 77 бегълци. Затворът има вместимост от 700 души, но в него излежават присъди повече от 1800 затворници", "date": "2017.05.05", "title": "ЕКШЪН! 200 затворника драснаха от остров Суматра, пуснали ги уж само за молитва "}
{"url": "http://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0---%D0%B3%D0%BE%D0%BB%D0%B5%D0%BC%D0%B0%D0%BD%D0%BE%D0%B2-%D0%B2-%D0%BF%D0%BE%D0%BB%D0%B0-news655197.html", "text": "Калинката министър Екатерина Захариева на профила си във Фейсбук: А? Верно ли е добре? Докога на власт ще са не най-умните и подготвените, а най-заслужилите? Г-жа Захариева най-вероятно ще бъде издигната за министър на земеделието в кабинета „Борисов 4“. Защо не? Безсмъртният Ст. Л. Костов го е казал още преди век в \"Големанов\":", "date": "2017.05.05", "title": "Екатерина Захариева - Големанов в пола"}
{"url": "http://pik.bg/%D1%87%D1%83%D0%B4%D0%BE-%D0%BC%D0%B5%D1%85%D0%BC%D0%B5%D0%B4-%D0%BF%D1%80%D0%BE%D0%B3%D0%BB%D0%B5%D0%B4%D0%BD%D0%B0-%D1%81%D0%BB%D0%B5%D0%B4-15-%D0%B3%D0%BE%D0%B4%D0%B8%D0%BD%D0%B8-%D0%BF%D1%8A%D0%BB%D0%BD%D0%B0-%D1%81%D0%BB%D0%B5%D0%BF%D0%BE%D1%82%D0%B0-news655162.html", "text": "60-годишният Мехмед Русев от родопското село Киселчово прогледна след 15 г. пълна слепота. Бурна радост, че вижда отново света, е обхванала мъжа тези дни. Мехмед от години не виждал. Той живеел с родителите си в къщата им в смолянското село Киселчово, но тази зима възрастните хора бяха открити мъртви. По-късно се оказа, че бяла смърт ги е отнесла. Драматичния ден 60-годишният Мехмед бе открит в тежко състояние да лежи до тях в ледената къща, съобщава \"Марица\". Тъй като не вижда, той не можел да напали печката. Заради слепотата на Мехмед баща му, 86-годишният Хакъ, и майка му Хамиде (81)  години наред го обслужвали. Мехмед е с лека форма на шизофрения и е приет след смъртта на родителите си прикован на легло в Дома за психично болни в смолянското село Петково. Там денонощно се налагало да го обгрижват и хранят, тъй като той не можел да мръдне от леглото заради слепите си очи. Оказало се, че е с тежък диабет, който с годините го оставил без зрение напълно. \"По инициатива на старшата сестра Мирослава Маринова фелдшерът Зарко Каменов и персоналът го заведохме на очен лекар в Смолян, за да се види какво му е състоянието и има ли шанс изобщо да прогледне, разказа директорът на дома Росен Ешпеков.  Оказало се, че Мехмед има пердета и на двете очи и наистина не вижда дори светлина. След прегледа лекарите обяснили, че с имплантиране на леща зрението му може да се възвърне. Затова оперирали и едното му око. Първия ден казваше, че вижда бяло петно, на 3-4-тия ден взе да различава силуети и на 6-ия ден вече видя коя медицинска сестра му слага капки всеки ден\", разказа Ешпеков. Персоналът бил изумен, когато на следващия ден видели Мехмед, че е стигнал сам до портала на Дома. Мехмед пък изпаднал в бурна радост, че вижда. Доскоро лежащо болният с години родопчанин сега ходи с терапевтите на кафе и разходки в селото всеки ден. \"Оставете ме да ходя, не съм ходил. Благодарение на вас прогледнах, радвам се да го гледам тоя свят\", редял щастлив пред персонала мъжът. След 3-4 месеца ще бъде оперирано и другото око на мъжа и ще му бъде поставена леща.", "date": "2017.05.05", "title": "ЧУДО! Мехмед прогледна след 15 години пълна слепота"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B2-%D1%80%D1%83%D0%BF%D0%B8%D1%82%D0%B5-%D0%BF%D0%BE%D1%87%D0%B8%D0%BD%D0%B0-%D0%BD%D0%B0%D0%B9-%D0%B1%D0%BB%D0%B8%D0%B7%D0%BA%D0%B8%D1%8F%D1%82-%D1%87%D0%BE%D0%B2%D0%B5%D0%BA-%D0%BD%D0%B0-%D0%B2%D0%B0%D0%BD%D0%B3%D0%B0-news655176.html", "text": "След дълго боледуване на 74-годишна възраст почина гледачката и най-близък човек на пророчицата Ванга, осиновената й дъщеря баба Венетка. Възрастната жена е издъхнала в дома си в санданското село Лешница. Край смъртния й одър били дъщеря й и синът й, които се грижили за нея. Вчера цялото село се събра на траурно шествие, за да изпрати обичаната от всички баба Венетка. Освен голямото сърце и златни лечителски ръце, които е имала Венета, хората от региона са я почитали и имали респект към нея и поради факта, че тя е единствената жена, на която баба Ванга е имала безпределно доверие и се е оставила в ръцете й до смъртния си час, съобщава \"Струма\" . Повечето жителите на Лешница смятат, че осиновената дъщеря на пророчицата е била докосната от Бога. Доказателство за това те откривали освен в уникалната й дарба да лекува и доверието, с което се е ползвала пред гадателката, но и с магичните си разноцветни очи. До сетния си час тя била признателна на Ванга и без страх се отправила към другия свят с надеждата отново да се събере с майка си.", "date": "2017.05.05", "title": "ДРАМА В РУПИТЕ! Почина най-близкият човек на Ванга"}
{"url": "http://pik.bg/%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B7%D0%B0%D1%83%D0%B5%D1%80%D0%BB%D0%B0%D0%BD%D0%B4-%D0%B8-%D0%B4%D0%B0-%D0%B8%D0%BC%D0%B0-%D1%80%D0%B5%D0%B2%D0%B0%D0%BD%D1%88-%D0%B4%D0%B6%D0%BE%D1%88%D1%83%D0%B0---%D0%BA%D0%BB%D0%B8%D1%87%D0%BA%D0%BE-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D1%80%D0%B0%D0%B7%D0%B1%D0%B5%D1%80%D0%B5%D0%BC-%D0%B7%D0%B0-%D0%BC-news655202.html", "text": "От пресслужбата на IBF пък заявиха, че още не са готови да направят изявление по случая Джошуа-Пулев-Кличко - нито за това дали ще отнемат титлата на англичанина, нито за дата за задължителната защита. Промоутърът на Кубрат Пулев Кале Зауерланд заяви, че би бил много разочарован, ако Антъни Джошуа оваканти световната си титла на Международната боксова федерация (IBF). Както е известно, англичанинът трябва да проведе задължителна защита срещу официалния претендент - Кобрата - или да се откаже от пояса. За последно такова нещо се случи на Тайсън Фюри, защото той имаше ангажимента да проведе реванш за трофеите срещу Владимир Кличко, а в същата позиция в момента е именно Джошуа, който също обмисля реванш срещу украинеца. \"Бих бил разочарован и честно казано, не очаквам Джошуа да се откаже от титлата\", обяви Зауерланд пред Sky Sports, цитиран от Спортал. \"Антъни е изградил репутация на много добър спортсмен и не се отказва от нито едно предизвикателство. Също така става въпрос за първия му пояс сред професионалистите, а именно от тези човек не иска да се отказва толкова лесно. Бих бил наистина много изненадан, ако избере да не се бие с Пулев. В крайна сметка IBF ще вземе решението, а тя не е като някои други боксови организации, където може да се сключат сделки на тъмно и някой да получи някакви пари, за да се откаже. При IBF такива неща няма, така че със сигурност поне федерацията ще се погрижи да има някакво ниво на сигурност за претендента. Например, ако има реванш между Джошуа и Кличко, може да има договор, че победителят ще се изправи срещу Пулев при определени условия\", каза още Зауерланд. Промоутърът на Джошуа Еди Хърн също бе намекнал, че може да се сключи някаква сделка с Пулев за евентуален мач с шампиона в по-далечно бъдеще.", "date": "2017.05.05", "title": "Преговорите продължават! Зауерланд: И да има реванш Джошуа - Кличко, може да се разберем за мач с Пулев"}
{"url": "http://pik.bg/%D0%B2%D0%BE%D0%B9%D0%BD%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%86%D1%81%D0%BA%D0%B0-1948-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%BE%D0%B1%D1%8F%D0%B2%D0%B8-%D0%BA%D0%BE%D1%8F-%D1%82%D0%B8%D1%82%D0%BB%D0%B0-%D1%89%D0%B5-%D0%B5-%D0%BD%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%BE-%D0%BC%D1%8F%D1%81%D1%82%D0%BE-%D0%B2--news655207.html", "text": "Ръководството на ЦСКА 1948 излезе с обръщение до армейската общност по повод 69-годишнината от основаването на най-успелия българския клуб. \"Червените\" обявиха коя титла ще бъде изложена на видно място в музея на стадион \"Българска армия\". ЦСКА 1948 визира титлата, спечелената от футболистите на Валентин Илиев в четвърта лига. Според клуба това е първата купа в \"новата ера на ЦСКА\". Ето цялото съобщение на \"червените\": \"На днешния ден преди 69 години бе основан любимият ЦСКА. Създаден от достойни хора и устоял на всякакви сътресения, ЦСКА стана символ на победата. Победата, постигната с непримирим армейски дух. Победата, спечелена срещу най-силните противници. Победата, извоювана с чест. Преди по-малко от година, група „отличници на прехода“ опита да убие ЦСКА. Клубът бе умишлено фалиран. На негово място в София бе внесен хибриден футболен проект, ухаещ на евтин тютюн и люлякови нощи. Публик Всеки Армеец носи в себе си част от генетичния код на победата. Публиката, треньорите и играчите ни са потомствено свързани с ЦСКА. Ние сме едно цяло. За по-малко от година, нашите голобради момчета станаха истински мъже. Те знаят как се брани емблемата на ЦСКА - с чест и достойнство, както подобава на истинските армейци. Първата титла в новата ера на ЦСКА е факт! Тя ще заеме централно място в музея на „Армията“ и ще напомня на децата ни, че и най-тежката загуба е основа за нова победа. Армейци, заедно ще извървим честният път към върха! Защото в душите ни няма страх, а в сърцата ни има любов. Любов към ЦСКА. Честит празник!\" ата ни бе разделена. Въпреки тези позорни събития, ЦСКА е по-жив от всякога. ЦСКА няма да умре, защото Армейците никога не се предават.", "date": "2017.05.05", "title": "ВОЙНАТА ПРОДЪЛЖАВА! ЦСКА 1948 поздрави \"червените\", обяви коя титла ще е на централно място в музея на \"Армията\""}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D0%B2%D0%B0%D0%BB%D0%B5%D0%BD%D0%B8%D1%8F%D1%82-%D0%BF%D1%80%D0%BE%D1%82%D0%B5%D1%81%D1%82-%D0%BD%D0%B0-%D1%81%D0%BB%D0%B0%D0%B2%D0%B8-%D0%BF%D1%80%D0%B5%D0%B4-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0---%D0%B5%D1%82%D0%BE-%D0%BA%D0%B0%D0%BA-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BF%D1%80%D0%B5-news655198.html", "text": "Протестът на Слави Трифонов пред парламента вчера бе излъчван ексклузивно и изцяло на живо единствено по ПИК TV и само читателите и зрителите ни станаха свидетели на поредния опит на шоумена да дестабилизира страната. Както и видяха с очите си колко жалък и смешен се оказа той, а проваленият водещ-протестър сам призна пред камерите ни, че единственият ефект от седенето му на столче на площад \"Народно събрание\" е, че прави шоу на народа. Цирк би било по правилно, защото ако искаше да е нещо друго или пък да си управжи гражданския контрол, както твърдеше пред ПИК TV, учиндолецът трябваше да избере време, в което депутатите работят. Вместо това дойде следобед, когато по график пленарни разисквания няма. Същото ще направи и днес в 16 ч., когато ПИК TV отново ще ви направи свидетели на протеста от мястото на събитието. Вижте вчерашния провален протест на шоумена, който бе подкрепен единствено от екипа си, останал до последно с него под дъжда, както и какво каза пред ПИК TV Трифонов.", "date": "2017.05.05", "title": "САМО В ПИК TV! Проваленият протест на Слави пред парламента - ето как Трифонов отговори пред камерите ни участва ли в заговор с Корнелия Нинова"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8-%D0%BD%D0%B0-%D0%BF%D0%B0%D0%BA%D0%B5%D1%82%D0%B8%D1%80%D0%B0%D0%BD%D0%B8-%D1%85%D1%80%D0%B0%D0%BD%D0%B8-%D0%BD%D0%B8-%D1%86%D0%B0%D0%BA%D0%B0%D1%82-%D1%81-%D0%B3%D1%80%D0%B0%D0%BC%D0%B0%D0%B6%D0%B0-news655148.html", "text": "Производителите на пакетирани храни доста често ни лъжат с грамажа на храните, са установили през миналата година от инспекторите на Държавната агенция за метрологичен и технически надзор (ДАМТН). От наздорното ведомство съобщиха, че само през миналата година по тази причина са спрели от 5506 пакета с ориз, сирене и кашкавал са спрени от разпространение. От данните става ясно още, че 3040 продукта са конфискувани от производители и вносители през 2016 г. Проверяващите са инспектирали 16 производителя, които правят храни в опаковки – 11 на олио, 3 на ориз, захар и варива, както и други 3, които се занимават с производство на мляко, месо и шоколадови изделия. От общо проверените 46 партиди е установено, че едва 2 не отговарят на изискванията – 1 партида ориз и 1 олио. Поради тази причина те веднага са спрени от разпространение, уточняват от ДАМТН. Освен производители от държавната агенция са направили и обстойни проверки на 213 магазина, в които се продават предварително опаковани стоки, пише \"Монитор\". Оказало се, че над 530 партиди са изтеглени веднага, защото не отговарят на количеството изписано на опаковката. Други 42 пък са конфискувани, тъй като търговците са променили предварителното обявеното от производителите количество. Така цели 2466 стоки са иззети директно от търговската мрежа. Оказало се, че оризът е храната, която най-често не отговаря на закона – 2251 пакета. На второ място се нарежда олиото – 736 бутилки. Изтеглени са и пакети с кашкавал, сирене, кофички кисело мляко, месо, прясно мляко и захар. Не са намерени обаче пакети, върху които да липсва надпис с теглото на храната. От ДАМТН обясняват, че са съставили 29 предписания и 8 акта за административни нарушения. Експертите допълват, че анализът на резултатите показва трайна тенденция за намаляване на нарушенията при пакетираните храни. „Трайна е и тенденцията при проверките да се установяват все по-малко продукти с променено от търговците съответствие на обявените от производителите количества, като такива нарушения се констатират предимно в малки търговски обекти“, категорични са от надзорното ведомство. Причината, според ДАМТН, е регулярните проверки, които се осъществяват от агенцията от 2012 г. насам. Чрез тях се осигуряват по-добра защита на потребителите и условия за лоялна конкуренция на производителите. Освен това през миналата година е намалял и броят на сигналите във връзка с пакетажи, като са получени едва 14 сигнала.", "date": "2017.05.05", "title": "Внимавайте! Производители на пакетирани храни ни цакат с грамажа"}
{"url": "http://pik.bg/%D1%83%D0%B0%D1%83-%D0%BC%D0%B0%D0%BB%D0%B8%D0%BD%D0%B0-%D0%BF%D0%B5%D1%87%D0%B5-%D0%B1%D0%BE%D0%BC%D0%B1%D0%B8-%D0%B2-%D0%B4%D1%83%D0%B1%D0%B0%D0%B9-%D1%81-27-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D0%B0%D1%87%D0%BE-%D1%81%D0%BD%D0%B8%D0%BC%D0%BA%D0%B8-news655159.html", "text": "Звездата на телевизия \"Планета\" избра началото на месец май, за да се отдаде на екзотична ваканция в Дубай. Малина вече се наслаждава на красотата на емирството, а първата снимка, с която тя поздрави феновете си от там, бе от плажа Джумейра. За кратко кадърът предизвика вълна от споделяния и коментари в мрежата, в които последователите на певицата я поздравяват за страхотната фигура, която отново демонстрира. Перфектната визия на Малина не е изненада за никого, защото тя винаги се е отличавала с безупречен външен вид. По-любопитно за почитателите й обаче е с кого любимката им споделя своята ваканция. Малина разкри, че е в компанията на своя син - 27-годишния футболист Симеон Мечев.", "date": "2017.05.05", "title": "УАУ! Малина пече бомби в Дубай с 27-годишен мачо (СНИМКИ)"}
{"url": "http://pik.bg/%D0%B1%D0%B5%D0%B7-%D0%B6%D0%B0%D0%BB-%D0%BF%D1%8A%D1%82%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D1%81-%D1%86%D0%B5%D0%BB%D0%B8-%D1%82%D1%80%D0%B8-%D0%BE%D0%BF%D0%B5%D1%80%D0%B0%D1%86%D0%B8%D0%B8-%D1%81%D1%80%D0%B5%D1%89%D1%83-%D0%BA%D0%B0%D1%80%D0%B0%D0%BD%D0%B5%D1%82%D0%BE-%D1%81-%D0%BF%D1%8A%D0%BB%D0%BD%D0%B0-%D0%B3%D0%B0%D0%B7-news655129.html", "text": "Между 8 и 14 май ще се проведе IV Глобална седмица на Организацията на обединените нации за пътна безопасност. Тази година тя ще премине под мотото „Спаси живот! Намали скоростта!“ с акцент върху шофирането с по-ниска скорост в населените места, съобщиха от пресцентъра на МВР. Отдел „Пътна полиция“ при ГД „Национална полиция“ се присъединява чрез свои инициативи към световната идея. За ограничаване на шофирането с „пълна газ“ са планирани специализирани операции. При първата е предвидено автопатрули да следят за скоростта в районите на учебните заведения в пикови часове, преди започване и при приключване на учебните занятия. В рамките на следващата акция екипи на „Пътна полиция“ ще бъдат разположени в участъци с концентрация на пътнотранспортни произшествия. При третата акцент ще бъдат малките населени места, където скоростта ще се контролира от оборудвани с технически средства патрулни автомобили. И за трите операции ще бъдат използвани всички налични мобилни и стационарни камери. Освен специализираните акции, служители на „Пътна полиция“ ще проведат и превантивни беседи със средношколци.", "date": "2017.05.05", "title": "БЕЗ ЖАЛ! \"Пътна полиция\" с цели три операции срещу карането с пълна газ "}
{"url": "http://pik.bg/%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%B2-%D0%B5%D0%BA%D1%81%D1%82%D0%B0%D0%B7-%D0%BE%D1%89%D0%B5-%D0%B5%D0%B4%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B0-%D0%BA%D0%B0%D0%B7%D0%B0-%D0%B4%D0%B0-%D0%BD%D0%B0-%D0%B1%D0%B5%D1%80%D0%B1%D0%BE-%D0%B8-%D1%81%D0%BE%D1%84%D0%B8%D1%8F-%D0%B3%D0%BE%D0%BB%D1%8F%D0%BC-%D0%BB%D1%8A%D0%B2-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D0%BD%D0%B0-%D0%BD%D0%B0%D1%86%D0%B8%D0%BE%D0%BD-news655154.html", "text": "Някой неща са вечни. Без значение от време, условия и разстояние. Диамантите, легендарният статус на Пеле и Марадона… и приятелството между Димитър Бербатов и Мартин Петров. Двамата бивши национали са една от емблематичните двойки по терените и извън него, а в действие ще можем да ги видим отново заедно на 14 юни по време на благотворителния мач на нападателя и Луиш Фиго на националния стадион \"Васил Левски\". Петров ще се присъедини към Христо Стоичков, Стилиян Петров, както и към бившите съотборници на Бербатов в Манчестър Юнайтед - Райън Гигс, Пол Скоулс, Гари Невил, Едвин ван дер Сар, Неманя Видич, Патрис Евра. Всички те, както и селекцията на португалската звезда, ще зарадват българските фенове, а приходите от срещата ще отидат за благотворителните каузи на фондациите на двамата футболисти, съобщава бТВ. Едва ли някой е изненадан, че Бербатов и Петров ще бъдат отново заедно на терена. Двамата се превърнаха в емблема на последния роден успешен национален отбор, който се класира за европейското първенство в Португалия през 2004 г. Мартин подаваше, Бербатов вкарваше – това е един от спомените на феновете на футбола за онова време, в което трибуните на Националния стадион бяха пълни заради момчетата с \"бяло-зелено-червената\" фланелка. Бербо и Марто всъщност никога не са играли заедно в клубен тим. Няколко месеца ги делят от възможността да защитават рамо до рамо цветовете на ЦСКА. През 1999 г. Петров преминава в швейцарския \"Сервет\", а Димитър започва кариерата си на стадион „Българска армия”. Въпреки че пътищата им се разделят, в емоционално писмо през 2015 г. Бербатов разкри, че именно Петров е оказал голямо влияние на играта и тренировките му. \"Подготовката ти за мач е качество, което съм виждал у твърде малко футболисти. И е присъщо само на големите. Това е нещо, на което винаги съм се радвал и възхищавал. В националния и ти беше лидер и един от тези, които помагаха на по-младите. Дори не ти трябваше да говориш много - стигаше да те гледат как тренираш, за да правят и те същото и да искат да успеят. Върху мен имаше такъв ефект. Въпреки че не съм ти го признавал\", пише тогава домакинът на шоуто на 14 юни. Двамата имат много сходен път обаче. След като става шампион на България с \"червените\" и печели Купата на страната през 1997 г., а после триумфира и с швейцарската лига със Сервет, Петров акостира в елитния германски Волфсбург през 2001 г. Три години по-късно Мартин влиза в историята на германския клубен футбол. Той успява да отбележи 4 гола в рамките на 17 минути срещу Майнц. Неговото постижение беше подобрено едва през 2015 г. от Роберт Левандовски. По терените в Бундеслигата двамата с Бербо, който точно е подписал с първия тим на Байер Леверкузен, са конкуренти. След мач обаче са приятели и опора един на друг далеч от родината. Най-големият успех на Петров в европейските клубни турнири е спечелването на турнира Интертото с Атлетико Мадрид през 2007 г. - година след като е получил признание за Най-добър футболист на България в традиционната анкета. Следва отново среща с Бербатов, този път на английска земя. Мартин преминава през Манчестър Сити и Болтън, докато нападателят гради кариерата си в Тотнъм, Манчестър Юнайтед и Фулъм. И въпреки че Висшата лига е по-оспорвана и залогът е по-голям, двамата не спират да поддържат приятелството си и да го поставят над всичко. Петров прекратява кариерата си на 17 юли 2014 г. Той прави емоционално изявление на стадиона във Враца, където преди години е осъществил първите си стъпки във футбола с местния Ботев и след това окачва бутонките на пирона с 442 мача и 90 гола с клубните си отбори и 90 мача и 20 гола с националния зад гърба си. Изграденото приятелство с Бербатов обаче не може да бъде прекратено. Двамата са рамо до рамо, когато трябва да подкрепят Стилиян Петров в успешната му борба с левкимията, а за последно с обща снимка и приятно прекарване се похвалиха в социалните мрежи на 1 януари 2017 г. На терена пък и двамата уважиха 50-годишния юбилей на Христо Стоичков и видимо се забавляваха отново заедно на терена, на който постигнаха успехите, заради които родните футболни фенове ги обичат. Приятелство, доказало се във времето! Това е първата асоциация с имената на Димитър Бербатов и Мартин Петров… както и много атрактивни попадения на футболния терен, а такива със сигурност ще видим на благотворителния мач на 14 юни на националния стадион \"Васил Левски\".", "date": "2017.05.05", "title": "Феновете в екстаз! Още една легенда каза \"ДА\" на Бербо и София! Голям \"лъв\" се завръща на Националния стадион (ВИДЕО И СНИМКИ)"}
{"url": "http://pik.bg/%D0%B8%D0%B3%D1%80%D0%B0-%D0%BD%D0%B0-%D1%81%D1%8A%D0%B4%D0%B1%D0%B0%D1%82%D0%B0-%D0%B2%D0%B5%D0%BB%D0%B8%D0%BA-%D0%BC%D0%BE%D0%BC%D0%B5%D0%BD%D1%82-%D0%B7%D0%B0-%D0%BF%D1%83%D0%BB%D0%B5%D0%B2-%D0%BA%D0%BB%D0%B8%D1%87%D0%BA%D0%BE-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D0%BA%D0%BE%D0%B1%D1%80%D0%B0%D1%82%D0%B0---%D0%B5%D0%B9-%D0%B4%D0%B6%D0%B5%D0%B9-%D0%B1%D1%8F%D0%B3%D0%B0-%D0%BE%D1%82-%D0%BA%D0%B8%D0%BD%D0%B3-%D0%BA%D0%BE%D0%BD%D0%B3-news655164.html", "text": "Кубрат Пулев може да получи неочакван подарък от най-големия си боксов съперник - Владимир Кличко. Титлата на Международната боксова федерация се оказва специална за Антъни Джошуа. Еди Хърн, мениджър на Ей Джей, споделя следното, цитиран от \"Таймс\". \"Коланът на Международната боксова федерация е първият, която Антъни спечели. Джошуа не иска да се разделя с нея. Ей Джей ще има мач с Пулев, няма да се откаже от тази битка. Така, че или следващият бой на Антъни ще е с Кубрат, или ще организираме среща-реванш с Владимир Кличко и ще компенсираме Пулев и \"Зауерланд\" за евентуално отлагане\". Според индикациите от Острова битка между Антъни и Кубрат предстои, а Владимир Кличко има решаваща роля в казуса. Ако Влад пожелае реванш, ситуацията тръгва към 100-процентов втори легендарен сблъсък между доказаните шампиони! А при положение, че Кличко победи Ей Джей в колосален мач 2 между двамата - цялата картина в свръхтежка категория ще се промени. Ще поиска ли 41-годишният Доктор Стоманен чук официално реванш? В боксовите среди също така се появиха мнения, че 27-годишният Джошуа предпочита да защитава титлата на Международната боксова федерация срещу 36-годишния Пулев. Вместо да брани пояса на Световния боксов съвет в бой с Луис Ортиз. 38-годишният кубинец е непобеден на ринга при професионалистите, носи прозвището Кинг Конг и е сочен в Топ 4 на настоящите най-класни нокаутьори. Заедно с Джошуа, Дионтей Уайлдър и Кличко. Ортиз определено се намира във връхната точка на  кариерата си, а отлагане на среща с него, може да облагодетелства Антъни, предвид очакванията формата на британеца да върви във възходяща линия, а тази на Луис да бъде трудна за запазване. Ето на какво е способен Кинг Конг и колко тежък бе мача между Антъни и Влад: Двубой между Пулев и Джошуа веднага - шансовете не изглеждат малки. Ако Доктор Стоманен чук реши, че не иска реванш с Ей Джей. Още яснота по темата внесе Кале Зауерланд. \"Бих бил разочарован и честно казано, не очаквам Джошуа да се откаже от титлата. Антъни е изградил репутация на много добър спортсмен и не се отказва от нито едно предизвикателство. Също така става въпрос за първия му пояс сред професионалистите, а именно от тези отличия човек не иска да се отказва толкова лесно. Ще съм наистина много изненадан, ако избере да не се бие с Кубрат Пулев. В крайна сметка Международната боксова федерация ще вземе решението, а тя не е като някои други боксови организации (явно се визират практики при въпросните, извън феърплея). Федерацията ще се погрижи да има някакво ниво на сигурност за претендента. Например, ако е налице реванш между Джошуа и Кличко, може да има договор, че победителят ще се изправи срещу Пулев при определени условия\", каза промоутърът на Кобрата Пулев пред \"Скай Спортс\".", "date": "2017.05.05", "title": "ИГРА НА СЪДБАТА! Велик момент за Пулев! Кличко помага на Кобрата - Ей Джей бяга от Кинг Конг? Бой между Кубрат и Джошуа - ВЕДНАГА? (ВИДЕО)"}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D0%BA%D0%B0%D0%BC%D0%B8%D0%BB%D0%B8-%D0%BF%D0%B0%D1%81%D0%B0%D1%82-%D0%B2-%D0%BF%D0%B5%D1%80%D0%BD%D0%B8%D0%BA-news655185.html", "text": "Камилите Султан и Емир се превърнаха в новата аткрация на Перник. Двугърбите животни пасат на свобода на поляна в миньорския град. Оказва се, че по принцип се подвизават в цирка заедно с техния собственик, който за представления се преобличал като арабски шейх. Сега обаче били в почивка и се радвали на свободата в близост до хората. Приспособените за живот в постинята животни харесвали зеленината в района и най-често провеждали пашата си покрай стадиона и новата велоалея в Перник. Благодарение на социалните мрежи Султан и Емир се превърнали в звезди за по-малко от 24 часа и стотици хора от София и околията се стичали да ги видят на живот и да снимат за спомен с тях.", "date": "2017.05.05", "title": "УНИКУМ! Камили пасат в Перник  "}
{"url": "http://pik.bg/%D0%B8%D0%B2%D0%B0%D0%BD-%D0%BB%D0%B0%D1%81%D0%BA%D0%B8%D0%BD-%D0%BE%D1%82%D0%B8%D0%B4%D0%B5-%D0%BD%D0%B0-%D0%B3%D1%80%D0%BE%D0%B1%D0%B8%D1%89%D0%B0-%D0%B6%D0%B0%D0%BB%D0%B8-%D0%B7%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B8%D1%8F-%D1%81%D0%B8-%D0%BF%D1%80%D0%B8%D1%8F%D1%82%D0%B5%D0%BB-%D1%87%D0%BE%D1%87%D0%BE-%D0%BD%D0%B5-%D0%B5-%D1%82%D1%8A%D0%B3%D0%B0-%D0%BD%D0%B5-%D0%B5-%D1%81%D0%BF%D0%BE%D0%BC%D0%B5%D0%BD-%D0%B2%D0%BA%D1%83%D1%81--news655208.html", "text": "\"Нямам никакъв изказ. Денят ми е труден. Заваля, точно, когато приседнах на парапета...Знаеш, че ходя сам...само единия близнак ме засече. Александра също..отделно от мен. Не е тъга, не е спомен; вкус на краставички и прегръдка! Обичам те, мой скъпи приятелю. Непрежалим си, мили ми Чочи!\", написа Ласкин, който очевидно е отишъл на гроба на скъпия си колега, погребан на Боянските гробища. Чочо Попйорданов падна пристъпвайки назад, удари се лошо и почина, след като отиде на гроба на майка си на същите гробища. Фаталният инцидент стана точно когато заедно с любимата си Даниела бяха на крачка от осиновяването на Катерина, момиченце, което любимата на Чочо сега отглежда сама. Актьорът Иван Ласкин постна във Фейсбук жалейка за Чочо Попйорданов, който почина на 5 май 2013 г. Днес се навършват 4 години от смъртта на актьора.", "date": "2017.05.05", "title": "Иван Ласкин отиде на гробища, жали за починалия си приятел Чочо: Не е тъга, не е спомен, вкус на краставички и прегръдка!"}
{"url": "http://pik.bg/%D1%82%D0%B8-%D0%B4%D0%B0-%D0%B2%D0%B8%D0%B4%D0%B8%D1%88-%D0%BA%D1%80%D0%B0%D0%BB%D0%B8%D1%86%D0%B0-%D0%B5%D0%BB%D0%B8%D0%B7%D0%B0%D0%B1%D0%B5%D1%82-ii-%D1%81-%D1%82%D0%B0%D0%B5%D0%BD-%D0%BF%D1%80%D0%BE%D1%84%D0%B8%D0%BB-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-%D1%87%D0%B0%D1%82%D0%B8-%D1%81%D0%B8-%D1%81-%D0%BE%D1%82%D0%B1%D1%80%D0%B0%D0%BD-%D0%BA%D1%80%D1%8A%D0%B3-%D0%BF%D1%80%D0%B8%D1%8F%D1%82%D0%B5%D0%BB%D0%B8-news655155.html", "text": "Английската кралица Елизабет II има профил във Фейсбук, пише в.  \"Индипендънт\", цитиран от \"Новини Лондон\". И не става дума за  официалната страница на Британската монархия, която дебютира в социалната мрежа през 2010 г., а супер таен акаунт за самата Елизабет. Според \"Дейли мейл \" пък кралицата има личен акаунт с таен списък от приятели. Подобно на майка й, Елизабет II обича да говори по телефона. Но за разлика от майка си, тя е в крачка с най-новите технологии, включително и със смартфоните. Смята се, че телефонът й е един от най-сигурните в света, непробиваем за хакерите. Според таблоидите кралицата си чати най-много с нейната дъщеря принцеса Ан и с Джон Уорън, гуруто й в конната езда. Нейна асистентка се грижи за това телефонът на нейно величество да е с пълна батерия по всяко време. Освен това кралицата разполага още с лаптоп, а дори и с iPad. Тя обаче няма акаунт в Туитър.", "date": "2017.05.05", "title": "ТИ ДА ВИДИШ! Кралица Елизабет II с таен профил във Фейсбук, чати си с отбран кръг приятели   "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%80%D0%B5%D1%88%D0%B8%D1%85%D0%B0-news655209.html", "text": "Президентът Румен Радев проведе днес среща на „Дондуков” 2 със заместник министър-председателя по правосъдната реформа и министър на външните работи Екатерина Захариева. На срещата бяха обсъдени Българското председателство на Съвета на ЕС и актуални външнополитически въпроси и беше изразено общо желание за сътрудничество и конструктивен диалог по всички важни теми и приоритети, засягащи българския национален интерес.", "date": "2017.05.05", "title": "ПЪРВО В ПИК! Румен Радев се срещна с Екатерина Захариева - ето какво решиха"}
{"url": "http://pik.bg/%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%B5%D0%BD-%D1%85%D0%B0%D0%BB%D1%84-%D0%B8%D1%81%D0%BA%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%BD%D0%BE-news655200.html", "text": "Агентът на Джереми де Ноойер - Юсеф Хамзауи заяви, че холандецът желае да остане в \"Левски\", но само с компромиси от негова страна, няма как да се подпише нов договор със “сините”. Контрактът на полузащитника изтича след края на първенството и за момента преговорите не дават резултат. Все пак Хамзауи коментира, че вратата все още не е затворена и все още има вероятност халфът да остане на \"Герена\". \"Желанието на Джереми е да остане в \"Левски\". Той се чувства добре тук и очаква детенце. Само с отстъпки от едната страна обаче трудно ще се получат нещата. Последната оферта, която получихме преди месец не беше далече от желанията на играча, но от тогава не сме постигнали напредък във финансово естество. Нашите врати за \"Левски\" не са затворени, но трябва да се положат усилия и от двете страни. Преди година Джереми имаше много сериозно предложение от чужбина, но реши да остане, защото му харесва в Левски\", каза Хамзауи пред \"Спортал\".", "date": "2017.05.05", "title": "Чуждестранен халф иска на \"Герена\", но..."}
{"url": "http://pik.bg/%D1%81%D0%BC%D1%80%D0%B0%D0%B4%D0%BB%D0%B8%D0%B2%D0%B0-%D0%B2%D0%B5%D0%BD%D0%B4%D0%B5%D1%82%D0%B0-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%BD%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D0%BE%D1%81%D1%8A%D0%BC%D0%BD%D0%B0-%D0%BE%D0%BC%D0%B0%D0%B7%D0%B0%D0%BD%D0%B0-%D1%81-%D0%BB%D0%B0%D0%B9%D0%B0-news655118.html", "text": "Входът на професионалната гимназия по механизация на селското стопанство в Гоце Делчев осъмна оцапан с човешки изпражнения. Вандалският акт е извършен преди дни и потресе ученици и ръководство на училището, съобщава \"Струма.ком\". Входът на училището бил \"украсен\" с отвратителни \"графити\" от л.. на. Директорът Ангел Живков депозирал спешна жалба в полицията по случая, но за съжаление е трудно да се разкрие, този който е осквернил по такъв гнусен начин училището. Не се изключва вероятността това да е дело на бивши ученици, или на противници на директора Ангел Живков.", "date": "2017.05.05", "title": "СМРАДЛИВА ВЕНДЕТА! Професионална гимназия осъмна омазана с лай.а"}
{"url": "http://pik.bg/%D0%BA%D0%B0%D1%80%D1%8A%D1%86%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D0%BB%D0%B5%D0%BA%D0%BD%D0%B0-%D1%81-3-%D0%B1%D0%BE%D0%BD%D0%B0-%D0%B2-%D0%B4%D0%B5%D0%BD%D1%8F-%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D1%81%D0%B8-%D0%BA%D1%80%D0%B0%D0%B4%D1%86%D0%B8%D1%82%D0%B5-%D0%B4%D0%B2%D0%B5-%D0%B3%D0%BE%D0%B4%D0%B8%D0%BD%D0%B8-%D0%BD%D0%B0-%D1%81-news655119.html", "text": "Младо семейство от Пловдив търси справедливост, след като стана жертва на нагла кражба в деня на сватбата си. Джобовете на младоженците Георги и Василена Чочеви за минути олекнали с почти 2500 лева, а освен това им се отворили допълнителни разходи и за възстановяване на документите, разказват от \"Трафик нюз\". В следобедните часове на 10 септември 2015 г. Георги, Василева и техните кумове си правили снимки пред Дома на младоженците на улица „Христо Г. Данов” в Пловдив. Групата влязла в ритуалната зала, за да подпишат двамата влюбени граждански брак. В хаоса на момента обаче, Василена забравила своята дамска чанта на циментова саксия пред обредния дом. Може би в друга държава някой щеше да открие чантата и да потърси контакт със собственика, за да я върне. В този случай обаче не станало така. Чантата била открадната. След приключване на церемонията младото семейство Чочеви излязло навън, за да я търси, но не успели да я открият. Това бил сериозен удар за тях. В чантата се намирали лична карта, шофьорска книжка, 2 дебитни карти, сумата от 450 лева и мобилният телефон на Василена. Нейният съпруг се обадил в банката, за да бъдат блокирани картите, но вече било късно – от спестяванията на двойката били откраднати още 2000 лева. Парите били изтеглени с една от картите от 5 различни банкомата, разположени на улица „Янко Сакъзов” и булевард „6 септември”. Сметката била точена с 400 лева от всеки банкомат. Обиколката по банкоматите е станала в рамките на едва 11 минути. Младите пловдивчани подали сигнал в полицията. Започнало разследване, били иззети записи от камери край банкоматите. На тях се видяло, че в часовете, в които са теглени пари от сметката на Чочеви, пред банкоматите стои жена. До нея пък бил мъж, бутащ бебешка количка. Разследващият полицай от Второ районно успокоил семейството – „Знаем кои са, ще ги хванем”. Това разказват Георги и Василена. Те обаче останали изненадани, когато наказателното производство в прокуратурата било спряно. Разследването, изглежда, стигнало задънена улица. Било установено, че откраднатият телефон на Василена се намира у жена от Гоце Делчев. Тя обаче не била открита от полицаите. Тук историята става леко абсурдна – семейство Чочеви разказват, че те сами открили жената, в която телефонът бил попаднал. Наказателното производство било възобновено. Жената върнала телефонът, макар и в лошо състояние, и разказала, че го е купила от магазин за телефони втора употреба в Гоце Делчев. Бил разпитан собственика на магазина, а след това и човекът, който му го е пратил – Лъчезар Савов. Той обяснил, че купува стари телефони по интернет, ремонтира ги и ги продава. Нямал спомен обаче да е търгувал с телефон от модела, който имала Василена. И тук тази „следа” приключва. Камерите също не се оказват от полза – макар на тях да се виждат жена и мъж с бебешка количка, не била установена тяхната самоличност. В средата на март наказателното производство отново е спряно, а щетите за младите пловдивчани в размер на почти 3000 лева остават. Разбра се,че всъщност записаните на камерите лица не са познати на полицията. Те не са били установени и именно това е довело до прекратяване на наказателното производство. А Чочеви продължават да искат справедливост година и половина по-късно – за ужасния спомен от сватбения им ден, както и за откраднатите пари. Разказват, че вече не срещат добро отношение от полиция и прокуратура. И се чудят защо снимките на крадците не са били разпратени до медиите, за да бъдат открити те.", "date": "2017.05.05", "title": "КАРЪЦИ! Семейство от Пловдив олекна с 3 бона в деня на сватбата си, крадците две години на свобода (СНИМКИ)"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA-%D0%B4%D1%8A%D0%BC%D0%BF%D0%B8%D0%BD%D0%B3-%D0%BD%D0%B0-%D1%80%D0%BE%D0%B4%D0%BD%D0%BE%D1%82%D0%BE-%D0%B0%D0%B3%D0%BD%D0%B5%D1%88%D0%BA%D0%BE-news655116.html", "text": "зключително ниски продажби на агнешко преди Гергьовден отчитат родните фермери тази година. Като основна причина животновъдите посочват големия внос на месо от Румъния и Македония още преди великденските празници. Това налага и намаляване на изкупната цена на българското агнешко. Милчо Ангелов се занимава с развъждане и продажба на овце повече от 20 години. Фермата му се намира в село Балканци край Стражица и в момента се грижи за стадо от 300 животни. Коментира, че тази година е първата, в която има толкова малко продажби. Предвидената бройка агнета за Великден не се продала, което наложило и спадане на цената за Гергьовден. Животновъдът е категоричен, че предни години стойността на килограм агнешко достигала дори до шест лева. И докато изкупната цена на родното агнешко е ниска, то продажната в хранителните вериги е висока, категорични са купувачите. Въпреки вносното агнешко от Румъния и Македония, и тази година най-търсено остава българското. Купуват се предимно плешки и бутове, а здравните експерти напомнят да се следи и за задължителния печат върху месото, който отговаря за неговото качество.", "date": "2017.05.05", "title": "Жесток дъмпинг на родното агнешко"}
{"url": "http://pik.bg/%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B8%D0%B7%D0%B1%D0%B8%D1%80%D0%B0-%D0%BD%D0%BE%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news655151.html", "text": "Близо 1/5 от регистрираните избиратели в Южна Корея се възползваха от възможността за ранно гласуване в президентските избори, започнали в страната, съобщава ТАСС. Те гласуваха вчера и днес - няколко дни преди официалния изборен ден, когато ще се определи наследникът на отстранената чрез импийчмънт Пак Гън-хе. До 12 ч. местно време днес са гласували 6.56 млн. души, по данни на Националната избирателна комисия. Те са почти 17% от имащите право на глас. За първи път има ранно гласуване на президентски избори. За целта в страната бяха отворени около 3500 избирателни секции. В него могат да участват хора, които ще бъдат възпрепятствани да гласуват на 9 май. Дотогава всички пуснати бюлетини ще се пазят в запечатани сейфове, които ще бъдат отворени след края на гласуването в официалния изборен ден. Досега ранно гласуване имаше само на парламентарни и местни избори. 13 са кандидатите за президент. Други двама се отказаха от надпреварата. Според социолозите най-популярен е бившият лидер на либералната Демократическа партия \"Тобуро\" Мун Дже-ин. Той има 42.2% подкрепа. На второ място според проучванията е  Ан Чхол-су от центристката Народна партия. Трети е консерваторът Хон Чжун-пхе от Корейската партия на свободата (бившата управляваща партия \"Сенури\"). Двамата регистрират подкрепа от по 18,6 процента от запитаните. Победителят встъпва в 5-годишния си мандат веднага, а не след обичайните 2 месеца, защото постът е свободен. Редовните избори трябваше да се проведат в края на годината. Пак Гън-хе е под арест в затвор край столицата Сеул и очаква съдебен процес по обвинения, че е изнудвала бизнес компании за пари, че е вземала рушвети от някои от тези компании и за други закононарушения, всички те в съучастие със своя стара близка приятелка. Очаква се процесът срещу нея да започне по-късно този месец. Длъжността държавен глава в момента временно се изпълнява от премиера на страната Хуан Кхьо-ан.", "date": "2017.05.05", "title": "Южна Корея избира нов президент"}
{"url": "http://pik.bg/%D0%B8%D0%B7%D0%BB%D0%B0%D0%B3%D0%B0%D1%86%D0%B8%D1%8F-%D1%83%D0%BD%D0%B3%D0%B0%D1%80%D1%86%D0%B8%D1%82%D0%B5-%D1%81%D0%BF%D0%B8%D0%BF%D0%B0%D1%85%D0%B0-%D0%BD%D0%B0%D1%88-%D1%82%D1%80%D0%B0%D1%84%D0%B8%D0%BA%D0%B0%D0%BD%D1%82-%D0%BD%D0%B0-%D0%B7%D0%B0%D1%89%D0%B8%D1%82%D0%B5%D0%BD-%D0%B2%D0%B8%D0%B4-%D1%80%D0%B0%D1%86%D0%B8-news655086.html", "text": "Унгарската гранична полиция е задържала на граничен пункт Рьозке български гражданин с автомобил с германска регистрация, след като е открила в багажника му 20 броя защитен вид езерен рак, съобщи местната телевизия \"Сегет TV\". „Българският гражданин искаше да внесе контрабандно защитените езерни раци в страната. Той не е декларирал животните, които бяха открити в черен найлонов плик в багажника на колата. Той призна, че те струват по 10 евро бройката“, съобщиха от граничната полиция. Според представител на унгарския национален парк „Кишкуншаг“ животните са защитени в Унгария и затова вносът им подлежи на лиценз. На видеоклипа, публикуван от местната медия, се вижда, че раците са живи.", "date": "2017.05.05", "title": "ИЗЛАГАЦИЯ! Унгарците спипаха наш трафикант на защитен вид раци "}
{"url": "http://pik.bg/%D1%87%D0%B8%D1%81%D1%82%D0%BA%D0%B0-%D0%B2-%D1%82%D0%B0%D0%B4%D0%B6%D0%B8%D0%BA%D0%B8%D1%81%D1%82%D0%B0%D0%BD-%D1%83%D0%B2%D0%BE%D0%BB%D0%BD%D1%8F%D0%B2%D0%B0%D1%82-%D1%87%D0%B5%D0%BD%D0%B3%D0%B5%D1%82%D0%B0%D1%82%D0%B0-%D1%88%D0%B8%D1%88%D0%BA%D0%BE%D0%B2%D1%86%D0%B8-news655122.html", "text": "Поне дузина полицаи в Таджикистан са били уволнени, след като не успели да свалят достатъчно тегло в рамките на фитнес и културна програма за полицията, съобщи Интерфакс. Други полицаи обаче успели да свалят цели 20 кг по програмата, която стартирала тази година и изисквала пробягване на пет км три пъти седмично, съобщава министерството на вътрешните работи на централноазиатската държава. Освен това в рамките на програмата полицаите трябвало да посещават театрални представления поне веднъж в месеца.", "date": "2017.05.05", "title": "ЧИСТКА! В Таджикистан уволняват ченгетата шишковци"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BD%D0%B8%D0%BA%D0%BE%D0%BB%D0%B0-%D1%84%D0%B8%D0%BB%D1%87%D0%B5%D0%B2-%D1%85%D1%80%D0%B8%D1%81%D1%82%D0%BE-%D0%B8%D0%B2%D0%B0%D0%BD%D0%BE%D0%B2-%D0%B4%D0%B0-%D0%BA%D0%BE%D0%BF%D0%B0%D0%B5-%D1%81-%D0%BC%D0%BE%D1%82%D0%B8%D0%BA%D0%B0-%D0%BD%D0%BE%D0%BC%D0%B5%D1%80-8-%D0%BF%D0%B0%D1%80%D0%B8-%D0%B7%D0%B0-%D0%BF%D0%B5-news654932.html", "text": "Проф. Никола Филчев е юрист; съдия във Върховния съд на Република България, бивш заместник-министър на правосъдието, главен прокурор на България в периода 1999-2006 г., а от 2006 до 2008 г. – посланик в Казахстан. Роден е на 25 юли 1948 г. във Варна. - Оценявам положително активността на прокуратурата от последните дни. Работата на прокуратурата е да обвинява и да разследва в защита на обществения интерес. Прокуратурата е кучето, което пази стадото от крадци. Затова крадците не обичат прокуратурата. Винаги има недоволни от прокуратурата – защо днес, а не вчера или утре? Защо изобщо го прави? Ако прокуратурата беше предприела тези действия преди президентските избори или преди парламентарните избори, щяхме да питаме – а не обслужва ли тя някоя партия за изборите и т.н. Сега няма избори. Поне този въпрос не може да се зададе. Поначало трябва да се знае, че прокуратурата решава кога да повдигне обвинение въз основа на закона и събраните доказателства. А не обвиняемите и техните обслужващи медии. - - Премиерът Борисов вече десетилетие ръководи държавата. Аз нямам нито информацията, нито отговорността на премиера и поради това нямам моралното право да го съдя. Не мога да коментирам неговите коментари. В случая думите му трябва да се тълкуват във връзка с предишни негови изказвания по този въпрос и аз смятам, че той е абсолютно прав, като не приема „румънския модел” на борба с престъпността. - Така нареченият румънски модел на борба с престъпността се изразява в безразборна и поголовна сеч на глави и аз съм категорично против това. Румънците застреляха президента си Чаушеску като куче. Това ли са евроатлантическите ценности, на които ни учат. Държава се управлява с мъдрост и компромиси. Крайните действия, ексцесите трябва да се избягват. Ние имаме отрицателни примери от близкото минало, включително и в работата на МВР и прокуратурата тогава. Борбата за законност трябва да се води със законни средства, а не с „революционно” опиянение от властта, която народът ти е дал временно. Да не забравяме уроците на историята. Робеспиер, наричан Неподкупния, е вожд на Великата френска буржоазна революция в края на XVIII век. Той се бори за демокрация и за правата на гражданите. Но заставайки начело на якобинците, той установява терор и всеки ден Конвентът (Националното събрание) на Франция постановява да бъде отрязана главата на някого от политическите му противници на гилотината. Накрая Конвентът изпраща и самия Робеспиер на гилотината. - - Вие сте прав. Действително преди години България беше по-напред от Румъния в борбата срещу престъпността и за върховенство на закона. Спомням си, че през 2000 година по молба на Иван Костов пътувах до Германия за спешна среща с германския министър на вътрешните работи и мой стар приятел Ото Шили. Той председателстваше Комисията по правосъдие и вътрешни работи, която на следващия ден трябваше да реши въпроса за визите за българи и румънци в Европейския съюз. Проблемът тогава беше, че България е по-напреднала и Германия настояваше  да се отменят визите само за българи, докато Румъния беше по-назад, но Франция държеше да се движим заедно. Германският министър ме увери, че на следващия ден визите за българи ще паднат. Костов веднага излетя за Германия, за да благодари на техния президент. И наистина – на следващия ден визите за българи в Европейския съюз бях отменени. - Управляващите политици през този период да си кажат. Дали защото не успяхме да организираме дейността на правозащитните органи, или защото управляващите партии нямаха политическа воля за борба с организираната престъпност и корупцията. Предлагам ви да попитате управляващите политици от 2000 година до сега. Знаят се поименно кои са те. Не. Стремежът към собственост, инстинктът да имаш повече е дълбоко залегнал в човешката същност. В Древна Спарта са направили опит да изкоренят корупцията, като са забранили наследяването. И тогава няма смисъл да трупаш богатство, защото то няма да остане за децата ти, а ще отиде у държавата. Днес ние живеем в условията на капитализъм, при който собствеността е основна ценност. И опитът на Древна Спарта е неприложим. Може би трябва да вземем пример от Германия, където има не само строги правила, но и действен контрол върху придобиването и движението на парите. И строга неотвратима отговорност за нарушаването на тези правила. -  Този измислен скандал е буря в чаша вода. Така е преценил главният прокурор, така е постъпил. Важни са неговите служебни действия. Друг е въпросът какви са били мотивите на останалите участници в срещата и дали те не се опитват да извлекат полза от тази среща, като същевременно злепоставят главния прокурор. Казах вече, важни са действията по служба на главния прокурор – дали се разследват престъпленията, дали се повдигат обвинения, дали се внасят своевременно обвинителни актове в съда. А по-нататък решава независимият съд. Прокуратурата обвинява, но не осъжда виновните. И трябва да се признае, че някои съдии се поддават на политически натиск, като изпълняват партийни поръчения. Други съдии вземат подкупи, за да решават делата в интерес на клиенти и против закона. Има доста примери за това както в далечното, така и в по-близкото минало. - -  Тези лица трябва да се успокоят и да престанат да сеят клюки и интриги срещу заплащане. Самият Христо Иванов като наследник на съветски разузнавач – офицер от Съветската армия, да се засрами, да престане да позори фамилията си и най-сетне да се заеме с градивен труд в полза на обществото. Ако въпросните „другари” не искат да работят, тогава трябва да им се връчи по една голяма мотика осми номер и да се изпратят на трудова терапия в селското стопанство да копаят. - Познавам посочените от вас социалисти повече по документи. Поради това не бих могъл да коментирам техните представи за официална и „паралелна държава”, за социализма на трудещите се и за личното богатство, за двойния морал и т.н. Моят живот е преминал в служба на официалната държава и на закона. Има голяма разлика да служиш на държавата и да служиш на собственото си забогатяване. -  Конституционният срок е четири години. Дали управляващите ще управляват четири години, или ще си отидат по-рано, зависи от народа. Ако народът е удовлетворен и иска това управление, естествено е то да остане. - Българите живеят лошо не от вчера. Ние сме най-бедните, най-болните и вече най-необразованите хора в Европа. В резултат на разбойническата приватизация по времето на Костов, в резултат на хайдушкото разграбване на държавната собственост под ръководството на Командира българите са в това тежко положение. Държавата няма пари за здравеопазване, за образование, за заплати и пенсии. Да не говорим за инвестиции в икономиката. При приватизацията държавно имущество за трийсет милиарда долара беше разграбено от малка група хора и държавата получи обратно едва три милиарда долара. Българското общество се раздели на бедни и богати. Настъпи дълбока класова диференциация. Държавната собственост беше ограбена от стотина фамилии, а за народа останаха голите „евроатлантически ценности”. Е, сега свободно се провеждат гей паради, а фолк певици от сутрин до вечер вият кръшна снага по телевизията и възпитават децата. Какво повече? - При приватизацията се приватизира се не само държавното имущество, но също и държавната власт. Така в България възникна олигархията като съчетание от: а) богатство, придобито чрез престъпления, б) влияние върху държавата и политическите решения и в) медии, които манипулират обществото. Държавата отслабна, а олигархията стана силна. Днес олигархията упражнява голяма част от принудата в българското общество вместо държавата. Престъпността бурно се разви, а корупцията стана норма на нашия живот. Силно нарасна и агресията. Бедните хора не обичат богатите престъпници. Бедният човек е зъл. И тогава обществото ни отново ще се обърне към социалната революция като изход от създадената несправедливост. С други думи, пак ще се върне към Маркса, Енгелса и Ленина. Битието определя съзнанието. Материалните условия на живот обуславят мисленето. Равната и колективна собственост определят добрия морал на хората. - В Германия и Западна Европа Маркс е вече реабилитиран. Скоро той беше обявен за най-големия философ на ХХ век. Комунизмът не е репресии, погазване на човешките права и концлагерите по времето на Сталин. Няма нормален човек, който да харесва това. Но левите идеи за свобода, равенство и братство произхождат от християнството. Те са ръководни идеи на Великата френска буржоазна революция и на Великата октомврийска социалистическа революция. Тези идеи винаги ще доминират и ще водят обществото по пътя му към прогрес. Както заявява великият Ботев „Изповядвам единний светъл комунизъм, поправител недъзите на обществото.”", "date": "2017.05.05", "title": "ЕКСКЛУЗИВНО В ПИК И \"РЕТРО\"! Никола Филчев: Христо Иванов да копае с мотика номер 8! Пари за пенсии няма заради разбойническата приватизация на Костов "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D0%BE%D0%B7%D0%B4%D1%80%D0%B0%D0%B2-%D0%B7%D0%B0-%D0%BD%D0%BE%D0%B2%D0%B8%D1%8F-%D0%BC%D0%B0%D0%BD%D0%B4%D0%B0%D1%82-news655160.html", "text": "„Националната асоциация на тютюнопроизводителите – 2010“ поздрави Бойко Борисов за избирането му за премиер и съставянето на новото правителство „в такъв труден и изпълнен с предизвикателства момент за развитието на страната“. „Вашият управленски опит и безспорен професионализъм във воденето на градивни политики вдъхват спокойствие и сигурност на членската маса на „Националната асоциация на тютюнопроизводителите – 2010“, пише в писмото си до премиера председателят на асоциацията Цветан Филев, президент на UNITAB – Европа. Цветан Филев пожелава на министър-председателя Борисов здраве, мъдрост и упоритост за реализирането на успешен мандат на кабинета „Борисов 3“.", "date": "2017.05.05", "title": "ПЪРВО В ПИК! Борисов с пореден поздрав за новия мандат "}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D0%B0%D0%BD%D0%B8%D0%BA%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F---%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D0%B1%D0%B8%D0%B7%D0%BD%D0%B5%D1%81-%D1%81%D0%B3%D1%80%D0%B0%D0%B4%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D0%B1%D0%BE%D0%BC%D0%B1%D0%B0-news655157.html", "text": "Сигнал за поставено взривно устройство вся невероятна паника в центъра на София, съобщи читател на ПИК. По думите му става дума за телефонно обаждане от анонимен източник, че в сградата на Полиграфическия комбинат има бомба. Служителите на различни фирми са евакуирани спешно, а униформени са отцепили периметъра. Не е ясно дали е започнало претърсване. Припомняме, че от няколко месеца там вече не се помещават редакциите на медии, а само фирмени офиси и голяма част от сградата се реконструира.", "date": "2017.05.05", "title": "ПЪРВО В ПИК! Паника в центъра на София - евакуираха бизнес сграда заради сигнал за бомба"}
{"url": "http://pik.bg/%D0%B7%D0%B0-%D0%B4%D0%B5%D0%BD%D1%8F-%D0%BD%D0%B0-%D1%85%D1%80%D0%B0%D0%B1%D1%80%D0%BE%D1%81%D1%82%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D0%B3%D0%BB%D0%B0%D0%B2%D0%B0-%D1%89%D0%B5-%D1%83%D0%B4%D0%BE%D1%81%D1%82%D0%BE%D0%B8-%D0%B2%D0%BE%D0%B5%D0%BD%D0%BD%D0%B8-%D1%81-%D0%B2%D0%B8%D1%81%D1%88%D0%B5-%D0%BE%D1%84%D0%B8%D1%86%D0%B5%D1%80%D1%81%D0%BA%D0%BE-%D0%B7%D0%B2%D0%B0%D0%BD%D0%B8%D0%B5-news655100.html", "text": "Държавният глава и върховен главнокомандващ Въоръжените сили Румен Радев ще удостои военнослужещи с висше офицерско звание от 11.00 часа в Гербова зала на „Дондуков“, 2. Това съобщиха от прессекретариата на държавния глава. Президентът освобождава бригаден генерал Михаил Попов от длъжността заместник-командир на Сухопътните войски и го назначава на длъжността командир на Сухопътните войски, като го удостоява с висше офицерско звание „генерал-майор”. Бригаден генерал Данчо Дяков ще бъде удостоен от президента Радев с висше офицерско звание „генерал-майор”.", "date": "2017.05.05", "title": "ЗА ДЕНЯ НА ХРАБРОСТТА! Държавният глава ще удостои военни с висше офицерско звание "}
{"url": "http://pik.bg/%D0%B8%D0%B7%D0%B2%D0%B5%D1%81%D1%82%D0%B5%D0%BD-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%B8%D0%B7%D1%87%D0%B5%D0%B7%D0%BD%D0%B0-%D0%BC%D0%B8%D1%81%D1%82%D0%B5%D1%80%D0%B8%D0%BE%D0%B7%D0%BD%D0%BE-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%BA%D0%BE%D0%BB%D0%B0%D1%82%D0%B0-%D0%BC%D1%83-%D0%B2-%D1%8F%D0%B7%D0%BE%D0%B2%D0%B8%D1%80-news655152.html", "text": "Известният гоцеделчевски бизнесмен Стоян Катунчев изчезна мистериозно. Колата му е намерена в язовира край града. Близките му са в паника, тъй като той заявил, че ще сложи край на живота си като се удави. Мястото покрай язовира гъмжи от полиция. Там са и близките на Стоян, съобщава \"Струма.ком\". Стоян Катунчев е известен земеделец в Гоце Делчев и бивш дистрибутор на верига за хранителни продукти. Коя е причината той да заяви намерения за самоубийство, полицията изяснява. Търсенето в язовира и около него продължава.", "date": "2017.05.05", "title": "Известен бизнесмен изчезна мистериозно, намериха колата му в язовир"}
{"url": "http://pik.bg/%D0%B0%D0%BD%D0%B5%D0%BB%D0%B8%D1%8F-%D0%B5-%D0%B2-%D1%82%D0%BE%D0%BF-20-%D0%BD%D0%B0-%D0%BD%D0%B0%D0%B9-%D1%81%D0%BB%D1%83%D1%88%D0%B0%D0%BD%D0%B8%D1%82%D0%B5-%D0%BF%D0%B5%D1%81%D0%BD%D0%B8-%D0%BE%D1%82-%D1%82%D1%83%D1%80%D1%86%D0%B8%D1%8F-%D0%B4%D0%BE-%D1%80%D1%83%D1%81%D0%B8%D1%8F-%D0%B2%D0%B8%D0%B4%D0%B5%D0%BE-news655158.html", "text": "Пет месеца след излизането на \"Дай ми още\" и два месеца след премиерата на турската версия на парчето, Анелия не спира да жъне успехи с него. \" \" се нареди на 13-то място в класацията на най-харесваните песни в програмата на музикалния канал TMB ( ). TMB TV е част от \"Turkish music asociacion\" и излъчва в турско- и рускоговорящите страни между Турция и Русия (Туркменистан, Киргизстан, Узбекистан, Азербайджан и т.н.). Там хитът на нашата звезда се върти от 20 март. Това е втората медия, която прояви интерес към него и го включи в плейлиста си със засилена ротация след най-рейтинговата частна музикална телевизия в южната ни съседка - \"Viva\", която има ефир и в цяла Европа и Русия, и радиото със същото име. \"Ние с екипа, създал сингъла и клипа към него, просто си свършихме добре работата. От там нататък всичко е енергия и късмет. А аз съм родена с късмет\", коментира Анелия грандиозните постижения на последния й самостоятелен проект. И издаде в аванс, че той не я е успокоил, а напротив - амбицирал я е да работи повече. Тя е записала още няколко парчета в различни стилове, на едно от които е заснела видео, а на следващото й предстои много скоро. Unutamam", "date": "2017.05.05", "title": "Анелия е в топ 20 на най-слушаните песни от Турция до Русия (ВИДЕО)"}
{"url": "http://pik.bg/%D1%83%D1%82%D1%80%D0%B5-%D0%B5-%D0%B3%D0%B5%D1%80%D0%B3%D1%8C%D0%BE%D0%B2%D0%B4%D0%B5%D0%BD-%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%BA%D0%B0%D0%BA%D0%B2%D0%BE-%D1%81%D0%B5-%D0%BF%D1%80%D0%B0%D0%B2%D0%B8-%D0%B2-%D0%B4%D0%BE%D0%BC%D0%B0-%D0%B7%D0%B0-%D0%B7%D0%B4%D1%80%D0%B0%D0%B2%D0%B5-%D0%B8-%D0%BA%D1%8A%D1%81%D0%BC%D0%B5%D1%82-%D0%BD%D0%B0-%D1%86%D1%8F%D0%BB%D0%BE%D1%82%D0%BE-%D1%81%D0%B5%D0%BC%D0%B5%D0%B9%D1%81%D1%82-news655161.html", "text": "Празникът е известен още като Гергювден, Гергевден, Гюрговден, Джурджовдън и се чества в деня на християнския светец Георги, който в народните представи е покровител на овчарите и стадата. Според старите поверия в нощта преди Гергьовден всички съкровища заровени в земята започват да „играят“. Нощта също е подходяща за ходене на гледачки и всякакви подобни начинания. Като цяло, магията придружава Гергьовден във всичко. В древността са вярвали, че на този празник е възможно да се отнеме плодородието. За да се предпазят хората поставяли през нощта шепа сол пред къщите на входа (на сутринта я слагали в колана на жените). Рано сутринта мъжете заравяли червено великденско яйце в средата на своите ниви. В същото време, в някои райони на Северна България изгаряли сламата, която е останала от Бъдни вечер. На Гергьовден се смята за лоша поличба да поискаш сол или закваска от съседа. Утринната роса е от особено значение на Гергьовден. Име поверие, че ако се освежиш с утринната роса на през този ден,  цялата година ще се радваш на отлично здраве. Жени, които нямат деца, ако се отъркалят по голо в сутрешната роса, ще заченат гласи още поверието. Дъждът на Гергьовден е ценен колкото златото. На вратата на всяка къща се закачват букови клонки, разцъфтял глог, люляк или други цъфнали храсти. На Гергьовден домакините окичват чешмите и кладенците със зеленина и пускат в котлите с вода стрък коприва за здраве Традицията повелява в нощта преди Гергьовден да се дои тържествено овцата, която първа е родила агнетата си през текущата година. В кофата се поставя монета,за да бъде висок млекодобива през годината, а до кофата се връзва с червен конец букет от пролетни цветя. Освен това се заплита с червен конец венец от див здравец, къпина, коприва и глог. С него се украсява главата на овцата. Същият ореол се закачва и на вратата на кошарата.", "date": "2017.05.05", "title": "Утре е Гергьовден! Голям празник! Какво се прави в дома за здраве и късмет на цялото семейство? В нощта преди Гергьовден задължително..."}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%BF%D1%80%D0%BE%D0%B1%D0%B2%D0%B0-%D0%B4%D0%B0-%D0%BF%D1%80%D0%B5%D0%BD%D0%B5%D1%81%D0%B5-%D0%B2-%D0%B3%D1%8A%D1%80%D1%86%D0%B8%D1%8F-%D1%85%D0%B5%D1%80%D0%BE%D0%B8%D0%BD-%D0%B7%D0%B0-32-%D0%B1%D0%BE%D0%BD%D0%B0-news655131.html", "text": "Окръжна прокуратура – Благоевград приключи разследването и внесе в съда обвинителен акт срещу обвиняемата В.С.С. за това, че на 02.09.2016 г. около 08,00 часа на ГКПП - Кулата, без надлежно разрешително, изискващо се съгласно чл.32, ал.1 от Закона за контрол на наркотичните вещества и прекурсорите /ЗКНВП/ е направила опит да пренесе през границата на страната с Република Гърция високорисково наркотично вещество - хероин, с нето тегло 497 грама, на стойност 32 305 лв. - престъпление по чл.242, ал.2, пр.1, вр. чл.18, ал.1 вр. чл.20 ал.2 от НК. Обвинение е повдигнато и на А. И. Л. от гр.Мелник, които умишлено склонил обвиняемата В. С. С. да извърши престъплението, като й обещал заплащане на „услугата“ и й предоставил наркотичното вещество, облепено в правоъгълен пакет с тиксо. А.Л. посъветвал обвиняемата да прикрепи пакета за бедрото на крака си, под панталона и й осигурил транспорт - човек, който да я превози до Република Гърция с лек автомобил. Предстои насрочване на делото в съда.", "date": "2017.05.05", "title": "Българка пробва да пренесе в Гърция хероин за 32 бона"}
{"url": "http://pik.bg/%D1%80%D1%83%D1%82-%D0%BA%D0%BE%D0%BB%D0%B5%D0%B2%D0%B0-%D0%B2%D0%BB%D0%B5%D0%B7%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B7%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F---%D0%B5%D1%82%D0%BE-%D0%B2-%D0%BA%D0%B0%D0%BA%D0%B2%D0%B0-%D0%BC%D1%80%D1%8A%D1%81%D0%BE%D1%82%D0%B8%D1%8F-%D0%BB%D0%B5%D0%B6%D0%B8-%D1%81%D0%BD%D0%B8%D0%BC%D0%BA%D0%B8-news655145.html", "text": "Рут Колева влезе в болница за операцията, заради която се наложи да отмени концерта си в Зала 1 на НДК. Изявата на певицата с участието на Софийската филхармония и известни български музиканти бе предвидена за 25 април. След категоричната забрана на лекарите, от екипа на продукцията обявиха официално, че събитието се отменя. Рут вече е в болница, но определено няма късмет с лечебните заведения. Точно преди година Колева пропищя от условията, при които се лекуват болните в българските болници. Тогава се наложи да бъде приета по спешност и то в частна болница, където обаче се сблъскала със скандални условия - сервирали й в пластмасова кутийка парче шпек и две филии бял хляб. Този път кошмарът за Рут се повтаря. \"Българското здравеопазване се нуждае от спешна промяна. Условията в голяма част от болниците са нечовешки, както за пациентите - така и за медиците. От храната (която снимах преди година в частна болница), до мръсотията и хигиенните условия (тази година в друга - държавна болница). В България има страхотни лекари и специалисти, които не заслужават да работят за обидно ниски заплати и в такива лоши условия. Промяната е спешна и наложителна!\", изригна Колева.", "date": "2017.05.05", "title": "Рут Колева влезе в болница за операция - ето в каква мръсотия лежи (СНИМКИ)"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BA%D0%BE%D0%BD%D0%B3%D1%80%D0%B5%D1%81%D1%8A%D1%82-%D0%BD%D0%B0-%D1%81%D0%B0%D1%89-%D0%BE%D1%82%D0%BC%D0%B5%D0%BD%D0%B8-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D1%80%D0%B5%D1%84%D0%BE%D1%80%D0%BC%D0%B0-%D0%BD%D0%B0-%D0%BE%D0%B1%D0%B0%D0%BC%D0%B0-news655083.html", "text": "Камарата на представителите на Съединените щати отмени здравната реформа на Барак Обама за задължителното здравно осигуряване. Конгресмените приеха документа с 217 на 213 гласа. Сега дебатите се прехвърлят в Сената, където се очаква текстът да бъде значително променен в следващите седмици. Очаква се, обаче, законопроектът да не успее да премине през Сената. Междувременно, Доналд Тръмп вечеря с австралийския министър-председател Малкълм Търнбул в Ню Йорк. Двамата обсъдиха оговорена от администрацията на Обама сделка, според която Съединените щати трябва да приемат повече от хиляда бежанци, държани в австралийски имигрантски центрове.", "date": "2017.05.05", "title": "Официално! Конгресът на САЩ отмени здравната реформа на Обама"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B2-%D1%82%D0%B5%D0%BC%D0%B8%D0%B4%D0%B0-%E2%80%93-%D0%B5%D1%82%D0%BE-%D0%BA%D0%B0%D0%BA-%D0%B0%D1%85%D0%BC%D0%B5%D0%B4-%D0%B8-%D1%80%D1%83%D0%BC%D0%B5%D0%BD-%D0%B8%D0%B7%D0%B1%D1%80%D0%B0%D1%85%D0%B0-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-%D1%81%D1%80%D1%81-%D1%82-news655125.html", "text": "Председателят на ВКС Лозан Панов е търсил подкрепа за избора си за шеф на Административния съд - София от скандалния собственик на консултантска фирма „Фронтиер” Красимир Георгиев. Това разкриват записи от СРС-та, изпратени до ПИК от наш читател. В писмото си той пише, че е магистрат съм в София. \"Аз и много мои колеги получихме по пощата материали, касаещи мафиотски методи на кадруване в съдебната власт, които ви изпращам. Те касаят председателя на ВКС Лозан Панов, но едва ли само той е избран за съдебен ръководител по този начин. Не че не сме наясно за използването на такива методи, посредством които мафията подчинява съдебната власт, но си задаваме въпроса защо медиите мълчат или и те са подчинени?\", пише читателят Мартин Денков и тъй като агенция ПИК не е подчинена на никого публикуваме пълния текст на скандалните СРС-та с всички имена на прелюбопитните участници, спестени от някои колеги. От разговорите става ясно, че Лозан Панов е стартирал шефската си кариера в съдебната власт с помощ от бизнес кръговете, приближени до \"Мултигруп\", както и на ДПС. В търсенето на ходатайство за тогава младия съдия Георгиев се обадил на бившата дясна ръка на покойния бос на „Мултигруп” и днешен крупен бизнесмен Николай Вълканов, както и приближен на почетния лидер на ДПС Ахмед Доган, и настоял не само за подкрепа, но и за среща между Панов и тогавашния министър на енергетиката Румен Овчаров. Сред безбройните разговори, водени от Красимир Георгиев, е засечен и разговора за бъдещето на Лозан Панов: „Краси се обажда на Кольо, ходатайства за едно 38-40-годишно момче юрист, което кандидатства на конкурса на ВСС за председател на Административен съд - София. Изпратил го при него до един час. Дал го и на Румен. Човекът казал, че няма подкрепа, но ако го подкрепят и заеме длъжността, е на разположение на Краси.” За първи път наличието на въпросната разработка е оповестено официално в докладна записка до тогавашния главен прокурор и шеф на Конституционния съд Борис Велчев, която е излязла от Националната следствена служба и е входирана в 26 екземпляра в Народното събрание на 24 януари 2013 г. Събитията, описани в тази докладна, се развиват през 2006-2007 г., когато на власт е тройната коалиция на БСП, НДСВ и ДПС, става ясно от текста, който пък обяснява какви разговори са се водили между група високопоставени политици и бизнесмени в този период. Разговорите са подслушани със СРС-та и се пазят до ден днешен на 3 диска.", "date": "2017.05.05", "title": "БОМБА В ПИК! Скандално разкритие в Темида – ето как Ахмед и Румен избраха Лозан Панов (СРС-та)"}
{"url": "http://pik.bg/%D1%81%D0%B4%D0%B2%D1%80-%D0%BE%D0%B1%D1%8F%D0%B2%D0%B8-%D0%BC%D0%B5%D0%B6%D0%B4%D1%83-50-000-%D0%B8-100-000-%D0%BA%D0%BE%D0%BB%D0%B8-%D1%89%D0%B5-%D1%81%D0%B5-%D0%B8%D0%B7%D0%BD%D0%B5%D1%81%D0%B0%D1%82-%D0%BE%D1%82-%D1%81%D0%BE%D1%84%D0%B8%D1%8F-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-news655138.html", "text": "Между 50 000 и 100 000 автомобила се очаква да напуснат столицата днес, но на 8 май на вход се очаква да са повече. Това съобщи пред журналисти началникът на отдел „Пътна полиция“ към СДВР комисар Тенчо Тенев. „Както всяка година, от СДВР се създава сериозна организация по отношение трафика. По всички 5 направления ще имаме доста солидно полицейско присъствие. За днес имаме създадена организация от 12.00 до 20.00 часа на стария път за Перник ще имаме реверсивно движение“, коментира Тенев. По думите му най-голямо струпване на автомобили има по булевардите „Цариградско шосе“, „Ботевградско шосе“, изхода за Перник. „Подсигурили сме допълнителни екипи, които ще подпомагат движението. В последния почивен ден от 10.00 часа до приключване на масовия трафик ще бъдат разположени силите ни. Твърде вероятно е да има засилен трафик на 8 май следобед. Имаме достатъчно екипи, които ще регулират движението на входовете на София“, каза още комисар Тенчо Тенев.", "date": "2017.05.05", "title": "СДВР обяви: Между 50 000 и 100 000 коли ще се изнесат от София за празниците "}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D1%80%D0%B0%D0%B7%D0%BA%D0%BE%D0%BB-%D0%B2-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D0%B3%D0%B5%D1%80%D0%B1-%D0%B8-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B8-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B2-%D0%B6%D0%B5%D1%81%D1%82%D0%BE-news655140.html", "text": "Разкол в парламентарната коалиция на ГЕРБ и Обединени патриоти настъпи още в първите дни след старта на работата на Народното събрание и избора на нов кабинет, научи ПИК. Шефът на депутатите от най-голямата политическа партия Цветан Цветанов и парламентарното острие на партньорите им - Волен Сидеров, вече втори ден водят люти спорове за местата и председателите на комисиите в НС, разкриват народни избраници. Лидерът на \"Атака\", който след избирането на Валери Симеонов и Красимир Каракачанов за вицепремиери, остана сам да брани интересите на обединението им в парламента, бил стъписан, че Патриотите ще получат едва 4 и то доста незначителни комисии. За капак от ГЕРБ дори не обсъдили с тях делбата, което предизвикало мощен трус в отношенията им и станало причина за нестихващи спорове на четири очи между Сидеров и Цветанов. В крайна сметка обаче лидерът на \"Атака\" едва ли ще излезе на глава с коалиционните партньори, тъй като разпределението е вече готово и от първата политическа сила нямали никакво намерение да го обсъждат отново. Колкото повече се бавел въпросът, толкова повече времете се губело за реална работа на новия парламент, тъй като без състав на комисиите, нямало как да се предлагат, обсъждат и гласуват закони. Разпределението до момента, което според Патриотите ги ощетявало драстично, сочи, че те ще получат антикорупционната комисия, тази по надзор на приходните агенции, сивата икономика и контрабадната, за младежта и спорта, както и по вероизповеданията. С една по-малко пък взимат БСП и ДПС. Червените ще оглавят важните сектори икономика, транспорт, както и комисията по петициите и европейските въпроси. За хората на Мустафа Карадайъ остава председателството на социалната комисия, както и комисията по транспорт и съобщения, които също били след исканите от Патриотите. Все още не е ясно какво ще получат депутатите на Веселин Марешки. Останалите комисии ще се председателстват от ГЕРБ. Те взимат общо 12 комисии, сред които и ключовите - правосъдие, отбрана, вътрешна сигурност, енергетика, външна политика, образование и здравеопазване.", "date": "2017.05.05", "title": "РАЗКРИТИЕ НА ПИК! Разкол в коалицията на ГЕРБ и Патриотите! Волен Сидеров и Цветанов в жестока битка за комисиите в парламента "}
{"url": "http://pik.bg/23-%D0%B3%D0%BE%D0%B4%D0%B8%D1%88%D0%B5%D0%BD-%D0%B5-%D1%81-%D0%B2%D1%82%D0%BE%D1%80%D0%B0-%D1%81%D1%82%D0%B5%D0%BF%D0%B5%D0%BD-%D0%B8%D0%B7%D0%B3%D0%B0%D1%80%D1%8F%D0%BD%D0%B8%D1%8F-%D1%81%D0%BB%D0%B5%D0%B4-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%BD%D0%B0-%D0%B3%D0%B0%D0%B7%D0%BE%D0%B2-%D0%BA%D0%BE%D1%82%D0%BB%D0%BE%D0%BD-news655166.html", "text": "23-годишен работник от Смолян е с втора степен на изгаряния при пожар, пламнал в късния следобед вчера. Инцидентът е станал във фургон за строителни материали, собственост на софийска фирма, извършваща саниране на блокове, съобщава БНР. Работникът влязъл във фургона и пуснал газовия котлон, за да си направи кафе. Последвала експлозия и пламнал пожар. От огъня мъжът е пострадал тежко – втора степен изгаряния по краката и ръцете. Пострадалия е транспортиран за лечение в пловдивската Клиника по изгаряния. При пожара е пламнал 10 литра бензин, унищожена е монтажна пяна и газовата туристическа бутилка. Спасени са две сгради. Огънят е бил загасен от два екипа на пожарната.", "date": "2017.05.05", "title": "23-годишен е с втора степен изгаряния след експлозия на газов котлон"}
{"url": "http://pik.bg/%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%BD%D0%B5%D0%B9%D0%BC%D0%B0%D1%80-%D0%B5-%D0%B2-%D1%85%D0%BE%D0%B4---%D1%89%D0%B5-%D0%B2%D0%BB%D0%B5%D0%B7%D0%B5-%D0%BB%D0%B8-%D0%B2-%D0%B7%D0%B0%D1%82%D0%B2%D0%BE%D1%80%D0%B0-news655165.html", "text": "Испанският съд го подвежда под отговорност за измама, като подсъдими също ще бъдат бащата на Неймар, президентът на Барселона Хосеп Бартомеу и бившият шеф на каталунците Сандро Росел, твърди \"Meridiano\". Испанската прокуратура иска да наложи наказание на футболиста от лишаване от свобода за две години и глоба в размер на 10 млн. евро. Обвинението вярва, че Неймар и неговият баща умишлено са излъгали бразилската инвестиционна компания DIS по време на трансфера на играча от Сантос в Барселона. От DIS заявяват, че по време на сделката са притежавали 40 % от правата на играча, но при финализирането са липсвали 40 млн. евро. Според компанията тайното споразумение включва Сантос, Барселона и самият Неймар. Неймар премина от Сантос в Барселона през 2013 година, като първоначалната обявена сума бе 57.1 млн. евро. Впоследствие бе признато, че има допълнителни договорки с играча и неговият баща, които вдигат трансфера до близо 100 млн. евро. Делото срещу бразилската звезда на Барселона Неймар е в ход, предава \"Associated Press\". Вероятността звездата да лежи зад решетките обаче е нищожна, тъй като според испанското законодателство всяка ефективна присъда от под 2 г. може да бъде изменена в пробация, ако осъденият няма криминално минало.", "date": "2017.05.05", "title": "Делото срещу Неймар е в ход - ще влезе ли в затвора?"}
{"url": "http://pik.bg/6-%D0%BF%D0%BE%D0%BB%D0%B7%D0%B8-%D0%BE%D1%82-%D0%B6%D0%B5%D0%BD%D1%81%D0%BA%D0%B0%D1%82%D0%B0-%D0%BC%D0%B0%D1%81%D1%82%D1%83%D1%80%D0%B1%D0%B0%D1%86%D0%B8%D1%8F-news655093.html", "text": "В днешно време жените са все по-независими. Затова и много от тях не се притесняват, когато става въпрос за самозадоволяване. Жените все по-често споделят, че мастурбират редовно и това им доставя голямо удоволствие. Самозадоволяването има много ползи за здравето на жените. Ето и някои от тях: Една от най-големите ползи за здравето от мастурбацията е, че това е страхотен начин за намаляване нивата на стреса. За малко оставате сами със себе си без някой да нарушава личното ви пространство. Затова и много жени избират да мастурбират, когато са напрегнати или след дълъг изморителен ден на работа. Мастурбацията е вид упражнение за организма. По време на оргазъм се напрягат множество мускули в областта на таза. По време на възбуда при стимулация на клитора пулсът и дишането на жената се ускоряват. При оргазъм матката се съкращава, което не само спомага за по-наситено сексуално удоволствие, но и укрепва мускулите в областта на матката и вагината. Още един полезен ефект на мастурбацията при жените е, че тя може да подобри вашия сън. Тя се бори с безсънието по естествен начин, чрез намаляване на напрежението и отделянето на хормона допамин при оргазъм. След оргазъм пък се отделя окситоцин, който има свойството да кара жените да се чувстват спокойни. Учените са установили, че мастурбацията при мъжете намалява риска от рак на простатата, а сега множество проучвания сочат, че при жените самозадоволяването подобрява здравословното състояние на маточната шийка. По време на оргазъм маточната шийка се разширява и през нея преминава цервикален секрет, който е с повишена киселинност. Преминаването на този секрет през маточната шийка и вагината убива вредните бактерии, които могат да се развият в тези области и да причинят инфекция. Има множество проучвания, които изследват връзката между женската мастурбация и общото здравословно състояние. Според учените в резултат на мастурбацията се подобрява дейността на сърцето и намалява риска от диабет тип 2. При жените, които мастурбират редовно има по-малък риск от развитие на заболявания на коронарните съдове. Не всеки от нас има късметът да има добър сексуален живот, а и не винаги нашите сексуални предпочитания са еднакви с тези на нашия партньор. Чрез мастурбацията вие може да повишите вашата сексуална удовлетвореност. Освен това може да говорите откровено с партньора си за нуждите си и дори да му покажете какво точно ви доставя удоволствие. Това определено би подобрило вашите взаимоотношения и сексуалния ви живот.", "date": "2017.05.05", "title": "6 ползи от женската мастурбация"}
{"url": "http://pik.bg/%D0%BD%D0%B0%D1%81%D0%B8%D0%BB%D0%B8%D0%B5-%D0%B2-%D0%BA%D0%BB%D0%B0%D1%81-%D0%BF%D1%8A%D1%80%D0%B2%D0%BE%D0%BA%D0%BB%D0%B0%D1%81%D0%BD%D0%B8%D0%BA-%D1%81-%D0%B8%D0%B7%D0%B1%D0%B8%D1%82%D0%B8-%D0%B7%D1%8A%D0%B1%D0%B8-%D1%81%D0%BB%D0%B5%D0%B4-%D0%B6%D0%B5%D1%81%D1%82%D0%BE%D0%BA-%D0%BF%D0%BE%D0%B1%D0%BE%D0%B9-news655135.html", "text": "7-годишният Даниел от Бургас е пребит жестоко в СУ „Константин Преславски“. Първокласникът е с избити зъби и е настанен в отделението по обща хирургия в УМБАЛ-Бургас. Зверският побой му е нанесен вчера, докато е бил на училище, съобщи  Флагман.бг, цитирайки отлично информирани източници. Бащата на Даниел отишъл да го прибере след часовете. Тогава малкият се оплакал от силни болки в корема, а родителят забелязал, че синът му е с избити зъби. Той веднага закарал Даниел в болницата. Детето е прието по спешност в Шокова зала, след което е преместено. Родителите на Даниел веднага сигнализирали в полицията. Разпитана е директорката на „Константин Преславски“", "date": "2017.05.05", "title": "НАСИЛИЕ В КЛАС! Първокласник с избити зъби след жесток побой "}
{"url": "http://pik.bg/%D0%BF%D0%BE%D0%BB%D0%B8-%D0%B3%D0%B5%D0%BD%D0%BE%D0%B2%D0%B0-%D0%B2-%D1%88%D0%BE%D0%BA-%D0%B2%D0%B5%D1%82%D0%B5%D1%80%D0%B8%D0%BD%D0%B0%D1%80-%D1%80%D0%B0%D0%B7%D0%BA%D1%80%D0%B8%D0%BB-%D0%BD%D0%B0-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D1%87%D0%B5-%D0%BA%D1%83%D1%87e%D1%82%D0%BE-%D0%B9-%D0%B5-%D0%BD%D0%B0%D1%82%D1%80%D0%BE%D0%B2%D0%B5%D0%BD%D0%BE-%D1%81-%D0%BF%D1%80%D0%B5%D0%BF%D0%B0%D1%80%D0%B0%D1%82%D0%B8-%D0%BA%D0%BE%D0%B8%D1%82%D0%BE--news655091.html", "text": "Певицата Поли Генова разкри шокиращи подробности да отровата, използвана за атака срещу животните в столичния Южен Парк. Сред пострадалите е и нейния кокер шпаньол Лана, за което съобщи първо ПИК. \"Ветеринарите бяха доста притеснени като я отведохме. Защото се оказа,че това е силна отрова- фосфорни препарати. Те се ползват за обработка и защита на растенията от насекоми. И друго е лошо- лекарите казаха,че отравянето с подобни неща е трудно доказуемо. И няма контрол при купуването на тези фосфорни препарати\", обясни Поли пред БиТиВи. От отдел \"Паразитология\" към Столична здравна инспекция обясниха,че третирането на площите по парковете не става с фосфорни препарати, а с пиротроиди. И те нямат подобно вредно въздействие върху хора и животни. В Южния парк третирането срещу кърлежи е било на 3 април и е било контролирано от компетентните органи.", "date": "2017.05.05", "title": "Поли Генова в шок! Ветеринар разкрил на певицата, че кучeто й е натровено с препарати, които се купуват без контрол"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%87%D1%83%D1%82%D0%BE%D0%B2%D0%B5%D0%BD-%D0%BF%D0%BE%D0%B6%D0%B0%D1%80-%D0%B2-%D1%81%D1%8A%D1%80%D1%86%D0%B5%D1%82%D0%BE-%D0%BD%D0%B0-%D0%BC%D0%BE%D1%81%D0%BA%D0%B2%D0%B0-%D1%81%D0%BF%D0%B8%D1%80%D0%B0%D1%82-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B0-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D1%85%D0%BE%D1%80%D0%B0-%D1%81%D0%BD%D0%B8%D0%BC%D0%BA%D0%B8-news655114.html", "text": "Страшен пожар избухна в сърцето на Москва преди минути. Пламъците тръгнали от празна сграда, която е трябвало да бъде срутена на Лубянски пасаж, но стихията бавно е започнала да пълзи към съседните сгради. По данни на огнеборците в момента пламъците са се разпрострели на над 3 хиляди квадратни метра. Половината градски транспорт около мястото на инцидента е спрян или отклонен по съседни маршрути. Хората от сградите в района са евакуирани. Специална техника от целия град пътува към огромния пожар.", "date": "2017.05.05", "title": "ИЗВЪНРЕДНО В ПИК! Чутовен пожар в сърцето на Москва! Спират транспорта, евакуират хора (СНИМКИ/ВИДЕО)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D0%BE%D0%B7%D0%B4%D1%80%D0%B0%D0%B2---%D0%B5%D1%82%D0%BE-%D0%BA%D0%B0%D0%BA-%D0%B6%D0%BE%D0%B7%D0%B5%D1%84-%D0%B4%D0%BE%D0%BB-%D1%87%D0%B5%D1%81%D1%82%D0%B8%D1%82%D0%B8-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%82%D1%80%D0%B5%D1%82%D0%B8%D1%8F-%D0%BA%D0%B0%D0%B1%D0%B8%D0%BD%D0%B5%D1%82-news655117.html", "text": "Председателят на Европейската народна партия (ЕНП) Жозеф Дол също изразява подкрепата си към Бойко Борисов за избирането му като му министър-председател на България в поздравителен адрес. „Бих желал да Ви поздравя за новия Ви мандат като министър-председател на България и за сформирането на новото правителство. Като председател на ЕНП и като приятел, приех тази новина с голяма радост”, посочва Дол. В писмото си председателят на ЕНП пожелава още успех на новото правителство. „Уважаеми г-н министър-председател, cкъпи Бойко, приемете моите искрени поздравления по повод избирането Ви за министър-председател на България”. Така започва писмо, изпратено от председателя на Европейската комисия Жан-Клод Юнкер до министър-председателя Бойко Борисов. Юнкер изтъква важния момент, в който правителството на Бойко Борисов встъпва в длъжност, и изразява надеждата си да продължи съвместната работа за справяне с предизвикателствата пред Европейския съюз, с общи институции и непоклатими ценности, общност на мир, свобода, демокрация, човешки права и върховенство на закона, огромна икономическа сила, отличаваща се с безпрецедентни равнища на социална закрила и благополучие. „Ние, лидерите на Европейския съюз, се договорихме през март в Рим, че искаме Европейски съюз, който да бъде безопасно, сигурно и благодатно място, да бъде конкурентоспособен, устойчив и социално отговорен, да има волята и способността да играе ключова роля в света”, подчертава Юнкер. Председателят на ЕК посочва и някои от важните задачи в дневния ред на ЕС, които изискват решителност и усърдна работа по време на предстоящото Българско председателство на Съвета на Европейския съюз. Сред тях са засилването на защитата на външните граници, успешното и по-солидарно управление на общата политика за миграция и предоставяне на убежище, завършването на Единния цифров пазар и повишаването на устойчивостта на Енергийния съюз. „Желая успех на Вас и Вашето правителство! Щастлив съм, че ще можем да продължим тясното ни партньорство и очаквам с нетърпение да Ви срещна отново скоро”, пише още Жан-Клод Юнкер.", "date": "2017.05.05", "title": "ПЪРВО В ПИК! Пореден поздрав - ето как Жозеф Дол честити на Борисов третия кабинет"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%BA%D1%80%D0%B0%D0%B9-%D1%80%D0%B0%D0%B7%D0%B3%D1%80%D0%B0%D0%B4-%D1%82%D1%80%D0%B8%D0%BC%D0%B0-%D0%B8%D0%B7%D0%B3%D0%BE%D1%80%D1%8F%D1%85%D0%B0-%D0%B6%D0%B8%D0%B2%D0%B8-%D0%B2-%D1%81%D1%82%D1%80%D0%B0%D1%88%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news655108.html", "text": "Трима души изгоряха в пожар след катастрофа край Разград. Инцидентът е станал около полунощ, а телата още не са идентифицирани, съобщиха от полицията в Разград. Сигнал за тежката катастрофа е получен минута след полунощ на телефон 112. На път Варна-Русе, непосредствено преди разклона за град Кубрат, са установени останки от разцепен и изгорял автомобил. При извършения оглед на местопроизшествието става ясно, че лек автомобил „Форд Фокус“ с русенска регистрация е преминал през предпазната мантинела и се е блъснал в крайпътно дърво. При удара е възникнал пожар. След като огнеборци потушили пламъците са открили три овъглени тела. Към момента загиналите не са идентифицирани. Продължава работата по изясняването на самоличността им. По случая е образувано досъдебно производство.", "date": "2017.05.05", "title": "ОГНЕН АД КРАЙ РАЗГРАД! Трима изгоряха живи в страшна катастрофа"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B2%D0%BD%D0%B0%D1%81%D1%8F-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D1%81%D1%80%D0%B5%D1%89%D1%83-%D1%87%D0%B0%D1%81%D1%82%D0%BD%D0%B8-%D1%81%D1%8A%D0%B4%D0%B5%D0%B1%D0%BD%D0%B8-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%B8-%D0%B8-%D0%BC%D0%BE%D0%BD%D0%BE%D0%BF%D0%BE-news655107.html", "text": "Омбудсманът Мая Манолова ще внесе в Народното събрание законодателни промени срещу лошите практики и произвола на частните съдебни изпълнители, банките, монополите и фирмите за бързи кредити. Броят на жалбите срещу частните съдебни изпълнители, постъпили в институцията е огромен - само за първите 4 месеца на годината те са 536. Затова според Мая Манолова са нужни промени в законодателството и в наредбите по отношение на прекомерните им правомощия да се снабдяват с изпълнителни листове по съкратената процедура. Законопроектът, който тя внася, ще даде възможност гражданите да плащат без да стигат до съдебно изпълнение, където са натоварени с повече такси и да могат да обжалват оценките на недвижимите имоти.", "date": "2017.05.05", "title": "ИЗВЪНРЕДНО В ПИК TV! Мая Манолова внася промените срещу частни съдебни изпълнители и монополите"}
{"url": "http://pik.bg/%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%81%D0%B5-%D0%BE%D0%B1%D1%8F%D1%81%D0%BD%D1%8F%D0%B2%D0%B0-%D0%B7%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8%D1%82%D0%B5-news655096.html", "text": "Решението на служебното правителство на Огнян Герджиков – да одобри протокола на междуведомствената група за избор на нов многоцелеви самолет, не предрешава избора на самолети „Грипен”. Това каза пред Би Ти Ви Димитър Стоянов, главен секретар на президента Румен Радев. Става въпрос за класация на офертите – на първо място е е класирана Швеция (със самолет „Грипен”), а на второ – Португалия (чиято оферта е за използвани американски машини F-16 ). Инвестиционният проект беше одобрен от втория кабинет на Бойко Борисов и от Народното събрание. Той е на стойност до 1,5 млрд. лева – за купуване на 16 машини на два транша. „Служебният кабинетът не е одобрил предложението на шведската фирма, одобрен е протокол”, каза Стоянов в отговор на въпроса длъжен ли е кабинетът „Борисов 3” да се съобрази с решението на служебното правителство. По думите му решението за избор на многоцелеви самолети не може да е само политическо, важна е и експертизата на военните.", "date": "2017.05.05", "title": "Главният секретар на президента се обяснява за изтребителите"}
{"url": "http://pik.bg/%D0%BF%D1%80%D0%B5%D0%B4%D0%BF%D1%80%D0%B0%D0%B7%D0%BD%D0%B8%D1%87%D0%BD%D0%BE-%D1%81%D0%BF%D0%B8%D1%80%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%82%D0%B8%D1%80%D0%BE%D0%B2%D0%B5-%D0%BD%D0%B0%D0%B4-12-%D1%82%D0%BE%D0%BD%D0%B0-news655099.html", "text": "В последния работен ден преди Гергьовден, от 16.00 до 20.00 часа ще бъде ограничено движението на камионите над 12 тона по автомагистралите и най-натоваренитe пътища, съобщиха от пресцентъра на АПИ. Целта е повишаване на безопасността при пътуване и увеличаване на пропускателната способност на инфраструктурата. Необходимо е шофьорите да карат внимателно и със скорост, съобразена с пътните условия, да спазват въведените ограничения, сигнализация и указанията на „Пътна полиция“, която следи и предприема необходимите действия за организацията на движението. Във връзка с очаквания интензивен трафик Агенция „Пътна инфраструктура“ апелира шофьорите да спазват правилата за движение и да не използват аварийните ленти по автомагистралните участъци за по-бързо придвижване. По този начин се възпрепятства преминаването на превозните средства със специален режим на движение. Ограничено ще е преминаването на камионите над 12 тона по следните участъци от републиканската мрежа: – автомагистралите; – път I-1 с. Ребърково – Ботевград, като движението се пренасочва по път II-16 Ребърково – Своге – София; – път I-1 – етапна връзка на лот 2 на АМ „Струма“ при Благоевград – ГКПП „Кулата“; – път I-4 п. в. „Коритна“ – Велико Търново – Шумен; – път I-5 Русе – Велико Търново; – път I-8 ГКПП „Калотина“ – София; – път I-9 Варна – Бургас; – път II-18 Околовръстен път на град София; – път II-99 Бургас – Царево. По същите направления тежкотоварните камиони ще бъдат спрени и в последния почивен ден – 8 май (понеделник), от 14.00 до 20.00 часа. Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR). За улеснение на трафика през Владая и повишаване на пътната безопасност на 5 май (петък) от 12.00 до 20.00 часа, и на 6 май (събота) от 8.00 до 14.00 часа ще има две ленти за излизащите от София по път I-1 (Е-79). Временната организация ще е от км 278+910 до 282+038 и от пътен възел „Даскалово“ до кръстовище „Драгичево“ от км 285+660 (кръстовището за Рударци) до км 286+847 (бензиностанция „Петрол“). На 8 май (понеделник) от 10.00 до 20.00 часа в същия участък ще има две ленти за влизащите в София. По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Люлин“. Поради продължаващите ремонтни дейности на тръбата за Варна на тунелите „Витиня“ и „Ечемишка“ на АМ „Хемус“ преминаването през съоръженията ще се осъществява двупосочно в тръбата за София. Необходимо е шофьорите да предвидят повече време за пътуване, поради по-бавното предвижване при извършването на строителни работи и временната организация на движение. Алтернативният маршрут за избягване на ремонта в двата тунела е: от София за Варна е път I-1 – от 215-ти км /при пътния възел при 30-ти км на АМ „Хемус“ /Витинска река/ до км 204+200 – обходен път на Ботевград, а след това по път II-17 до пътен възел „Ботевград“ на АМ „Хемус“ и обратно. В участъците, в които се извършват ремонти дейности е необходимо шофьорите да предвидят повече време за пътуване, поради по-ниската скорост на движение при извършването на строителни работи и въведените временни организации или да използват алтернативни маршрути. Актуална информация за пътната обстановка и алтернативните маршрути на движение шофьорите могат да получат от безплатното мобилно приложение LIMA, интернет страницата на АПИ – www.api.bg, lima.api.bg и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.", "date": "2017.05.05", "title": "ПРЕДПРАЗНИЧНО! Спират движението на тирове над 12 тона"}
{"url": "http://pik.bg/%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%82-%D0%BF%D1%8A%D1%82-%D0%B7%D0%B0%D1%80%D0%B0%D0%B4%D0%B8-%D0%BE%D0%BF%D0%B0%D1%81%D0%BD%D0%BE-%D1%81%D0%B2%D0%BB%D0%B0%D1%87%D0%B8%D1%89%D0%B5-%D0%BA%D1%80%D0%B0%D0%B9-%D0%BC%D0%B5%D0%B7%D0%B4%D1%80%D0%B0-news655121.html", "text": "Движението по международния път Е-79 край Мездра е затруднено заради извършването на ремонтни дейности. Ремонтните дейности се извършват заради опасно свлачище в района. На въпросното място всяка пролет се сипели камъни от високия склон, което излагало водачите на реален риск за живота им. В района вече е имало инциденти - земна маса е паднала върху преминаващ автомобил. Водачът загива на място.", "date": "2017.05.05", "title": "Ремонтират път заради опасно свлачище край Мездра"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B9-%D0%B7%D0%B0-%D0%BA%D0%BE%D0%BC%D0%B8%D1%81%D0%B8%D0%B8-%D0%B2-%D0%B1%D1%81%D0%BF---%D0%B8%D0%B7%D0%B1%D0%B8%D1%80%D0%B0%D1%82-%D1%87%D0%BB%D0%B5%D0%BD%D0%BE%D0%B2%D0%B5%D1%82%D0%B5-%D1%81-%D1%82%D0%B0%D0%B9%D0%BD%D0%BE-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5-news655134.html", "text": "Депутатите от парламентарната група на БСП се изпокараха заради членството в парламентарните комисии, предаде репортер на ПИК. След като не успяха да се разберат с добро, се стигна до тайно гласуване с бюлетини в урни. Най-оспорвани са местата в Комисията за контрол на СРС-тата, както и за икономическата, за която се борят Румен Гечев и Петър Кънев.", "date": "2017.05.05", "title": "ПЪРВО В ПИК! Бой за комисии в БСП - избират членовете с тайно гласуване"}
{"url": "http://pik.bg/%D0%B0%D1%85-%D1%82%D0%BE%D0%B7%D0%B8-%D0%B3%D1%80%D0%B8%D1%88%D0%BE-%D1%82%D0%BE%D1%82%D0%B0%D0%BB%D0%B5%D0%BD-%D0%B2%D0%B7%D1%80%D0%B8%D0%B2-%D1%85%D0%BE%D1%82-%D1%88%D0%BE%D1%82-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B7%D0%B0%D1%81%D1%82%D0%B0%D0%BD%D0%B0-%D0%BD%D0%B0-%D0%BC%D0%B8%D0%BB%D0%B8%D0%BC%D0%B5%D1%82%D1%80%D0%B8-%D0%BE%D1%82-%D0%BC%D0%B0%D1%88%D0%B0-%D0%B8-%D0%BA%D1%83%D0%BB%D1%82%D0%BE%D0%B2%D0%BE-%D0%B2%D0%B8%D0%B4%D0%B5%D0%BE-news655123.html", "text": "Гришката Димитров спечели три бързи мача (в тайбрек формат) - взе чек за 200 бона в щатска валута. Помогна на благородна кауза със сериозна сума и се очерта като новият господар в тура - що се отнася до харизма на корта. Гришо бе на милиметри от Мария Шарапова - бивша любима на Димитров. Това не донесе особен късмет на Маша в надпреварата. Рускинята отпадна още в първия кръг на тайбрек-турнира. Григор пък наниза хеттрик от успехи - Дан Евънс, Фернандо Вердаско и Фелисиано Лопес бяха победени последователно от Гришп. Хот-шот Гришо бе главен герой в спектакъла. Ювелирен ретур още в началото на финалния мач с Лопес (отиграването на състезанието), класа на корта, но и много усмивки между мачовете и след края на търнира. Димитров прояви джентълменско поведение по време на награждаването към победителката при дамите Симона Халеп. След това вдигна наградата си (специална купа) и точно в този миг полетяха ефекти, пуснати от организаторите. Григор дори прекъсна едно от интервютата след срещите. С гримаси на актьор Димитров се намеси при думи на Светлана Кузнецова. \"Горд съм с играта й\", каза Гришо, а журналистът го контрира: \"Григор, знаеш ли, че след минути и ти трябва да играеш\". Димитров се насочи към корта о последва българска победа. А следните кадри от импровизираната среща между Григор и Мария Шарапова на трибуните, предизвикват фурор. Реакциите на Гришо и Маша се коментират със захлас като част от привържениците отбелязват, че Шарапова е притеснена до Димитров, давайки различни предложения на какво се държат гримасите на тенис любимците.", "date": "2017.05.05", "title": "Ах, този Гришо! Тотален взрив! Хот-шот Димитров застана на милиметри от Маша и... (КУЛТОВО ВИДЕО)"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA-%D0%B1%D0%BE%D0%BC%D0%B1%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BD%D0%B8%D0%BA%D0%BD%D0%B0%D1%82-%D0%BA%D0%B0%D1%82%D0%BE-%D0%B3%D1%8A%D0%B1%D0%B8-news655089.html", "text": "Общо 10 са откритите за два дни боеприпаси при изкопни работи пред блок 248 в район „Тракия” в Пловдив. Специалистите съветват да бъдат преустановени изкопните дейности там поне до 7 май, докато се обследва районът. Само вчера там са били открити 7 броя невзривени боеприпаси, а не три, както се смяташе по-рано. Всички находки са иззети от военнослужещи от Сухопътните войски. Транспортирани за унищожаване са били 3 броя авиационни бомби с размери 120/30 см, 3 броя 88-мм корозирали снаряди за мини или минохвъргачки и 1 брой 100 мм снаряд. На 3 май военнослужещи от формирование за разузнаване и унищожаване на невзривени боеприпаси от военно формирование в Крумово разузнаха и обезвредиха три авиационни бомби. Боеприпасите бяха открити на същото място като следващите 7. Едната от бомбите е била с дължина около 100 см и диаметър около 26 см, а другите две авиобомби – с дължина около 22 см и диаметър около 10 см. Те също бяха транспортирани на военен полигон за унищожение. Районът около блоковете беше обследван с георадар от ВиК, съобщи главният инженер на дружеството инж. Антон Гълъбов. Той поясни, че георадарът е уред, който обследва терена до 5 метра под земята. Целта е да се види дали има още снаряди там. Информация за заключенията не се обявява.", "date": "2017.05.05", "title": "ТОТАЛЕН ШОК! Бомбите в Пловдив никнат като гъби"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%BF%D1%80%D0%B5%D0%B1%D0%B8%D1%85%D0%B0-%D0%B6%D0%B5%D0%BD%D0%B0-news655126.html", "text": "23-годишна жена от Разград пострадала от двама неизвестни мъже, съобщиха от пресцентъра на ОДМВР-Разград. Около 17.40 часа на 4 май на улица „Перистър“ две лица слизат от автомобил „Пежо“ и нанасят удари с ръце в главата на пешеходката Е. Г. По случая е образувано досъдебно производство.", "date": "2017.05.05", "title": "Двама пребиха жена"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%86%D0%B8%D1%80%D0%BA-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-%D0%BF%D1%83%D1%81%D0%BD%D0%B0-%D0%B8%D0%B7%D1%82%D1%8A%D1%80%D0%BA%D0%B0%D0%BD%D0%B0%D1%82%D0%B0-%D0%BF%D0%BB%D0%BE%D1%87%D0%B0-%D0%B7%D0%B0-%D0%BC%D0%B0%D1%84%D0%B8%D1%8F%D1%82%D0%B0-%D1%81%D1%80%D0%B0%D0%B2%D0%BD%D0%B8-%D0%B0%D0%B3%D0%BD%D0%B5%D1%88%D0%BA%D0%B8%D1%82%D0%B5-%D0%B3%D0%BB%D0%B0%D0%B2%D0%B8%D1%87%D0%BA%D0%B8-%D1%81-%D0%BA%D0%BE%D0%BD%D1%81-news655084.html", "text": "Шефът на Върховния касационен съд живее в някакъв филм и това е голям проблем за България. Лозан Панов отново се изяви като герой в сутрешния телевизионен ефир и накара и зрителите, и водещата Ани Цолова сериозно да се замислят какви хора са на важни постове в съдебната ни система. Шефът на ВКС разигра сюжет за холивудски филм и сравни агнешките главички пред Съдебната палата, с които протестираха срещу него и върхушката на олигарха Иво Прокопиев с отрязаната конска глава в \"Кръстника\". \"Кървави, одрани, на пода...\", вайкаше се Панов, без да влезе в сериозен диалог. За пореден път той замете темата за връзката на жена си с карикатуриста Христо Комарницки и имотите й, както и за срещите му в една адвокатска кантора. \"Диалогът надминава границите и става личностен\", изплака Лозан Панов, но не отговори конкретно на нито един въпрос.", "date": "2017.05.05", "title": "ПЪЛЕН ЦИРК! Лозан Панов пусна изтърканата плоча за мафията! Сравни агнешките главички с конската глава от \"Кръстника\""}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B5-%D0%B4%D0%B2%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D1%85%D0%B0-%D0%BD%D0%B0-%D1%81%D1%82%D0%BE%D1%87%D0%BD%D0%B0-%D0%B3%D0%B0%D1%80%D0%B0-%D0%B2-%D1%81%D0%BE%D1%84%D0%B8%D1%8F-news655105.html", "text": "Два автомобила са катастрофирали на излизане от кръговото движение на пл. „Сточна гара“ в посока бул. „Ген. Данаил Николаев“. Вследствие на инцидента на място се образува задръстване. По автомобилите са нанесени материални щети. Няма данни за пострадали и ранени. На място има екип на „Пътна полиция“. Пътните настилки са мокри и хлъзгави.", "date": "2017.05.05", "title": "ЗАПОЧНА СЕ! Два автомобила катастрофираха на \"Сточна гара\" в София"}
{"url": "http://pik.bg/%D0%BC%D0%BE%D0%BB%D0%B1%D0%B0-%D0%BE%D1%82-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D0%B0-%D1%89%D0%B5-%D0%BF%D0%BE%D0%B8%D1%81%D0%BA%D0%B0%D1%82-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D0%B1%D1%80%D0%BE%D1%8F-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BE%D1%81%D0%BB%D1%83%D0%B6%D0%B5%D1%89%D0%B8-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82-news655059.html", "text": "От Пентагона ще поискат от Белия дом следващата седмица изпращането на допълнителен брой американски военослужещи в Афганистан за „разрешаването на намиращата се в застой борба с „Талибаните“, съобщава А Фе Пе. Американските командири в Афганистан искат числеността на армията на места да бъде подсилена, което би позволило по-добре да бъдат подкрепяни силите на Афганистан в борбата им за завземане на превзетите от „Талибаните“ територии. Според информацията от Пентагона ще поискат още между 3 000 и 5 000 войници, които да се включат в обучението на афгански войници и полицаи. Към момента американската армия в Афганистан е с численост около 8 400 човека. Още около 5 000 войници са там от друти страни на НАТО.", "date": "2017.05.05", "title": "Молба! От Пентагона ще поискат увеличаване на броя на американските военослужещи в Афганистан"}
{"url": "http://pik.bg/%D0%BF%D0%BE%D1%87%D0%B8%D1%82%D0%B0%D0%BC%D0%B5-%D1%81%D0%B2%D0%B5%D1%82%D0%B0-%D0%B8%D1%80%D0%B8%D0%BD%D0%B0-%D0%B5%D1%82%D0%BE-%D0%BA%D0%BE%D0%B8-%D0%B8%D0%BC%D0%B5%D0%BD%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-news655060.html", "text": "Когато баща й решил да я задоми, тя отказала и така си навлякла гнева му. Той я подложил на мъчения, но по-късно той самият приема християнската вяра. Българската православна църква почита днес паметта на Света мъченица Ирина. Живяла е в апостолските времена на Балканите, в град Магедон. Родена е в семейство на езичници. Научила се е на християнската вяра от своя учител Апелиан. Оцеляла след жестоки мъчения, та тръгнала по различни страни да проповядва Божието слово. Имен ден празнуват Ирина, Ирена, Иринка, Ириней, Мира, Мирослав, Мирослава, Мирчо.", "date": "2017.05.05", "title": "Почитаме Света Ирина! Ето кои имена празнуват"}
{"url": "http://pik.bg/%D1%84%D0%BE%D1%82%D0%BE-%D1%88%D0%BE%D0%BA-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D0%B2%D1%8A%D0%B7%D1%80%D0%BE%D0%B4%D0%B8%D1%85%D0%B0-%D0%B8%D0%BC%D0%B5%D0%BD%D0%B0-%D0%BE%D1%82-%D1%82%D1%83%D1%80%D1%81%D0%BA%D0%BE%D1%82%D0%BE-%D1%80%D0%BE%D0%B1%D1%81%D1%82%D0%B2%D0%BE-news655063.html", "text": "На автогарата в Кърджали българският език не е официален. Табелите на автобусите не само, че се изписват на турски, но и се ползват имената от времето на турското робство, разказва Атанас Андреев. Той е изпратил и снимка за рубриката „Моята новина“ на Нова телевизия. Името на Крумовград от времето на игото например е било Кошукавак (б.а. на табелата), добавя Андреев.", "date": "2017.05.05", "title": "ФОТО ШОК! Превозвачи в Кърджали възродиха имена от турското робство!"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%B4%D0%BF%D1%81-%D0%BD%D0%B0-%D0%BD%D0%BE%D0%B6-%D1%81-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B4%D0%B5%D0%BF%D1%83%D1%82%D0%B0%D1%82%D0%BA%D0%B0-%D1%81%D0%BA%D0%BE%D1%87%D0%B8-%D0%B8%D0%B7%D0%B1%D0%BE%D1%80%D1%8A%D1%82-%D0%BC%D1%83-%D0%B7%D0%B0-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80-%D0%B5-%D1%84%D0%B0%D1%88%D0%B8-news655067.html", "text": "ДПС скочи остро на Валери Симеонов. Бившата говорителка на Ахмед Доган и пиар на движението, а сега депутат - Велислава Кръстева, направи гневно изказване в сутрешния блок на Нова телевизия. \"Това е фашизъм. Да сложиш този човек да отговаря за най-важния проблем е шокиращо. Европейският съюз не иска националистите\", заяви Кръстева по повод на вицепремиерския пост на съпредседателя на Обединените патриоти, който ще отговаря за борбата с демографската криза в кабинета \"Борисов 3\". \"Плевен се обезлюдява. 70 хил. души са напуснали в последните години\", обясни Кръстева за региона, от който беше избрана за народен представител. \"Доган предпочита да се изразява писмено\", отговори Кръстева на въпрос, кога ще говори почетният председател на ДПС и защо не дава интервюта.", "date": "2017.05.05", "title": "БОМБА В ЕФИР! ДПС на нож с Валери Симеонов! Депутатка скочи: Изборът му за вицепремиер е фашизъм"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D0%BE%D1%81%D0%B5%D1%87%D0%B5-%D0%B4%D0%BF%D1%81-%D1%81-%D0%BA%D1%80%D1%8A%D1%81%D1%82%D0%B0-%D0%BF%D0%B0%D1%82%D1%80%D0%B8%D0%BE%D1%82%D1%8A%D1%82-%D0%B8%D0%B7%D0%B1%D1%83%D1%85%D0%BD%D0%B0-%D1%81%D1%80%D0%B5%D1%89%D1%83-%D0%B9%D0%BE%D1%80%D0%B4%D0%B0%D0%BD-%D1%86%D0%BE%D0%BD%D0%B5%D0%B2-%D0%B8-%D0%B2%D0%B5%D0%BB-news655072.html", "text": "Какво правят в тази партия Йордан Цонев и Велислава Кръстева! Кръстева - с това звучно име, идва от Светия кръст. И Цонев, който е известен от години с прякора си, избухна минути след гостуването на Велислава Кръстева от ДПС в сутрешния блок на Нова телевизия. \"Тя седеше в този добре затоплен стол\", заяви саркастично съпредседателят на Обединените патриоти Валери Симеонов. Той влезе веднага след нея и отговори гневно на обвиненията за фашизъм. \"Лидерът на ДПС Мустафа Карадайъ каза, че партията му е етническа. Едно към едно - пуснете си записа. Била създадена, за да защитава правата на един етнос в България\", продължи гневната си тирада Симеонов. С контравъпрос отговори Валери Симеонов на въпроса дали новият икономически министър Емил Караниколов е бил посочен лично от Делян Пеевски за министър. \"Говори се и че тази телевизия е на Бойко Борисов, Вие сигурна ли сте, че не е\", попита Симеонов водещата Ани Цолова, на което тя отговори с категорично: \"Да, сигурна съм\". Емил Караниколов официално е номинация на \"Атака\" - една от трите партии в \"Обединени патриоти\" (ВМРО, НФСБ и \"Атака\"). Въпреки това Симеонов, лидер на НФСБ и вицепремиер в кабинета \"Борисов 3\", обяви, че се е запознал с икономическия министър едва вчера, в първия ден на новото правителство. \"Вчера се запознах с него, три партии сме\", каза тази сутрин Симеонов и призова: \"Нека да не демонизираме човека\". \"Аз ще отговарям за него, нека да го видим човека\", допълни вицепремиерът, чиито ресори са икономика и демография, и на всеки въпрос, свързващ Караниколов и Пеевски отговаряше с контра въпрос за Нова тв и премиера Бойко Борисов. \"Няма да си хвърля така името в прахта, за да се гаврят с него хора като онзи гологлавия чалгар от Би Ти Ви\", заяви още вицепремиерът и лидер на НФСБ по повод обвиненията на Слави Трифонов, че военни, които охраняват границата, са настанявани в хотела му в Малко Търново. \"Мотелът е ремонтиран 10 години, за да бъде пуснат миналата година. В него в момента има 15 военни, които са настанени там от техните командири. Това са толкова елементарни обвинения, колкото и тези на Нинова, че фирми на патриотите правят оградата на границата”, каза Симеонов. \"Да ги изгоня за това, че са войници ли. Те получават храна, фитнес, спа център. Те самите се натискат да ходят там”, добави той. \"Оказа се, че има два други сигнали от конкурентни хотелчета, направени са две проверки, които са завършили”, каза още Симеонов. Той беше категоричен, че патриотите няма да подкрепят референдума. По думите му той е спечелил служебна победа покрай изборите за президент. „Ако беше самостоятелен, резултатът щеше да бъде отчайващ. На хората им бяха бутани две бюлетини в ръцете. Хората не бяха информирани какво правят. Никой да не си позволява да насажда, че след като 2 млн. и нещо са гласували, сме длъжни да подкрепим този референдум”, отсече Симеонов.", "date": "2017.05.05", "title": "ЕКСКЛУЗИВНО! Валери Симеонов посече ДПС с кръста! Патриотът избухна срещу Йордан Цонев и Велислава Кръстева (ОБНОВЕНА)"}
{"url": "http://pik.bg/%D1%82%D1%80%D1%83%D1%81-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F-%D0%BF%D0%B0%D0%B7%D0%B0%D1%80-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D0%BB%D0%B0-%D1%81%D0%B5-%D1%81%D1%80%D0%B8%D0%BD%D0%B0-%D1%81-5-%D1%81%D0%B0%D0%BC%D0%BE-%D0%B7%D0%B0-%D0%B4%D0%B5%D0%BD-news655064.html", "text": "Рязък спад на цената на петрола. Суровината се обезцени с 5% за един ден и достигна най-ниските си нива от пет месеца. Суровият петрол от типа Брент се продаваше значително под психологическата граница от 50 долара за барел. Причините са натрупаните в последните години огромните запаси суров петрол, както и опасенията, че на срещата на страните от ОПЕК в края на месеца няма да бъде договорено значително съкращаване на добива на петрол. ОЧАКВАЙТЕ ПОДРОБНОСТИ В ПИК!", "date": "2017.05.05", "title": "Трус на световния пазар! Цената на петрола се срина с 5% само за ден"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-news655124.html", "text": "Комисията за имунитета на Веселин Марешки няма да бъде превръщана в трибунал. Това каза народният представител от парламентарната група на „Обединени патриоти“ и председател на Временната комисия за имунитета на Веселин Марешки, Християн Митев. \"Доколкото зависи от мен, това ще е комисия, която ще следва стриктно правилника за организацията и дейността на Народното събрание“, допълни Митев и подчерта, че комисията не е съд. Той посочи, че ще работи така, както са работили предишни комисии. \"В предишния мандат съм бил два пъти член на такива комисии за разглеждане на искания на главния прокурор“, коментира Митев. Той обясни, че няма нужда да се изисква нищо, тъй като към искането на главния прокурор са приложени материали. \"Тези материали ще бъдат изпратени на всички останали колеги, членове на комисията. Те ще се запознаят и може би следващата седмица в сряда ще има заседание на комисията, на което да се разгледа искането и на което да се вземе решение“, допълни Християн Митев. По думите му има вариант да не бъде свален имунитетът на Веселин Марешки, ако мнозинството в комисията гласува така.", "date": "2017.05.05", "title": "ИЗВЪНРЕДНО В ПИК TV! Шефът на комисията \"Марешки\" проговори "}
{"url": "http://pik.bg/%D0%B4%D0%B0-%D1%82%D0%B8-%D0%B7%D0%B0%D0%B7%D0%B8%D0%B4%D0%B0%D1%82-%D0%B3%D0%B0%D1%80%D0%B0%D0%B6%D0%B0-%D0%BE%D1%82-%D0%BE%D0%B1%D1%89%D0%B8%D0%BD%D0%B0%D1%82%D0%B0-%D1%82%D0%BE%D0%B2%D0%B0-%D0%B3%D0%BE-%D0%B8%D0%BC%D0%B0-%D1%81%D0%B0%D0%BC%D0%BE-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news655066.html", "text": "Снимка от абсурден ремонт на тротоар в Хасково изпрати зрител на Нова телевизия. При поставянето на нова настилка работниците са зазидали гаража на една от къщите. Оказа се, че проблем има не само там, а по целия тротоар. Със зазидана врата – така Гинка Грудева намерила вратата на гаража си на улица \"Странджата\" в Хасково преди няколко седмици. Асфалтът е подарък от работниците, които правили ремонт на тротоарите. По-абсурдното е, че преди ремонта баба Гинка ги предупредила да внимават. Тя няма кола, но към гаража няма и друг вход, за да се ползва за каквото и да е. От общинското предприятие, извършило ремонта, твърдят, че баба Гинка поискала да й затворят гаража. След сигнала от фирмата поеха ангажимент да поправят грешката. И докато за гаража на баба Гинка вече има обещание, на 30 метра по-надолу има още един, недостъпен за автомобили. Проблемите със злополучния тротоар не свършват. Оказва се, че няма как пешеходците да го ползват безпрепятствено, защото непрекъснато трябва да слизат на пътното платно. От общинското предприятия обясниха, че тези ремонти се правят при заварено положение. Оказва се, че ремонтът на тротоара е направен, без да бъдат отчетени съществуващите входове и гаражи. Предварителни строителни планове при такива ремонти не били практика.", "date": "2017.05.05", "title": "Да ти зазидат гаража от общината! Това го има само в България"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BE%D0%B1%D1%8F%D1%81%D0%BD%D0%B8-%D0%B7%D0%B0-%D1%81%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D0%BB%D0%B8%D0%BB%D0%B8-%D0%BF%D0%B0%D0%B2%D0%BB%D0%BE%D0%B2%D0%B0-%D0%B8-%D0%BD%D0%BE%D0%B2%D0%B8%D1%8F-%D0%BF%D0%BE%D1%81%D1%82-%D0%BD%D0%B0-%D1%86%D0%B0%D1%87%D0%B5%D0%B2%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news655076.html", "text": "Цветан Цветанов обясни защо Лиляна Павлова не е министър на регионалното развитие и благоустройството в новото правителство. \"Тя пое много важен ресор, разпознаваема е за нашите партньори в Европа. Има огромен опит. \", заяви вторият човек в ГЕРБ пред БНТ. \"Николай Нанков беше неин заместник, така че има приемственост\", обясни Цветанов. \"Цецка Цачева има сериозен законодателен опит, познава добре системата. Убеден съм, че с нейния авторитет и с това, че беше два пъти председател на парламента, тя ще успее да придвижи реформата и изпълнението на препоръките в доклада на Брюксел по темата правосъдие\", коментира още зам.-председателят на ГЕРБ. \"Да споделя с вас една много тревожна информация, че ЕК на базата на това наложено вето и неприемането на този закон за концесиите се стартира наказателна процедура и единственият шанс да я избегнем е по-бързото внасяне на законопроекта в българския парламент. Това ще бъде инициатива и на всички останали парламентарни групи, защото не искаме България да бъде обвързана с едно решение на президента за въвеждането на една наказателна процедура. Тук искам да подчертая, че президентът отчита това като едно сериозно предизвикателство и както той, така и изпълнителната власт ще направим всичко възможно да избегнем тази наказателна процедура, която се подготвя в момента в ЕК\", каза още Цветанов. Председателството на ЕС е един от основните прироритети за България Вторият в ГЕРБ обяви, че Екатерина Захариева също е кадър, който е с нова позиция, но е \"убеден, че няма да промени позицията на България по важните национални и световни теми\". Захариева беше избрана за външен министър, след като в предишния кабинет отговаряше за правосъдието. \"В кабинета \"Борисов 3\" заложихме на съвсем друго поведение. Все пак България трябва да бъде над всичко и затова гарантирам, че всички министри ще бъдат доста комуникативни с всички партии дори и с опозицията\", каза той и увери, че това правителство ще изкара целия си четири годишен мандат.", "date": "2017.05.05", "title": "ИЗВЪНРЕДНО! Цветанов обясни за смяната на Лили Павлова и новия пост на Цачева (ОБНОВЕНА)"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B8%D0%B7%D0%B3%D1%8A%D1%80%D0%BC%D1%8F%D1%85%D0%B0-%D1%81-%D0%B4%D0%BE%D0%BF%D0%B8%D0%BD%D0%B3-%D0%BF%D1%80%D0%B5%D0%B4%D0%B8-%D1%81%D1%82%D0%B0%D1%80%D1%82%D0%B0-%D0%BD%D0%B0-%D0%B4%D0%B6%D0%B8%D1%80%D0%BE%D1%82%D0%BE-news655079.html", "text": "Двама италианския колоездачи бяха хванати с допинг и изхвърлени от участие в юбилейното издание номер 100 на Джиро д'Италия, което стартира днес. Това са Стефано Пираци (на снимката) и Никола Руфони, които са членове на отбора Бардиани, който участва с покана от организаторите. Те са дали положителни проби при извънсъстезателен контрол в края април. В пробите им са намерени следи от употреба на хормон на растежа. Двамата ще бъдат заменени от други състезатели.", "date": "2017.05.05", "title": "Двама изгърмяха с допинг преди старта на Джирото"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B0%D1%80%D0%B5%D1%88%D0%BA%D0%B8-%D1%80%D0%B5%D1%88%D0%B8---%D1%81%D0%B0%D0%BC-%D1%81%D0%B8-%D0%B4%D0%B0%D0%B2%D0%B0-%D0%B8%D0%BC%D1%83%D0%BD%D0%B8%D1%82%D0%B5%D1%82%D0%B0-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B2%D0%BE%D0%BB%D1%8F-%D0%BE%D1%82%D1%81%D0%B5%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D0%BC%D0%B5-%D1%81%D0%B3%D0%BE%D1%82%D0%B2%D1%8F%D1%82--news655137.html", "text": "Депутатът и лидер на \"Воля\" Веселин Марешки заяви, че сам ще даде имунитета си, след като разкаже пред новосъздадената комисия в НС всички обстоятелства около т.нар. побой от негова страна. Главният прокурор поиска имунитета на Марешки на 27 април във връзка с наказателно производство, образувано по внесен в съда обвинителен акт на Окръжна прокуратура Варна. \"Още след първото заседание на комисията, ще си подам имунитета. Всичко се случва пред много свидетели, двама полицаи, всички твърдят, че има само един шамар, няма как да ми говорите за побой\", добави Марешки. Той посочи, че не съжалява за шамара. \"Аз не съм участвал в изборите, за да имам имунитет, но ще използвам ситуацията, за да дам максимална публичност, защото няма да позволя да ме сготвят на тъмно, както се опитват\", коментира Марешки. Първото заседание на временната комисия вероятно ще бъде в сряда, каза председателят й Христиан Митев от Обединени патриоти. Той посочи, че към искането на главния прокурор са приложени материали и те ще бъдат изпратени на членовете на комисията да се запознаят с тях. Комисията няма да бъде превърната в трибунал, заяви Митев и добави, че тя трябва да се произнесе не дали има извършено престъпление, а дали да бъде свален имунитетът на Марешки.", "date": "2017.05.05", "title": "ИЗВЪНРЕДНО! Марешки реши - сам си дава имунитета! Лидерът на \"Воля\" отсече: Няма да ме сготвят на тъмно!"}
{"url": "http://pik.bg/%D1%8F%D0%B6%D1%82%D0%B5-%D0%BF%D0%BB%D0%BE%D0%B4%D0%BE%D0%B2%D0%B5-%D0%B8-%D0%B7%D0%B5%D0%BB%D0%B5%D0%BD%D1%87%D1%83%D1%86%D0%B8-%D0%BD%D0%B5-%D0%BF%D1%80%D0%BE%D0%B4%D0%B0%D0%B2%D0%B0%D0%B9%D1%82%D0%B5-%D0%B8%D0%BC%D0%BE%D1%82%D0%B8-%D0%B2%D0%B8%D0%B6%D1%82%D0%B5-%D0%B7%D0%B0%D1%89%D0%BE-news655071.html", "text": "Луната е в Дева и е в тригон със Слънцето. Благодарение на този хармоничен аспект нарастват жизнените ни сили. Времето е подходящо за оформяне на парични документи. Да се използват повече плодове и зеленчуци, съветва астрологът Ивелина Пенчева. Подходящо е за козметични процедури, но не и за покупко-продажба на недвижимо имущество, пише тя в хороскопа си. Уязвими са нервната система и целият стомашно-чревен тракт без правото черво, предупреждава Ивелина Пенчева. „9-ят лунен ден, който продължава до 15:09 часа, се счита за първият критичен ден от лунния цикъл. В това време често се заблуждаваме, появяват се въпроси от подсъзнанието като тревожни сънища, необясними дневни страхове, фобии“, добавя астрологът. „10-ят лунен ден започва от 15:09 часа и продължава до 16:11 часа в събота. Денят е благоприятен за развитие на партньорските отношения, укрепване на връзките и контакти. Продуктивни ще са пътуванията и преговорите. Договорите биха имали добра перспектива“, прогнозира Ивелина Пенчева. В този ден сме обикновено силни и енергични, добавя тя. „Затова можем да се заемем с всякакви важни дела - успехът ни ще бъде обезпечен. Ако в този ден все пак чувствате упадък на силите и лошо настроение, ще трябва кардинално да промените своя начин на живот към по-здравословен и въобще да се заемете със здравето си. Благоприятно време е за любов, творчество и духовно търсене. Всички дела вървят добре. Дори да има неблагоприятни събития, те ще са краткотрайни и няма да нанесат осезаема вреда“, уточнява астрологът. „В този ден Луната помага да станем по-открити и общителни, настройва към духовно развитие, разширява кръга на интересите, засилва остроумието и активността. Хората като никога стават оригинални и независими, самоуверени. В 10-я лунен ден не се препоръчва уединение. Денят е свързан с традициите, рода, семейството, кармичната памет. Отделете време за родители, роднини, бъдете с децата си, своето семейство. Именно при корените си човек може да намери нов източник на енергия. Сега може да предприемете нови дела. Резервите на здравето са още ограничени и следва да се избягва претоварването. Най-активни са жлъчният мехур и черният дроб“, добавя Ивелина Пенчева.", "date": "2017.05.05", "title": "Яжте плодове и зеленчуци, не продавайте имоти! Вижте защо"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%B1%D1%80%D0%B5%D0%BA%D0%B7%D0%B8%D1%82-%D0%BC%D0%B0%D0%B9-%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%BF%D0%B8%D1%80%D0%B0%D1%82-%D0%B7%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BA%D0%BE%D0%BB%D0%B8-%D1%81-%D1%87%D1%83%D0%B6%D0%B4%D0%B8-%D0%BD%D0%BE%D0%BC%D0%B5%D1%80%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-news655061.html", "text": "Българин, живеещ в Лондон се оплака, че е бил неправомерно спрян  от патрулка с трима полицаи в британската столица. Той и колата му били разкостени от проверки. Ето какво сподели той пред \"Новини Лондон\": „Не знам какво се случва, до сега не съм преживявал подобно нещо. Патрулка с трима полицаи вътре ме спря на “North Circular Road”, маршрут, който минавам всеки ден, и ми зададоха редица въпроси. Започнаха с искане да им покажа документите на колата и застраховката ми, след което дойде големият шок: От кога сте в Англия и какъв е адресът ви? Не смятам, че това има нещо общо. В крайна сметка всичко се размина благополучно, защото бях изряден. Но дали това винаги ще е така?“. Неговият съвет: Ако карате български автомобил на Острова, бъдете сигурни, че всички документи, включително застрахователната полица, са у вас!", "date": "2017.05.05", "title": "ПОТРЕС! \"Брекзит\" май започна! Спират за проверка коли с чужди номера в Лондон "}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D0%BD%D0%B0-%D0%BA%D0%B0%D1%84%D0%B5-%D1%81-%D1%82%D1%80%D0%B8-%D0%B2%D0%B0%D0%B6%D0%BD%D0%B8-%D0%BA%D0%BB%D0%B5%D1%87%D0%BA%D0%B8-%D0%B2-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5%D1%82%D0%BE-%D0%BD%D0%BE-%D0%BD%D0%B5-%D0%B2-%D1%86%D1%83%D0%BC-%D0%B5%D1%82%D0%BE-%D1%81-%D0%BA%D0%BE%D0%B9-%D1%81-news655080.html", "text": "Не са ми предлагали да стана член на ВСС. Забавлявам се с информираните, които създават подобни новини. Изобщо не е ставало дума за ВСС - още повече, че процедурата тепърва предстои да се развие. Това заяви новият правосъден министър Цецка Цачева в сутрешния блок на Нова тв. \"Имам познания за системата, за приоритетите в законодателен план. Различно е, когато този поглед е от очите на председател на парламента. Когато си в конкретиката, изисква дълбочина”, добави Цачева. Тя коментира и резултатите от изборите и факта, че не е успяла да влезе в парламента. „Това е волята на гражданите на Плевенска област, на избирателите. Това е най-силното като мажоритарен елемент. След като други са получили доверието на гражданите на Плевен, значи те са по-разпознаваеми. В това няма драма.  Не е приятно, когато си загубил, но пък това дава нови възможности. Сега се чувствам по-силна”, каза още тя. „Срещите между лица, които заемат високи постове и представители на бизнеса трябва да се случват по кабинетите, но да са регламентирани. Аз не бих посетила подобен кабинет за среща. В ЦУМ не съм ходила по този повод”, каза Цачева по повод „ЦУМ гейт”. „Днес ще пия кафе с тримата големи в съдебната власт. Поканила съм председателите на ВКС, ВАС и главния прокурор. След празниците ще имам среща с представляващия ВСС, с главния инспектор”, добави тя. В края аха да я изпратят като председател на парламента. \"Толкова бях свикнала с това\", изплака болката си водещата Ани Цолова.", "date": "2017.05.05", "title": "ГОРЕЩА ТЕМА! Цецка Цачева на кафе с три важни клечки в правосъдието, но не в... ЦУМ! Ето с кой се среща новият министър"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%BD%D0%B0-%D0%BF%D1%8A%D1%82%D1%8F-%D0%B1%D1%83%D1%80%D0%B3%D0%B0%D1%81-%D0%B2%D0%B0%D1%80%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%BF%D0%BE%D0%BB%D1%83%D0%BC%D1%8A%D1%80%D1%82%D1%8A%D0%B2-%D1%80%D1%83%D0%BC%D1%8A%D0%BD%D0%B5%D1%86-%D0%B2-%D0%BA%D0%B0%D0%BD%D0%B0%D0%B2%D0%BA%D0%B0-news655085.html", "text": "На невероятна гледка са се натъкнали патрулиращи полицаи в района на пътя Бургас-Варна. Униформените открили на около 10 км от село Кошарица в канавката да лежи мъж целия облян в кръв, съобщи \"Флагман\". 67-годишният румънец С. М. бил в безпомощно състояние, с множество травми. Той е приет в УМБАЛ-Бургас с опасност за живота. При извършения оглед в непосредствена близост до пътното платно е открит велосипед с прикрепена раница към него. Разследващите установили, че колелото е със спукана задна гума. Причините за инцидента се изясняват. Проверява се версията дали човекът не е пометен от шофьор, който е избягал от местопроизшествието.", "date": "2017.05.05", "title": "ПОТРЕС НА ПЪТЯ БУРГАС-ВАРНА! Полицаи откриха полумъртъв румънец в канавка"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80%D1%8F%D1%82-%D0%BD%D0%B8-%D0%B5-%D1%8F%D1%81%D0%B5%D0%BD---%D0%B1%D0%BE%D1%80%D0%B8%D1%81%D0%BE%D0%B2-%D1%89%D0%B5-%D0%B3%D0%BE--news655081.html", "text": "Екатерина Захариева призна, че се чувства достатъчно подготвена за новия си пост като министър на външните работи. Тя намекна, че вече има избрано лице за български еврокомисар. \"Съвсем скоро това нещо ще стане ясно, но нека премиерът го обяви\", заяви пред Би Ти Ви Захариева, но даде никаква конкретика. \"Честно ще кажа, че се чувствам по-подготвена в момента, отколкото като станах министър на правосъдието. Не забравяйте, че аз имам опит като началник на кабинета на президента Росен Плевнелиев. А Президентството е мястото, където основно се прави външна политика. Всички срещи на върха през тези четири години са минавали през началника на кабинета. Естествено аз имам какво още да уча. И много ще разчитам на професионалната дипломация в министерството\", каза Захариева. Имаме загуби в икономически план по отношения санкциите към Русия. Но не са такива,каквито се говори. За тези санкции докато не се вземе общоевропейско решение те няма как да отпаднат. Но това не значи,че трябва да прекъсваме икономическите си отношенията с Русия. \"Най-бих са радвала у нас най-напред да дойдат г-жа Меркел и г-н Туск. Бих се радвала и г-н Тръмп да дойде\", коментира Захариева въпроса дали иска най-напред у нас да дойде Тръмп или Путин. \"ЦУМ гейт\" е знак, че нещата в съдебната система се случват по странен начин и има голямо напрежение\", каза още Захариева.", "date": "2017.05.05", "title": "ИЗВЪНРЕДНО В ПИК! Екатерина Захариева хвърли бомба! Еврокомисарят ни е ясен - Борисов ще го обяви"}
{"url": "http://pik.bg/%D0%BD%D0%B5%D0%BE%D1%84%D0%B0%D1%88%D0%B8%D1%81%D1%82%D0%B8-%D1%80%D0%B0%D0%B7%D0%B1%D1%83%D0%BD%D0%B8%D1%85%D0%B0-%D1%80%D0%B8%D0%BC-news655078.html", "text": "Италиански неофашисти предприеха \"символична\" окупация на римското бюро на Международната организация по миграцията (МОМ), съобщи говорител на агенцията на ООН, цитиран от ДПА. По думите му около 30-40 войнствени членове на партията \"Форца нуова\" (Нова сила) са организирали вчера протест в двора на сградата, като хвърляли димки и скандирали агресивни расистки лозунги срещу мигрантите. Демонстрантите не са били допуснати да влязат в сградата. Повиканите полицаи просто са изчакали да свърши протестът, продължил около два часа, добави говорителят. В изявление на МОМ-Италия се осъжда \"вандалската атака с ксенофобски характер\". Лидерът на \"Форца нуова\" Роберто Фиоре мотивира акцията с това, че МОМ е според него \"международна организация на инвазията\", която контролира НПО-тата, спасяващи мигранти \"в криминално сътрудничество с трафикантите\". \"Форца нуова\" е периферията на италианската политика. На парламентарните избори през 2013 г. и на кметските избори в Рим миналата година партията получи под 0,3 на сто от гласовете, отбелязва ДПА.", "date": "2017.05.05", "title": "Неофашисти разбуниха Рим"}
{"url": "http://pik.bg/%D0%BF%D0%BE%D0%B6%D0%B0%D1%80%D1%8A%D1%82-%D0%B2-%D0%BD%D0%B5%D1%84%D1%82%D0%BE%D0%BF%D1%80%D0%B5%D1%80%D0%B0%D0%B1%D0%BE%D1%82%D0%B2%D0%B0%D1%82%D0%B5%D0%BB%D0%BD%D0%B8%D1%8F-%D0%B7%D0%B0%D0%B2%D0%BE%D0%B4-%D0%B2-%D0%BF%D0%B5%D1%80%D0%BC-%D0%B5-%D0%B1%D0%B8%D0%BB-%D0%BB%D0%BE%D0%BA%D0%B0%D0%BB%D0%B8%D0%B7%D0%B8%D1%80%D0%B0%D0%BD-news655058.html", "text": "Пожарът в нефтопреработвателния завод в Перм е бил локализиран, съобщава Рен ТВ. Според информацията служителите на Пожарно-спасителното подразделение към Министерството на извънредните ситации на Русия в Пермския край са успели да потушат огъня  в Индустриалния район на Перм. Не се съобщава за пострадали и какви са щетите. Установяват се причините за избухването на пожара.", "date": "2017.05.05", "title": "Пожарът в нефтопреработвателния завод в Перм е бил локализиран"}
{"url": "http://pik.bg/%D0%B4%D0%B8%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%B0-%D0%BF%D0%B8%D1%80%D0%BE%D0%B3%D0%BE%D0%B2-%D0%B8%D0%B7%D0%B3%D1%83%D0%B1%D0%B8%D1%85%D0%BC%D0%B5-450-000-%D0%BB%D0%B5%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D1%8A%D1%81%D1%82%D0%BE%D0%B2%D0%B8%D1%82%D0%B5-%D0%BE%D1%82%D0%BF%D0%B5%D1%87%D0%B0%D1%82%D1%8A%D1%86%D0%B8-%D0%BD%D0%B0-%D0%BC%D0%BE%D1%81%D0%BA%D0%BE%D0%B2-news655074.html", "text": "Проф. Асен Балтов, новият директор на \"Пирогов\", разказа колко пари е загубила болницата заради идеята на бившия здравен министър Петър Москов за пръстовите отпечатъци. \"450 000 лева загубихме заради тези устройства. Това беше стрес за пациенти и за служители. И сега сме ги опаковали тези устройства и ще ги подарим на Здравната каса. Те да мислят какво ще си ги правят. Единственото, което ще ползваме са лаптопите към тези устройства, които са с активна връзка\", каза Балтов пред Би Ти Ви. Той обясни,че когато поел поста намерил дългове от 15 милиона и половина. Това се оказали пари от задължения към доставчици. И срокът, в който е можело да бъдат погасявани, е изтекъл. Това просто не е било казвано на хората. \"Успяхме единствено да погасяваме по 150 000 лева повече към тези фирми доставчици и заделихме към 100 000 лева за консумативи, за да може да се работи нормално\", каза проф. Балтов. Той призна,че \"Пирогов\" за миналата година е изгубил 251 хиляди лева от лекуването на неосигурени лица. До момента цифрата е 70 хиляди лева. За новият здравен министър ген. Николай Петров д-р Балтов каза само: \"Много точен човек и знае какво прави\".", "date": "2017.05.05", "title": "Директорът на \"Пирогов\": Изгубихме 450 000 лева заради пръстовите отпечатъци на Москов "}
{"url": "http://pik.bg/%D0%B0%D0%BD%D1%82%D0%BE%D0%BD-%D0%BA%D1%83%D1%82%D0%B5%D0%B2-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%B7%D0%B0-%D1%81%D0%BB%D0%B0%D0%B2%D0%B8-%D0%B8-%D1%86%D1%83%D0%BC-%D0%B3%D0%B5%D0%B9%D1%82-news655073.html", "text": "\"Не може да се правим, че не виждаме резултатите от референдума на Слави Трифонов. Нужни са обсъждания и разговори\", заяви в ефира на Нова тв Антон Кутев. Той допълни, че ГЕРБ и Слави Трифонов са си много близки и не знае дали е имало срещи в ЦУМ или някъде другаде между тях. \"Трябва да се търси възможно най-доброто решение относно вота на референдума\", категоричен е той. В казуса ЦУМ проблемът е, че главният прокурор е направил нерегламентирана среща. Сотир Цацаров и неговите срещи трябва да оставят следа. И всички да знаят защо е отишъл там и каква е темата\", обясни Кутев.", "date": "2017.05.05", "title": "Антон Кутев с тежки думи за Слави и \"ЦУМ гейт\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%80%D0%B0%D0%B7%D0%B4%D0%B2%D0%BE%D0%B5%D0%BD%D0%B8-%D0%B2-%D0%BF%D0%B5%D1%82%D1%8A%D1%87%D0%B8%D1%8F-%D0%B4%D0%B5%D0%BD-%D0%BD%D0%B0-%D0%BC%D0%B0%D0%B9%D1%81%D1%82%D0%BE%D1%80%D0%B0-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%B8%D0%BB%D0%B8-%D0%B3%D0%B5%D1%80%D0%B3%D1%8C%D0%BE%D0%B2%D1%81%D0%BA%D0%B8-news655069.html", "text": "С избора на третото правителство на Бойко Борисов през вчерашния ден депутатите изчерпаха дневния си ред за седмицата. Парламентът все още не е сформирал и комисии, за да започне законодателната си дейност. Днес обаче народните избранници също би трябвало да работят, макар традиционният петъчен парламентарен контрол да не може да се осъществи, тъй като служебните министри вече са освободени, а редовните - току-що избрани. Какво ще правят в предпразничния ден депутатите? Ще работят ли или ще си бият камшика към гергьовските чевермета още по обяд? След едва 40 минути работа в крайна сметка, народните избраници се разпуснаха.", "date": "2017.05.05", "title": "ИЗВЪНРЕДНО В ПИК TV! Депутатите раздвоени в петъчия ден на майстора! Работата или гергьовските чевермета, кое им е по на сърцето"}
{"url": "http://pik.bg/%D1%80%D0%B5%D0%B0%D0%BA%D1%86%D0%B8%D1%8F-%D0%B8%D0%BB%D0%B8%D0%B5-%D0%BD%D0%B0%D1%81%D1%82%D0%B0%D1%81%D0%B5-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D0%BF%D0%BE%D0%BA%D0%B0%D0%BD%D0%B0-%D0%B7%D0%B0-%D0%BA%D1%80%D0%B0%D0%BB%D1%81%D0%BA%D0%B0%D1%82%D0%B0-%D0%BB%D0%BE%D0%B6%D0%B0-%D0%BD%D0%B0-%D1%83%D0%B8%D0%BC%D0%B1%D1%8A%D0%BB%D0%B4%D1%8A%D0%BD-news655043.html", "text": "Капитанът на националния отбор на Румъния по тенис Илие Настасе не получи покана за Кралската ложа на Уимбълдън, съобщава  Inside the games. Причина за това стана расисткото изказване на румънската тенис легенда по адрес на бъдещото дете на американката Серина Уилямс. Настасе от своя страна не прие решението и не пропусна да разкритикува организаторите на турнира от Големия шлем. „Не виждам какво общо има турнира Уимбълдън с думите ми за детето на Серина Уилямс – заяви Настасе. – Ако бях направил някаква глупост на Уимбълдън, тогава бих приел такова решение. Сега обаче не го разбирам. През 1973 година, когато всички отказваха да пристигнат на Уимбълдън, аз бях там, но явно за тях това вече не означава нищо. Щом са решили да демонстрират тенсогръдието си, аз съм безсилен“.", "date": "2017.05.05", "title": "Реакция: Илие Настасе остана без покана за Кралската ложа на Уимбълдън"}
{"url": "http://pik.bg/%D0%B6%D0%BE%D0%B7%D0%B5-%D0%BC%D0%BE%D1%83%D1%80%D0%B8%D0%BD%D1%8C%D0%BE-%D1%81%D0%BB%D0%B5%D0%B4-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%BD%D0%B0-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-%D0%BD%D0%B0%D0%B4-%D1%81%D0%B5%D0%BB%D1%82%D0%B0-%D0%B2%D1%81%D0%B5-%D0%BE%D1%89%D0%B5-%D0%BD%D0%B5-%D1%81%D0%BC%D0%B5-%D0%BD%D0%B0-%D1%84%D0%B8%D0%BD%D0%B0%D0%BB-news655034.html", "text": "Мениджърът на Манчестър Юнайтед Жозе Моуриньо заяви след победата на тима си над Селта, че въпросът за това кой от двата отбора ще играе на финала на турнира Лига Европа остава открит преди реванща. В първа полуфинална среща от турнира Лига Европа Манчестър Юнайтед победи като гост Селта с 1:0. \"Играхме добре, но не съм доволен от ремзултата – каза португалецът след мача във Виго. - През първото полувреме трябваше да вкараме два или три гола, а не да се прибираме в съблекалнята с 0:0. Играхме достатъчно добре, за да предрешим изхода на полуфиналите още в първия мач, но сега ще трябва да играем на пълни обороти и на \"Олд Трафорд\". Маркъс Рашфорд е едно 19-годишно хлапе, което обожава да играе футбол. След тренировка винаги остава поне още половин час, за да тренира пряк-свободни удари, а след това чака своя шанс. Той работи толкова много, че често забравяме за крехката му възраст\".", "date": "2017.05.05", "title": "Жозе Моуриньо след победата на Манчестър Юнайтед над Селта: Все още не сме на финал"}
{"url": "http://pik.bg/%D1%82%D1%80%D0%B0%D0%B3%D0%B8%D1%87%D0%BD%D0%B0-%D1%80%D0%B0%D0%B2%D0%BD%D0%BE%D1%81%D0%BC%D0%B5%D1%82%D0%BA%D0%B0-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%B7%D0%B0-%D0%BC%D0%B5%D1%81%D0%B5%D1%86-%D0%BF%D1%80%D0%BE%D1%82%D0%B5%D1%81%D1%82%D0%B8-%D1%81%D0%B0-%D1%83%D0%B1%D0%B8%D1%82%D0%B8-35-%D1%87%D0%BE%D0%B2%D0%B5%D0%BA%D0%B0-news655036.html", "text": "По време на протестите във Венецуела срещу управлението на президента Николас Мадуро,  които продължават вече месец, са били убити 35 човека, а 717 са получили наранявания, съобщиха от прокуратурата на страната, цитирани от електронното издание Universal. Най-много хора – 18 човека, са загинали в столицата Каракас. Шестима – в щата Карабобо, пет- в Лара, по двама – в Мерида и Миранда. По един загинал има в щатите Баринас и Тачира. Четирима от убитите са непълнолетни, един е гвардеец, а един – полицай.", "date": "2017.05.05", "title": "Трагична равносметка! Във Венецуела за месец протести са убити 35 човека"}
{"url": "http://pik.bg/%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%B3%D0%B0%D0%B7%D0%B5%D0%BD%D0%B8%D1%8F-%D0%BD%D0%B0-%D1%85%D0%B5%D0%BC%D1%83%D1%81-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B8-%D0%B3%D0%BE%D1%82%D0%B2%D0%B8-%D0%BF%D1%80%D0%BE%D1%82%D0%B5%D1%81%D1%82-%D0%BD%D0%B0-%D0%BB%D0%BE%D0%B1%D0%BD%D0%BE%D1%82%D0%BE-%D0%BC%D1%8F%D1%81%D1%82%D0%BE-news655065.html", "text": "Румяна Димитрова, съпруга на Иван Димитров, който бе пометен от автомобил на магистрала \"Хемус\", иска за водача най-суровото наказание. \"За този човек доживотен затвор без право на помилване е малко.Той отне половината от мен, остави дете, което ще израсне само. Моят баща също загина при автомобилна катастрофа преди тридесет и няколко години. Него не съм го забравила, сега стават двама заедно с Иван\", изплака вдовицата пред БиТиВи.Припомняме,че там загина и още един мъж- Йото Ахчийски (ВИЖ ОЩЕ ПО ТЕМАТА). Тя готви протест на 19 юли на лобното място на мъжа си. Протестът ще е за промяна в Закона за движение по пътищата. Жената иска първият час  на всички, които почват курсовете за шофьори, да бъде с нейния разказ и с кадри от катастрофи.", "date": "2017.05.05", "title": "Вдовицата на прегазения на \"Хемус\" служител на \"Автомагистрали\" готви протест на лобното място "}
{"url": "http://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%BC%D0%BE%D0%B6%D0%B5-%D0%B4%D0%B0-%D1%81%D1%82%D0%B0%D0%BD%D0%B5-%D1%88%D0%B0%D0%BC%D0%BF%D0%B8%D0%BE%D0%BD-%D0%BE%D1%89%D0%B5-%D1%82%D0%BE%D0%B7%D0%B8-%D0%BF%D0%B5%D1%82%D1%8A%D0%BA-news655088.html", "text": "Локомотив (Пловдив) ЦСКА-София Левски Дунав Ботев (Пловдив) Георги Дерменджиев Ренан Сисиньо Вандерсон Марселиньо Кафу Лудогорец може да стане шампион за шеста поредна година още тази вечер при победа над на \"Лаута\". Двубоят е от 20 часа и при успех пет кръга преди края на сезона в Първа професионална лига \"орлите\" ще станат  недостижими на върха с 16 точки аванс пред и . Това ще е и най-ранно спечелената титла за тима от Разград - 5 май. Така те ще подобрят собственото си постижение от сезон 2013/2014 година, когато подпечатаха третата си титла на 7 май. Любопитното е, че и тогава това се случи срещу \"смърфовете\" след победа с 1:0 в Разград. Ако Лудогорец спечели днес най-вероятно ще получи купата на 20 май в Разград, когато приема отбора на ЦСКА-София. До този мач \"орлите\" имат срещи с (Русе) и Левски. На 24 май е финалът за Купата на България срещу , след който звездите ще бъдат разпуснати в почивка. Треньорът вече заяви, че за него ще е много специален момент да стане шампион именно на \"Лаута\", където е градил кариера като футболист. Гостуванията в Пловдив за първенство не са лесни за разградчани, които записаха 1 равен и 2 загуби при последните си три визити. Само преди месец обаче разградчани разгромиха Локомотив в 1/4-финал за Купата на България с 4:0. След победата над Дунав в Русе с 3:2, с която развалиха празника на русенци, в Локо сега са мобилизирани да отложат и празненствата в Разград. Локомотив Пловдив: Пиргов, Крумов, Котев, Виданов, Горанов, Йефтовски, Велковски, Бакалов, Марчев, Кики, Камбуров. Лудогорец: , Натанаел, Паломино, Моци, , Кампаняро, Дяков, , , , Кишада.", "date": "2017.05.05", "title": "\"Лудогорец\" може да стане шампион още този петък"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D0%B1%D1%80%D0%BE%D0%B8-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D1%81%D0%B5%D0%BB%D0%B5%D0%BA%D1%86%D0%B8%D1%8F-news655075.html", "text": "Среща по високите етажи в „Левски“ е планирана за петък по обед. На нея ще се броят парите, с които „сините“ ще трябва да правят селекция за новия сезон. „На управителния съвет ще стане ясно с какъв бюджет разполагаме – разкри спортният шеф Даниел Боримиров. – Като това се разбере, ще знаем и какво може да си позволим през лятото. Гледали сме много играчи, но ще се разпрострем според бюджета.“ Героят от САЩ ’94 не пожела да каже колко играчи ще са нужни за новия сезон. Не е тайна обаче, че „сините“ търсят футболисти на почти всички постове, с изключение на вратарския. „Добрата новина е, че подписахме договор с Николай Кръстев, който е любимец на феновете – добави Боримиров. – Контрактът му е за 3 години. Преди това подписахме и с друг наш юноша – Деян Иванов. Всички добри таланти от школата ще получат предложение от „Левски“.“ С минимален шанс да остане на „Герена“ и през новия сезон е холандецът Джереми де Ноойер. Халфът трябва да каже до днес дали е съгласен с предложените му условия. Георги Костадинов вече си намери отбор. Най-вероятно новият тим на българския национал ще е „Урал“ (Екатерининбург). А вчера играчи, ръководство и фенове поднесоха цветя пред паметника на Георги Аспарухов на „Герена“. На 4 май Гунди трябваше да стане на 74 години…", "date": "2017.05.05", "title": "\"Левски\" брои парите за селекция"}
{"url": "http://pik.bg/%D1%83%D0%BA%D0%B0%D0%B7-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BE%D0%B1%D0%BB%D0%B5%D0%BA%D1%87%D0%B8-%D0%B7%D0%B0%D0%B1%D1%80%D0%B0%D0%BD%D0%B8%D1%82%D0%B5-%D0%B7%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D0%B4%D0%B5%D0%B9%D0%BD%D0%BE%D1%81%D1%82-%D0%B7%D0%B0-%D1%80%D0%B5%D0%BB%D0%B8%D0%B3%D0%B8%D0%BE%D0%B7%D0%BD%D0%B8%D1%82%D0%B5-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D0%B8-news655035.html", "text": "Американският президент Доналд Тръмп подписа указ за религиозните свободи, с който дава повече свобода на религиозните организации да участват в политическа дейност, без да имат опасения от санкции и лишаване от данъчни облекчения, съообщава  The Hill. „Моята администрация дава нагледен пример за това, как предприемаме исторически стъпки за защита на свободата на вероизповеданията в САЩ“, аргументира позицията си Тръмп. Той бе категоричен, че религиозните структури вече няма да бъдат преследвани заради изразяване на възгледите си. „Никога не бихме допуснали вярващите да бъдат подложени на насилие или преследване“, заяви още президентът на САЩ. Указът отменя действието на поправки във федералния данъчен закон, според които църкви и други религиозни структури се лишават от данъчни облекчения, ако подкрепят или не политици.", "date": "2017.05.05", "title": "Указ! Доналд Тръмп облекчи забраните за политическа дейност за религиозните организации"}
{"url": "http://pik.bg/%D0%BD%D0%BE%D0%B2-%D1%80%D1%8A%D1%81%D1%82-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B5%D0%BD-%D0%BF%D0%B0%D0%B7%D0%B0%D1%80-%D0%BF%D1%80%D0%B5%D0%B7-%D0%B0%D0%BF%D1%80%D0%B8%D0%BB-news655037.html", "text": "Руският пазар на леки и лекотоварни автомобили през април 2017 г. е отбелязал ръст с девет процента до близо 132 250 автомобила, според съобщение на корейската компания „Киа Моторс Рус.“, съобщава  „Ведомости“, цитирана от Фокус. От представителството на „Киа“ твърдят, че през миналия месец са увеличили продажбите в Русия до 16 003 автомобила (с 32,1%) и са достигнали пазарен дял от 12,1%. За деветпроцентов ръст на продажбите през април съобщи и представителството на „Мицубиши Моторс“ (ММС Рус). От „Хюндай“ (Хюндай Мотор СНГ) обявиха, че през април са продали 13 656 автомобила, което съответства на ръст от 11,9%. През март 2017 г. руският пазар за нови коли отбеляза ръст за първи път от декември 2016 г – с 9,4% до 137 894 автомобила, съгласно данните на Комитета на автопроизводителите на Асоциацията на европейския бизнес (АЕБ). Очаква се официалната статистика на АЕБ за продажбите през месец април да бъде публикувана другата седмица.", "date": "2017.05.05", "title": "Нов ръст на руския автомобилен пазар през април"}
{"url": "http://pik.bg/%D0%BD%D0%B0-%D1%82%D1%8A%D0%BC%D0%BD%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D0%B2-%D1%83%D0%B8%D1%81%D0%BA%D0%BE%D0%BD%D1%81%D0%B8%D0%BD-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D1%83%D1%87%D0%B8%D0%BB%D0%B8%D1%89%D0%B5-%D0%B7%D0%B0%D1%80%D0%B0%D0%B4%D0%B8-%D0%BE%D0%B1%D0%BB%D0%B5%D1%87%D0%B5%D0%BD-%D0%B2-%D0%BA%D0%BE%D1%81%D1%82%D1%8E%D0%BC-%D0%BD%D0%B0-%D1%89%D1%83%D1%80%D0%BC%D0%BE%D0%B2%D0%B0%D0%BA-%D0%BE%D1%82-%E2%80%9E%D0%BC-news655020.html", "text": "Средно училище в щата Уисконсин, Съединени щати е било евакуирано, след като един от учениците се появил в костюм на щурмовак от „Междузвездни войни“, съобщава Асошиайтед Прес. Бащата на един от учениците се изплашил, когато видял „костюмираната фигура“, влизаща в училището и веднага повикал полиция. Органите на реда евакуирала училището преди да се изясни ситуацията. Маскираният ученик влязъл в училището през задната врата, като бил с бронежилетка, маска и с ученическата си чанта. Полицейският капитан Джоди Крокер  заявява, че стреснатият родител е постъпил правилно, като е подал сигнал в полицията, отчитайки подозрителната ситуация. В Съединените щати отбелязаха 4 май като ден на „Междузвездни войни“.", "date": "2017.05.05", "title": "На тъмната страна! В Уисконсин евакуираха училище заради облечен в костюм на щурмовак от „Междузвездни войни“ ученик"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D1%81%D0%B5-%D0%BE%D0%B1%D1%8F%D1%81%D0%BD%D0%B8-%D0%B2-%D0%BB%D1%8E%D0%B1%D0%BE%D0%B2-%D0%BA%D1%8A%D0%BC-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-news655042.html", "text": "Американският президент Доналд Тръмп се срещна в Ню Йорк с премиера на Австралия Малкълм Търнбул, съобщава Ройтерс. „Разбираме се перфектно. Отношенията ни са потресаващи, Обичам Австралия!“, заяви Тръмп в отговор на журналистически въпрос за това, че телефонният му разговор с Търнбул, който двамата проведоха наскоро, е преминал „на висок тон“. „Тогава проведохме прекрасен телефонен разговор – коментира премиерът на Австралия. - Имам предвид, че все пак не сме деца“. Търнбул добави, че „двете страни са оставили въпроса за бежанците назад и гледаме напред“.", "date": "2017.05.05", "title": "Доналд Тръмп се обясни в любов към Австралия"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%BE%D1%82-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D0%B0-%D0%BF%D0%BE%D1%82%D0%B2%D1%8A%D1%80%D0%B4%D0%B8%D1%85%D0%B0-%D1%87%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%B0%D0%B2%D0%B8%D0%B0%D1%86%D0%B8%D1%8F-%D0%B5-%D0%BD%D0%B0%D0%BD%D0%B5%D1%81%D0%BB%D0%B0-%D1%83%D0%B4%D0%B0%D1%80-%D0%BF%D0%BE-%D0%B4%D0%B6%D0%B0%D0%BC%D0%B8%D1%8F-%D0%B2-%D1%81%D0%B8%D1%80%D0%B8-news655044.html", "text": "Централното военно камандване на САЩ потвърди, след разследване, че авиацията на Съединените щати е нанесла на 16 март удар в покрайнините на сирийското село Ал-Джина по джамия, съобщава Си Ен Ен, позовавайки се на два свои независима източника от Пентагона. В хода на разследването е било изяснено, че зданието, което е било цел на авиоудара, по-рано се е използвало за религиозни цели. Отбелязва се, че на американските военни е забранено да нанасят удари по здания, използващи се за религиозни цели, болници и училища. Може обаче да се стигне до изключения, ако е категорично потвърдено, че такива сгради се използват от терористи. В информацията не се уточнява обаче дали сградата в Ал-Джина е била лишена от защитения си статут. На 17 март от Централното военно камандване на САЩ обявиха, че „обект на авиоудара не е била джамия, а сграда, където са се провеждали срещи на терористи“. След това от Пентагона обявиха за ликвидирането на десетки бойци на „Ислямска държава“ в резултат на удара в Ал-Джина.", "date": "2017.05.05", "title": "Признание! От Пентагона потвърдиха, че американската авиация е нанесла удар по джамия в Сирия на 16 март"}
{"url": "http://pik.bg/%D0%BD%D0%BE%D0%B2-%D0%BF%D1%80%D0%BE%D0%B5%D0%BA%D1%82-%D1%85%D0%B8%D0%BB%D0%B0%D1%80%D0%B8-%D0%BA%D0%BB%D0%B8%D0%BD%D1%82%D1%8A%D0%BD-%D1%81%D1%8A%D0%B7%D0%B4%D0%B0%D0%B2%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%BE-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8%D0%B5-%D1%81%D1%80%D0%B5%D1%89%D1%83-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news655040.html", "text": "Половин година, след като загуби президентските избори в Съединените щати в пряк сблъсък с Доналд Тръмп, бившата първа дама Хилари Клинтън подготвя завръщането си в политиката, твърди Politico, позовавайки се на свои източници. Според информацията идната седмица Хиларин Клинтън ще създаде политическо обединение, за противодействие на президента Доналд Тръмп. Формацията може да получи название Onward Together (б.р „Заедно напред“). Отбелязва се, че то е сходно с лозунга от предизборната й кампания - Stronger Together (б.р „Заедно сме по-силни“). Съобщава се още, че Клинтън има намерение да се срещне с потенциални привърженици за набиране на средства за развитие на пректа и за издирване на кандидати за ръководни постове.", "date": "2017.05.05", "title": "Нов проект! Хилари Клинтън създава политическо обединение срещу Доналд Тръмп"}
{"url": "http://pik.bg/%D0%BD%D0%B0-%D0%B8%D0%B3%D1%80%D0%B0-14-%D0%BC%D0%B5%D1%81%D0%B5%D1%87%D0%BD%D0%BE-%D1%85%D0%BB%D0%B0%D0%BF%D0%B5-%D1%81%D0%B5-%D0%B7%D0%B0%D0%BA%D0%BB%D1%8E%D1%87%D0%B8-%D0%B2-%D0%BA%D0%BE%D0%BB%D0%B0-%D0%B8-%D1%81%D0%B5-%D0%B7%D0%B0%D0%B1%D0%B0%D0%B2%D0%BB%D1%8F%D0%B2%D0%B0-%D1%81-%D0%BE%D0%BF%D0%B8%D1%82%D0%B8%D1%82%D0%B5-%D0%BD%D0%B0-%D0%BC%D0%B0%D0%B9%D0%BA%D0%B0-%D1%81%D0%B8-%D0%B8-%D0%BD%D0%B0-%D0%BF%D0%BE%D0%B6%D0%B0%D1%80-news655025.html", "text": "14-месечно хлапе се заключи в автомобил в Англия, хвърляйки в сериозна паника майка си и пристигнал по спешност екип на противопожарните служби, забавлявайки се с опитите им да го извадят, съобщава „Дейли Мейл“. Кристи Грийн от английския град Буда отишла на пазар до близкия магазин, като взела със себе си и 14-месечния си син Брендън Емери, съобщава изданието. След като напазарувала, Кристи оставила детето в колата и отишла да разтовари покупките в багажника. Докато подреждала покупките, тя изпуснала по невнимание ключовете в багажника и без нищо да подозира го затворила. В същото време през стъклото Кристи видяла, как малкия Брендън Емери  успял да допълзи до мястото на шофьора и започнал да си играе с волана. Малкият хулиган успял и да заключи вратите на колата. На мястото на инцдента пристигнал спасителен пожарникарски екип. Докато пожарникарите обмисляли как да отворят колата и да извадят хлапето, Брендън искрено се забавлявал на суматохата около колата от шофьорското място. Когато момчето налапало монета, пожарникарите се принудили да разбият едно от стъклата, за да не се задави Брендън. Така всичко имало щастлив край.", "date": "2017.05.05", "title": "На игра! 14-месечно хлапе се заключи в кола и се забавлява с опитите на майка си и на пожарен екип да го извадят"}
{"url": "http://pik.bg/%D0%B7%D0%B0%D0%BF%D0%BB%D0%B0%D1%85%D0%B0-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BA%D0%BD%D0%B4%D1%80-%D0%BE%D0%B1%D1%8F%D0%B2%D0%B8-%D1%87%D0%B5-%D1%80%D0%B0%D0%B7%D0%B3%D0%BB%D0%B5%D0%B4%D0%B6%D0%B0-%D0%BF%D0%BB%D0%B0%D0%BD-%D0%B7%D0%B0-%D1%83%D0%B4%D0%B0%D1%80-%D0%BF%D0%BE-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news655045.html", "text": "Северокорейският лидер Ким Чен Ун е посетил войскови части на два острова на югозападния фронт, като е обявил пред войниците, че страната разглежда план за удар по Южна Корея. Информацията е на агенция „Ренхап“, която се позовава на северокорейски медии. Според информация на южнокорейски военен източник, Ким Чен Ун е посетил двата острова на 4 май с малка лодка. Отбелязва се, че на двата острова са разположени северокорейски залпови и артилерийски оръдия.", "date": "2017.05.05", "title": "Заплаха! Лидерът на КНДР обяви, че разгледжа план за удар по Южна Корея"}
{"url": "http://pik.bg/%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BE%D0%BE%D0%BD-%D0%B5-%D0%B4%D0%BE%D0%B2%D0%BE%D0%BB%D0%B5%D0%BD-%D0%BE%D1%82-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D1%81%D0%B8%D1%80%D0%B8%D1%8F-%D0%BF%D1%80%D0%B8%D0%B5%D1%82%D0%BE-%D0%B2-%D0%B0%D1%81%D1%82%D0%B0%D0%BD%D0%B0-news655033.html", "text": "Генералният секретар на ООН Антонио Гутериш е обнадежден от споразумението между Турция, Русия и Иран, което бе прието в Астана, с което се регламентира създаването на зони за сигурност в Сирия и деескалацията на военните действия, заяви неговият говорител Стефан Дюжарик, предава A Фе пе, цилитана от Фокус.. „Ще бъде от изключителна важност това споразумение на практика да облекчи живота на сирийците“, се казва в изявлението на говорителя.", "date": "2017.05.05", "title": "Генералният секретар на ООН е доволен от споразумението за Сирия, прието в Астана"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D0%BE%D1%82-%D1%81%D0%B5%D0%B4%D0%BC%D0%B8%D1%86%D0%B0-%D0%B3%D0%BE%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D1%80%D0%B0%D0%B4%D0%B8%D0%BE%D0%B0%D0%BA%D1%82%D0%B8%D0%B2%D0%BD%D0%B0-%D0%B3%D0%BE%D1%80%D0%B0-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%B0%D0%B5%D1%86-%E2%80%9E%D1%84%D1%83%D0%BA%D1%83%D1%88%D0%B8%D0%BC%D0%B0-1%E2%80%9C-news655050.html", "text": "В радиоактивна гора, в закритата зона край авариралия АЕЦ „Фукушима-1“ в Япония гори пожар от миналата събота, съобщава електронното издание МК. Според информацията са изгорели над 20 хектара гори по планинските склонове край град Намие. Военослужещи от японската армия продължават да гасят пожара. В акцията са се включили и хеликоптери. В операцията по гасенете от земята участват 240 човека, обурудвани със специална защитна екипировка. Посочва се, че не е регистрирано повишаване на нивото на радиация заради пожара.", "date": "2017.05.05", "title": "Стихия! От седмица гори пожар в радиоактивна гора в района на АЕЦ „Фукушима-1“"}
{"url": "http://pik.bg/%D0%B7%D0%B0%D0%BF%D0%BB%D0%B0%D1%85%D0%B0-350-%D0%B7%D0%B0%D0%B2%D1%8A%D1%80%D0%BD%D0%B0%D0%BB%D0%B8-%D1%81%D0%B5-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8-%D1%81%D1%82%D1%80%D1%8F%D1%81%D0%BA%D0%B0%D1%82-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D1%81%D0%BB%D1%83%D0%B6%D0%B1%D0%B8-news655049.html", "text": "Заплаха! 350 завърнали се джихадисти стряскат британските служби Британските служби за сигурност са идентифицирали 350 души, които са се завърнали в страната след като са били в Сирия и представляват потенциална терористична заплаха, съобщава „Таймс“, позовавайки се на свои източници. Разкриването на точна цифра показва мащаба на предизвикателството, пред което са изправени службите за борба с тероризма. Поддържането на само един човек под непрекъснато наблюдение изисква ангажирането на между 24 и 30 полицейски служители или сътрудници на разузнаването. Направена е оценка на всички, завърнали се от Сирия. Резултатите показват, че въпреки че някои от тях са се отказали от екстремизма и не са опасни, една голяма част са обучени да използват огнестрелно оръжие и взривни устройства и са възприели идеологията на „Ислямска държава“. Завръщането на тези бойци в комбинация със съществуващите вече списъци за наблюдение поставя под огромно напрежение капацитета на службите за сигурност във Великобритания. Фокус", "date": "2017.05.05", "title": "Заплаха! 350 завърнали се във Великобритания джихадисти стряскат британските служби"}
{"url": "http://pik.bg/%D0%BF%D1%80%D0%B5%D0%B4%D1%81%D1%82%D0%BE%D0%B8-%D0%BE%D0%B1%D0%B6%D0%B0%D0%BB%D0%B2%D0%B0%D0%BD%D0%B5-%D0%BD%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D1%81%D0%B8%D0%BB%D0%B2%D0%B8%D1%8F-%D0%B4%D1%8A%D0%BD%D0%B5%D0%BA%D0%BE%D0%B2%D0%B0-news655046.html", "text": "В рамките на срока от 14 работни дни, който изтича на 9 май, решението за сваляне на вината от Силвия Дънекова за употреба на допинг ще бъде обжалвано, съобщава столичен ежедневник. Засега само не е ясно дали това ще направи Националната антидопингова агенция или българската лекоатлетическа федерация (БФЛА). 34-годишната Дънекова бе върната позорно от олимпийското село в Рио точно преди състезанията заради положителна допингрпроба за CERA (от вида на т.нар. \"кръвен допинг\"). Както стана известно миналата седмица, на 20 април Дисциплинарната комисия към БОК е постановила, че \"не са налице доказани по безспорен начин нарушения на антидопинговите правила\", както и \"липса на вина или небрежност\" от страна на националната рекордьорка в бягането на 3000 м с препятствия. След решението атлетката и адвокатът й обявиха, че не виждат смисъл то да бъде обжалвано, защото това ще е в ущърб на цялата ни лека атлетика. \"Този период от 14 дни е много важен, но не вярвам, че някой ще оспорва невинността ми\", каза Дънекова. Оказва се, че нещата стоят по друг начин и обжалването дори е задължително. Дънекова е намерена за виновна в приемане на допинг от тричленен панел на Спортния арбитражен съд (CAS) още в Рио (дело CAS OG AD 16/04). В решението на тричленката, с председател Хю Фрейзър, от 12 август 2016 г. пише, че и А и Б пробата на атлетката са положителни (макар един от козовете на адвоката й сега е, че Б пробата липсва). Освен това има и собственоръчните обяснения на Дънекова, писани на ръка и преведени от български на английски, в които тя не оспорва положителната проба, а разказва, че месец преди олимпиадата е била в болница с абцес на сливиците, включващ анемия. Лекарят й предписал лечение с глюкоза, желязо витамин С и ребоксин, което според нея е единственото възможно обяснение за наличието на забранени вещества в организма й. Спортният арбитражен съд (CAS) решаваше на място всички допинг случаи по време на игрите в Рио, тъй като МОК му делегира тези права с цел избягване на грешки, които да водят до обжалвания отново в CAS. оказва се, че ДК на БОК няма правомощия да решава дали Дънекова е виновна, или не, а само да наложи наказание. Най-малкото, защото по-висша инстанция (CAS) е установила вина на състезателката. Колкото до размера на наказанието - той би трябвало да е 4 години, колкото се налагат за употреба на кръвен допинг. Председателят на ДК на БОК Николай Маринов би трябвало да е съвсем наясно докъде се простират правомощията на комисията, но въпреки това е подписал решението от 20 април. Право да обжалват решението пред Българския спортен арбитраж (с председател Маргарита Златарева) имат Националната антидопингова агенция и БФЛА и някоя от двете институции (или и двете) е длъжна да го стори. Така е, защото решението, ако не бъде оспорено, задължително трябва да бъде препратено в международната лекоатлетическа федерация (IAAF). А там ще установят, че национален орган отменя решение на CAS, и може да се стигне дори до наказание за българската атлетика по подобие на това на руснаците.", "date": "2017.05.05", "title": "Предстои обжалване на решението за Силвия Дънекова"}
{"url": "http://pik.bg/%D0%BD%D0%B0-%D0%BF%D0%BE%D0%BA%D0%B0%D0%B7-%D0%BD%D0%B8%D0%BA%D0%B8-%D0%BC%D0%B8%D0%BD%D0%B0%D0%B6-%E2%80%9E%D0%B2%D0%B7%D1%80%D0%B8%D0%B2%D0%B8%E2%80%9C-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-%D1%81-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82%D0%B5%D0%BB%D0%BD%D0%BE-%D1%84%D0%BE%D1%82%D0%BE-news655039.html", "text": "Американската певица Ники Минаж „взриви“ социалните мрежи след като публикува предизвикателно свое фото в „Инстаграм“. Пикантната снимка, на която 34-годишното миньонче е по прозрачен халат, бързо успя да събере над 270 000 харесвания.", "date": "2017.05.05", "title": "На показ! Ники Минаж „взриви“ социалните мрежи с предизвикателно фото"}
{"url": "http://pik.bg/%D0%BE%D0%BF%D1%82%D0%B8%D0%BC%D0%B8%D1%81%D1%82-%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BD%D0%B0-%D1%81%D0%B5%D0%BB%D1%82%D0%B0-%D1%83%D0%B1%D0%B5%D0%B4%D0%B5%D0%BD-%D1%87%D0%B5-%D1%82%D0%B8%D0%BC%D1%8A%D1%82-%D0%BC%D1%83-%D0%BC%D0%BE%D0%B6%D0%B5-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8-%D1%87%D1%83%D0%B4%D0%BE-%D1%81%D1%80%D0%B5%D1%89%D1%83-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5-news655041.html", "text": "Треньорът на Селта Едуардо Берисо не смята, че загубата с 0:1 от Манчестър Юнайтед в първия полуфинал в Лига Европа във Виго слага край на мечтите на отбора му да продължи до финала в Стокхолм. \"През първото полувреме някои загубени топки можеше да ни струват скъпо. - анализира специалистът .-  През втората част играта се изравни, стана доста оспорван мач. Не сме отчаяни. Резултатът е същия като срещу Шахтьор в 1/16-финалите. Тогава загубихме с 0:1 у дома, но в реванша взехме победата с 2:0 и ето ни тук. Не смятам, че днешния резултат дава отговор кой ще е на финала. Отиваме в Англия за победа. Трябва да продължим напред“.", "date": "2017.05.05", "title": "Оптимист!  Треньорът на Селта убеден, че тимът му може да направи чудо срещу Манчестър Юнайтед"}
{"url": "http://pik.bg/%D0%B2%D1%8A%D0%BE%D1%80%D1%8A%D0%B6%D0%B0%D0%B2%D0%B0%D0%BD%D0%B5-%D1%81%D0%B0%D1%89-%D1%89%D0%B5-%D0%B4%D0%BE%D1%81%D1%82%D0%B0%D0%B2%D0%B8-%D1%80%D0%B0%D0%BA%D0%B5%D1%82%D0%B8-%D0%BD%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%B7%D0%B0-%D0%BD%D0%B0%D0%B4-1-%D0%BC%D0%B8%D0%BB%D0%B8%D0%B0%D1%80%D0%B4-%D0%B4%D0%BE%D0%BB%D0%B0%D1%80%D0%B0-news655027.html", "text": "Министърът на външните работи на Саудитска Арабия Адел Ал-Джубеир заяви, че администрацията на американския президент Доналд Тръмп е предприела необходимите стъпки по уведомителния процес в Конгреса за одобряване на продажбата на високоточни управляеми ракети на страната му, съобщава Ройтерс, цитиран от Фокус. Очаква се сделката, смятана за спорна заради множеството цивилни жертви във войната в съседната на Саудитска Арабия Йемен, да бъде на стойност над 1 милиард долара. Оръжията, които ще бъдат доставени, включват бойни глави „Пенетрейтър“ и високоточни управляеми ракети „Пейвуей“.", "date": "2017.05.05", "title": "Въоръжаване! САЩ ще достави ракети на Саудитска Арабия за над 1 милиард долара"}
{"url": "http://pik.bg/%D0%BD%D0%B0%D0%B7%D0%BD%D0%B0%D1%87%D0%B5%D0%BD%D0%B8%D0%B5-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BD%D0%B0-%D1%81%D0%B5%D0%BD%D0%B0%D1%82%D0%BE%D1%80%D0%B0-%D0%B4%D0%B6%D0%BE%D0%BD-%D0%BC%D0%B0%D0%BA%D0%BA%D0%B5%D0%B9%D0%BD-%D0%BC%D0%BE%D0%B6%D0%B5-%D0%B4%D0%B0-%D0%BF%D0%BE%D0%BB%D1%83%D1%87%D0%B8-%D0%BA%D0%BB%D1%8E%D1%87%D0%BE%D0%B2-%D0%BF%D0%BE%D1%81%D1%82-%D0%B2-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D0%B4%D0%B5%D0%BF%D0%B0%D1%80-news655023.html", "text": "От администрацията на американския президент Доналд Тръмп в най-скоро време смятат да предложат на Синди Маккейн, съпругата на сенатора-републиканец Джон Маккейн, ключов пост в Държавния департамент на САЩ, твърди Асошиайтед Прес. Все още не е ясно какъв точно пост ще получи Синди Макккейн. Предполага се, че ще й бъде предложено да поеме функциите на посланик със специално назначение, като ще може да насочи усилията си върху конкретен проблем. Представители на Маккейн са обсъдили евентуалното назначение с Доналд Тръмп по време на обяд в началото на април.", "date": "2017.05.05", "title": "Назначение! Съпругата на сенатора Джон Маккейн може да получи ключов пост в Държавния департамент на САЩ"}
{"url": "http://pik.bg/%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-14-%D1%81%D1%82%D1%83%D0%B4%D0%B5%D0%BD%D1%82%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%BA%D0%B0%D1%80%D0%B0%D0%BA%D0%B0%D1%81-news655024.html", "text": "Най-малко 14 студенти са получили различни наранявания по време на разгонването на протестна акция в Каракас, Венецуела, съобщава пред електронното издание Universal ректорът на централния университет на Венецуела Сесилия Гарсия Ароча. Според професор Ароча един от пострадалите е със сериозна черепно-мзъчна травма. Посочва се, че подразделения на Националната гвардия са атакували мирна студентска демонстрация на един от мостовете в Каракас. От Гвардията са използвали и сълзотворен газ за разгонването на студентите. Масовите протести във Венецуела срещу политиката на президента Николас Мадуро започнаха на 4 април.", "date": "2017.05.05", "title": "Сблъсъци! Най-малко 14 студенти са ранени по време на протести в Каракас"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D0%B8%D1%82%D0%B5-%D0%BE%D0%BA%D0%BE%D0%BB%D0%BE-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B9%D0%BE%D1%81%D0%B8%D0%BF-%D0%B1%D1%80%D0%BE%D0%B7-%D1%82%D0%B8%D1%82%D0%BE-%D0%BF%D1%80%D0%B5%D0%B4%D0%B8-37-%D0%B3%D0%BE%D0%B4%D0%B8%D0%BD%D0%B8-%D0%BE%D1%81%D1%82%D0%B0%D0%B2%D0%B0%D1%82-%D0%B4%D0%BE-%D0%B4%D0%BD%D0%B5%D1%81-news654955.html", "text": "Преди 37 години на 4 май в Югославия бе обявена смъртта на Тито, несменяем лидер на Югославия след Втората световна война. Загубата на обединяващият страната лидер е посрещната като национална трагедия, хората плачели по улиците, въпреки, че от месеци той беше тежко болен и краят му беше само въпрос на време, пише МК нюз. Година след смъртта на генералисимуса се оказва, че Държавна сигурност, по нареждане на тогавашната политическа върхушка, всъщност е скрила част или дори цялата истина. Първият въпрос, който задават медиите и хората е „Дали точно на 4 май е починал Тито?”. Тогава за 1 май в Югославия е имало два почивни дни-четвъртък и петък. Поради съвпадението на уикенда, хората са имали на практика 4 дни почивка и много са тръгнали на път. За смъртта на Тито бе съобщено вечерта в неделя, 4 май, когато поветчето от пътуващите вече се бяха върнали. Според слуховете, властта е скрила по-ранната, вероятно на 1 май смърт на президента, за да не предизвикат масово връщане от почивка и да се създаде хаос по пътищата. Въпреки че свидетели от висшия политически ешалон по онова време твърдят, че смъртта е настъпила точно на 4 май, това така и не бе прието от всички. Ако това е така, Тито направи една добра услуга на своите сънародници, като ги остави да завършат почивката си, смятат близки на генералисимуса. Според дългогодишният готвач на Тито- Йозеф Осел, югославският лидер е изговорил няколко думи в негово присъствие малко преди смъртта си на 4 май. Но тъй като е имал сонда в гърлото, думите му са били неразпознаваеми. Какво е мъчило президентът в тези последни мигове от живота му, дали е било нещо за многонационалната държава или нещо лично, така и остава в тайна. Превод: ПИК", "date": "2017.05.05", "title": "Мистериите около смъртта на Йосип Броз Тито преди 37 години остават до днес"}
{"url": "http://pik.bg/%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%81%D0%BF%D0%B5%D1%87%D0%B5%D0%BB%D0%B8-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B0%D1%82%D0%B8%D0%B2%D0%B5%D0%BD-%D1%82%D1%83%D1%80%D0%BD%D0%B8%D1%80-%D0%B2-%D0%BC%D0%B0%D0%B4%D1%80%D0%B8%D0%B4-%D0%BF%D1%80%D0%B5%D0%B4-%D0%BF%D0%BE%D0%B3%D0%BB%D0%B5%D0%B4%D0%B0-%D0%BD%D0%B0-%D1%88%D0%B0%D1%80%D0%B0%D0%BF%D0%BE%D0%B2%D0%B0-news655028.html", "text": "Григор Димитров спечели демонстративния турнир  Tie Break Tens в Мадрид, който предшества \"Мастърс\"-а следващата седмица. Гришо стана шампон пред погледа на бившата си приятелка Мария Шарапова. Три победи в испанската столица осигури на българина титлата и чек за 250 000 долара. 100 000 от тях ще отидат за благотворителност в подкрепа на жертвите на домашно насилие. На старта българинът спечели с 14:12 срещу англичанина Даниел Евънс. На полуфиналите негов съперник бе Фернандо Вердаско. Мачът бе равностоен, като испанецът дръпна с 4:1, но Григор изравни и за първи път поведе при 8:7, след което стигна до мачбол и приключи двубоя още от първи опит. На финала Димитров премери сили с друг испанец - Фелисиано Лопес. Българинът дръпна с 2:0, като удържаше аванса  си и дори го увеличи за 6:3, с което се приближи до победата.  Испанецът се върна в мача при собствен сервис, но след това Григор не му даде никакъв шанс и с два аса спечели демонстративната надпревара. Шарапова нямаше късмета на Григор и отпадна още на старта след загуба срещу олимпийската шампионка Моника Пуиг с 6:10, а надпреварата при дамите беше спечелена от Симона Халеп от Румъния.", "date": "2017.05.05", "title": "Григор Димитров спечели демонстративен турнир в Мадрид пред погледа на Шарапова"}
{"url": "http://pik.bg/%D0%BD%D0%B0%D0%B4-50-000-%D0%B2%D0%B5%D1%82%D0%B5%D1%80%D0%B0%D0%BD%D0%B8-%D0%BE%D1%82-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-%D0%BD%D0%B5-%D1%81%D0%B0-%D0%BF%D0%BE%D0%BB%D1%83%D1%87%D0%B8%D0%BB%D0%B8-%D0%BE%D1%80%D0%B4%D0%B5%D0%BD%D0%B8%D1%82%D0%B5-%D1%81%D0%B8-news655026.html", "text": "Общодостъпната база данни „Звезди на Победата“ на сайта на правителственото издание се е обогатила с имената на 8 966 носители на орден „За слава“ III степен, които по различни причини не са получили своите награди, пише „Российская газета“, цитирена от Фокус. Какво означава тази информация и кого касае? Може да умножим почти девет хиляди съдби на военни по броя на техните роднини и близки, да добавим семействата на децата им, внуците и правнуците и ще стане ясно: огромен брой руснаци, както и жители на близката и далечната чужбина имат шанс да намерят сред героите от Великата отечествена война свой роднина. Или да узнаят нещо ново за човека, живял в съседната къща, работил заедно с нечий дядо или често идвал на гости. Може да е бил нечий училищен или университетски преподавател… По време на войната те всички са били войници, сержанти, някои – старшини. Командирите и политръководителите не са били награждавани с ордени „За слава“. Изключение е имало само за летците и техниците със звание младши лейтенант. Самият орден, утвърден с указ на Президиума на Върховния съвет на СССР от 8 ноември 1943 г. (в един и същи ден с ордена „Победа“), е имал три степени и е бил пряк аналог на Георгиевския кръст – символ на лично мъжество и храброст още от времето на Първата световна война. Според изданието навечерието на годишнината от Победата е най-подходящото време да се напомни за това. Едновременно с това и да се благодари на сътрудниците на Централния архив на Министерството на отбраната на Руската федерация, които връщат имената на героите в реалността на днешните дни. „Россиийская газета“ отбелязва, че базата данни в проекта „Звезди на Победата“ се попълва вече трета поредна година. В нея вече се съдържат проверени и потвърдени сведения за над 50 хил. невръчени ордени и медали.", "date": "2017.05.05", "title": "Над 50 000 ветерани от Втората световна война не са получили ордените си"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BC%D0%B5%D0%BA%D1%81%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D0%BF%D1%80%D0%B5%D1%81%D1%82%D1%80%D0%B5%D0%BB%D0%BA%D0%B0-%D1%81-%D0%BA%D1%80%D0%B0%D0%B4%D1%86%D0%B8-%D0%BD%D0%B0-%D0%BF%D0%B5%D1%82%D1%80%D0%BE%D0%BB-%D0%B2-%D0%BF%D1%83%D0%B5%D0%B1%D0%BB%D0%B0-news655021.html", "text": "Предполагаеми крадци на петрол убиха най-малко четирима военни в централния мексикански щат Пуебла в два отделни инцидента, предава“Ройтерс“, цитирана от Фокус, като се позовава на изявление на армията. Група войници са се отзовали на сигнал за кражба от петролопровод в близост до село Палмарито, когато по тях е бил открит огън от неизвестна банда, използвала жени и деца като жив щит, съобщават военните. Войниците са решили да не отвръщат на стрелбата и двама от тях са загинали, а още един е бил ранен. Няколко часа по-късно на същото място въоръжени мъже са открили огън по друга група войници от спортните си автомобили, се съобщава в друго изявление на мексиканската армия. При последвалата престрелка са загинали още двама войници, а девет са били ранени. Трима от предполагаемите крадци са били убити, а един е бил ранен. От армията заявиха, че войниците са задържали 12 души, включително две деца.", "date": "2017.05.05", "title": "Екшън! Четирима мексикански военни са загинали след престрелка с крадци на петрол в Пуебла"}
{"url": "http://pik.bg/%D0%BE%D1%82-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D0%B0%D0%B7%D0%B8%D0%B0%D1%82%D1%81%D0%BA%D0%BE-%D1%82%D0%B8%D1%85%D0%BE%D0%BE%D0%BA%D0%B5%D0%B0%D0%BD%D1%81%D0%BA%D0%B8%D1%8F%D1%82-%D1%80%D0%B5%D0%B3%D0%B8%D0%BE%D0%BD-%D0%B5-%D0%BF%D1%80%D0%BE%D1%80%D0%B8%D1%82%D0%B5%D1%82%D0%B5%D0%BD-%D0%B7%D0%B0-%D1%81%D0%B0%D1%89-news655019.html", "text": "Азиатско-Тихоокеанският регион е приоритетен за настоящата администрация на Съединените щати. Това заяви  офиицалният представител на Държавния департамент Хедър Науърт след провелата се във Вашингтон среща на държавния секретар Рекс Тилърсън с ръководителите на дипломатическите мисии от страните на АСЕАН. „Държавният секретар подчерта, че Азиатско-Тихоокеанският регион е от ключов приоритет за администрацията на САЩ в момента, а АСЕАН – задължителен партньор“, се посочва в официално изявление от Държавния департамент. Посочва се още, че по време на разгворите страните са се обединили, че всички усилия трябва да бъдат насочени към осигуряване на ред в Азиатско-Тихоокеанския регион, основан на общоприети норми, както и на реализация на общи принципи, изразени в съвместното заявление след срещата САЩ-АСЕАН през 2016 година. По-конкретно става дума за „мирно решаване на всички спорове, пълно уважение на всички дипломатически и юридически процеси, съответсващи на международното право“.", "date": "2017.05.05", "title": "От Държавния департамент! Азиатско-Тихоокеанският регион е проритетен за САЩ"}
{"url": "http://pik.bg/%D1%88%D0%B0%D0%BC%D0%BF%D0%B8%D0%BE%D0%BD%D0%BA%D0%B0-%D0%B1%D0%B8%D0%BB%D1%8F%D0%BD%D0%B0-%D0%B4%D1%83%D0%B4%D0%BE%D0%B2%D0%B0-%D1%81%D1%82%D0%B8%D0%B3%D0%BD%D0%B0-%D0%B4%D0%BE-%D1%82%D0%B8%D1%82%D0%BB%D0%B0%D1%82%D0%B0-%D0%BD%D0%B0-%D0%B5%D0%B2%D1%80%D0%BE-2017-%D0%BF%D0%BE-%D0%B1%D0%BE%D1%80%D0%B1%D0%B0-%D0%B2-%D0%BD%D0%BE%D0%B2%D0%B8-%D1%81%D0%B0%D0%B4-news655017.html", "text": "Биляна Дудова (категория до 55 килограма) донесе първа титла за Бългрия от Европейското първенство по борба за мъже и жени в Нови Сад, съобщава сайтът на БФ Борба. В спор за златния медал Дудова  победи представителката на Беларус Катарина Янушевич с 9:3. Това е най-големият успех в кариерата на 20-годишната Дудова досега. През миналата година тя стана бронзова медалистка от европейското първенство за девойки. По пътя към титлата Дудова направи истински подвиг в полуфинала, когато след изоставане с 0:8 успя да стигне до обрат с 12:10 в последните секунди срещу Альона Колесник (Азербайджан), която се готви под ръководството българския специалист Симеон Щерев. Това е трети медал за България от шампионата на Стария континет в Нови Сад. Преди Дудова със сребърни отличия от първенството в Сърбия се окичиха Тайбе Юсеин и Борислав Новачков.", "date": "2017.05.05", "title": "Шампионка! Биляна Дудова стигна до титлата на Евро 2017 по борба в Нови Сад"}
{"url": "http://pik.bg/%D0%BC%D0%BE%D0%B6%D0%B5-%D0%BB%D0%B8-%D0%B3%D0%BE%D0%BB%D0%B0-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0-%D0%B4%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BD%D0%B5%D0%B4%D0%BE%D0%B2%D0%BE%D0%BB%D1%81%D1%82%D0%B2%D0%BE-%D0%BC%D0%BE%D0%B6%D0%B5-%D0%B8-%D0%BE%D1%89%D0%B5-%D0%BA%D0%B0%D0%BA-%D1%81%D0%BD%D0%B8%D0%BC%D0%BA%D0%B8-18-news654935.html", "text": "Скандал избухна в Нова Зеландия, когато красавицата-манекенка Джейлин Кук пристигна в страната, за да изпълни своята мисия. А тя е наистина велика- да се снима гола или полугола във всяка страна по света, пише британският „Телеграф”. В Нова Зеландия манекенката избра за своята снимка връх на отдавна загасналия вулкан Таранаки, свещен за народа маори, които считат, че са произлезли от него. Представителят на племето Денис Нгаваре обяви,че това е кощунство и самите маори се изкачват до върха на вулкана само за ритуални церемонии. Дори самият той никога не е бил там. Но Джейлин не се разкая за постъпката си и даже написа в интернет, че така е изразила уважението си към това свято за маорите място. А и красотата й говори сама за себе си, така че маорите могат само да съжаляват, че не са били там, когато е правен фотоса. ПРЕВОД:ПИК", "date": "2017.05.05", "title": "Може ли гола красавица да предизвика недоволство? Може и още как (СНИМКИ 18+)"}
{"url": "http://pik.bg/%D0%B0%D1%80%D0%B5%D1%81%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B7%D0%B0%D0%B4%D1%8A%D1%80%D0%B6%D0%B0-%D0%BD%D0%B0-%E2%80%9E%D1%85%D0%B8%D0%B9%D1%82%D1%80%D0%BE%D1%83%E2%80%9C-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%B2-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-news655018.html", "text": "Лондонската полиция е задържала на летище „Хийтроу“ мъж, който е заподозрян за вербуване на терористи и за подготовка на терористичен акт, съобщава сайтът на „Скоткланд Ярд“. Според информацията задържанията е 30-годишен, като е пристигнал в Лондон от Истанбул. Сътрудниците на полицията в момента работят по установяването на точния адрес, на който е трябвало да отседне в Лондон. По-рано от британската полиция обявиха, че работят по информация за два подготвящи се терористични акта в Лондон.", "date": "2017.05.05", "title": "Арест! Полицията в Лондон задържа на „Хийтроу“ заподозрян в подготовка на терористичен акт"}
{"url": "http://pik.bg/%D0%BF%D0%BE%D0%B4-%D0%BA%D0%BE%D0%BD%D1%82%D1%80%D0%BE%D0%BB-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F%D1%82-%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D1%89%D0%B5-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D0%B0%D0%BA%D0%B0%D1%83%D0%BD%D1%82%D0%B8%D1%82%D0%B5-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-%D0%BD%D0%B0-%D0%BB%D0%B8%D1%86%D0%B0-%D0%B6%D0%B5%D0%BB%D0%B0%D0%B5-news655012.html", "text": "Държавния департамент на Съединените щати има намерение да стартира проверка на акаунтите в социалните мрежи на лица, имащи намерение да пътуват до Съединените щати, съобщава Асошиайтед Прес. Според информацията ще бъдат проверявани също така и адреса на електронната поща на лицето, както и телефонните номера на някои лица. В информацията се посочва, че подобна проверка ще се прави най-вече на лица, които са посещавали зони, които са били под контрола на тетористични групировки.", "date": "2017.05.05", "title": "Под контрол! Държавният департамент ще проверява акаунтите в социалните мрежи на лица, желаещи да посетят САЩ"}
{"url": "http://pik.bg/%D0%B2-%D0%BF%D0%BE%D0%B7%D0%BD%D0%B0%D0%BD-%D0%B1%D0%B5-%D0%BE%D1%82%D0%BA%D1%80%D0%B8%D1%82-%D0%BD%D0%BE%D0%B2-%D1%89%D0%B0%D0%B1-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BE%D0%B9%D1%81%D0%BA%D0%B8-%D1%82%D0%BE%D0%B9-%D1%89%D0%B5-%D0%BE%D0%B1%D1%81%D0%BB%D1%83%D0%B6%D0%B2%D0%B0-%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news655013.html", "text": "В Полша е открит нов щаб на американската армия за нуждите на операциите на НАТО и Пентагона по източния фланг на Алианса в Европа, предава  А Фе Пе, цитирана от Фокус Това е било потвърдено в официално изявление на командването на войските на САЩ в Европа. Тази година Вашингтон разположи още една бригада от своите въоръжени сили на континента в рамките на операция „Атлантическа решителност“, с което общият им брой нарасна до три. „Миналата седмица над 100 военнослужещи бяха предислоцирани от базата в Баумхолдер, Германия, в полския град Познан с цел подпомагане на командването на ротационните американски части…където армията на САЩ преди не поддържаше значително военно присъствие“, заяви говорителят на мисия „Атлантическа решимост“ Брент Уилямс. Щабът ще обслужва над 6 000 американски военнослужещи, разположени в различни държави членки на НАТО – Естония, Латвия, Литва, Полша, Германия, Словакия, Унгария, Румъния и България.", "date": "2017.05.05", "title": "В Познан бе открит нов щаб на американските войски. Той ще обслужва и България"}
{"url": "http://pik.bg/%D1%83%D0%B2%D0%B5%D1%80%D0%B5%D0%BD%D0%BE%D1%81%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D0%B0%D1%89-%D1%81%D0%B8%D0%B3%D1%83%D1%80%D0%B5%D0%BD-%D1%87%D0%B5-%D1%89%D0%B5-%D1%81%D0%BB%D0%BE%D0%B6%D0%B8-%D0%BA%D1%80%D0%B0%D0%B9-%D0%BD%D0%B0-%E2%80%9E%D0%BE%D0%B1%D0%B0%D0%BC%D0%B0%D0%BA%D0%B5%D1%8A%D1%80%E2%80%9C-news655009.html", "text": "Президентът на Съединените щати Доналд Тръмп изради увереност, че ще успее да сложи край на закона за достъпно здравеопазване на неговия предшественик Барак Обама, известен като „Обамакеър“, предава А Фе Пе, цитиран от Фокус. Държавният глава предрече „невероятна победа“, след като неговата реформа успя да мине в долната камара на Конгреса. „Той е мъртъв, по същество е мъртъв“, заяви Тръмп за „Обамакеър“ и определи кози закон като „катастрофа“. „Ще го довършим и ще се заемем с много други неща“, добави президентът. Новият републикански закон за здравеопазването ще трябва да бъде гласуван и в Сената, където се очаква да срещне съществена опозиция.", "date": "2017.05.05", "title": "Увереност! Президентът на САЩ сигурен, че ще сложи край на „Обамакеър“"}
{"url": "http://pik.bg/%D0%BF%D1%80%D0%B8%D0%B7%D0%B8%D0%B2-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0%D0%BD%D0%B5-%D0%BD%D0%B0-%D0%BC%D0%B8%D0%BB%D0%B8%D1%82%D0%B0%D1%80%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D1%8E%D0%B6%D0%BD%D0%BE-%D0%BA%D0%B8%D1%82%D0%B0%D0%B9%D1%81%D0%BA%D0%BE%D1%82%D0%BE-%D0%BC%D0%BE%D1%80%D0%B5-news655011.html", "text": "Съединените щати настояха за прекратяване на милитаризацията на Южно-Китайско море, съобщава РИА Новости. Земестник-помощника на държавния секретар на САЩ Патрик Мърфи коментира, че темата за това е биала обсъждана по време на срещата между държавния секретар на САЩ Рекс Тилърсън и ръководителите на дипломатическите мисии от страните на АСЕАН. „Държавният секретар ясно и категорично заяви, че е необходимо да бъде прекратена милитаризацията на Южно-Китайско море, докато текат преговори. Това е важно, за да може преговорите да имат шанс за успех“, отбеляза Мърфи. Той добави, че „държавният секретар е отправил ключов сигнал към колегите си“.", "date": "2017.05.05", "title": "Призив! Съединените щати поискаха прекратяване на милитаризацията на Южно-Китайското море"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BA%D0%BE%D0%BB%D0%B0-%D1%83%D0%B4%D0%B0%D1%80%D0%B8-%D0%BF%D0%B5%D1%88%D0%B5%D1%85%D0%BE%D0%B4%D0%B5%D1%86-%D0%B2-%E2%80%9E%D0%BA%D0%BD%D1%8F%D0%B6%D0%B5%D0%B2%D0%BE%E2%80%9C-%D0%B8%D0%B7%D0%B2%D1%8A%D1%80%D1%88%D0%B8%D1%82%D0%B5%D0%BB%D0%B8%D1%82%D0%B5-%D0%BE%D0%BA%D0%B0%D0%B7%D0%B0%D0%BB%D0%B8-%D1%81%D1%8A%D0%BF%D1%80%D0%BE%D1%82%D0%B8%D0%B2%D0%B0-%D0%BF%D1%80%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B5%D1%82%D0%BE-%D0%B8%D0%BC-news655016.html", "text": "Автомобил е ударил пешеходец в района на 26 ОУ в столичния кв. „Княжево”, съобщи БИ Ти Ви. По непотвърдена информация удареният пешеходец е в болница, в тежко състояние. Извършителите избягали от местопрестъплението, но по-късно били издирени от полицейските служители и задържани. Те са открити в къща в „Княжево” като са указали яростна съпротива при задържането им. Мъжете са откарани в 6 РУП в столицата, като единият е криминално проявен.", "date": "2017.05.05", "title": "Екшън! Кола удари пешеходец в „Княжево“, извършителите оказали съпротива при задържането им"}
{"url": "http://pik.bg/%D0%BD%D0%B0%D1%85%D0%BE%D0%B4%D0%BA%D0%B0-250-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%BE%D0%B2%D0%B0-%D0%B1%D0%BE%D0%BC%D0%B1%D0%B0-%D0%B1%D0%B5-%D0%BE%D1%82%D0%BA%D1%80%D0%B8%D1%82%D0%B0-%D0%B2-%D0%BC%D0%BE%D1%80%D0%B5%D1%82%D0%BE-%D0%BA%D1%80%D0%B0%D0%B9-%D0%BD%D0%B8%D1%86%D0%B0-news655022.html", "text": "250-килограмова бомба е била открита в морето, на 50-ина метра от Английската крайбрежна алея на френския град Ница, съобщава  Nice Matin. За опасната находка властите били известени от водолаз, който провеждал археологически изследвания в района. На дълбочина от около 12 метра той се натъкнал на боеприпаса. Произходът на бомбата все още не е установен, но е възможно да става дума за боеприпас от времето на Втората световна война. В района на инцидента веднага е било забранени преминаването на лодки и кораби, а близкият плаж е бил евакуиран. Ако се окаже, че бомбата не може да бъде преместена безопасно в открито море, за операцията по обезвреждането й може да се наложи да бъде евакуиран и булевард „Кур-Салей“ – главната пешеходна улица на Ница.", "date": "2017.05.05", "title": "Находка! 250-килограмова бомба бе открита в морето край Ница"}
{"url": "http://pik.bg/%D0%BE%D1%82-%D0%BA%D0%BE%D1%81%D0%BC%D0%BE%D0%B4%D1%80%D1%83%D0%BC%D0%B0-%D0%BA%D1%83%D1%80%D1%83-%D1%83%D1%81%D0%BF%D0%B5%D1%88%D0%BD%D0%BE-%D0%B1%D0%B5-%D0%B8%D0%B7%D1%81%D1%82%D1%80%D0%B5%D0%BB%D1%8F%D0%BD%D0%B0-%D1%80%D0%B0%D0%BA%D0%B5%D1%82%D0%B0-%D0%BD%D0%BE%D1%81%D0%B8%D1%82%D0%B5%D0%BB-ariane-5-%D1%81-%D0%B4%D0%B2%D0%B0-%D1%81%D0%BF%D1%8A%D1%82%D0%BD%D0%B8%D0%BA%D0%B0-news655029.html", "text": "От космодрума Куру във Френска Гвиана успешно е била изстреляна ракета-носител Ariane 5 със спътници на борда, съобщава Риа Новости. Изстрелването е било в 00:51 часа българско време. Задачата е извеждане в орбита на два телекомуникацонни спътника - SGDC и KOREASAT-7. Така компанията  Arianespace има вече изведени в орбита общо 556 спътника. SGDC е бразилски държавен геостационарен спътник, предназначен за осигуряването на безопасни връзки и интернет-достъп на въоръжените сили и правителствените организации на страната. Спътникът KOREASAT-7 е геостационарен спътник на Южна Корея. Изстрелването на двата спътника трябваше да се осъществи още в края на март, но стачките във Френска Гвиана доведоха до спирането на полетите от космодрума Куру.", "date": "2017.05.05", "title": "От космодрума Куру успешно бе изстреляна ракета-носител Ariane 5 с два спътника"}
{"url": "http://pik.bg/%D0%B2%D0%BE%D0%B4%D0%B5%D0%BD%D0%B8%D1%8F%D1%82-%D0%BE%D1%82-%D0%B8%D0%B2%D0%B0%D0%B9%D0%BB%D0%BE-%D0%BF%D0%B5%D1%82%D0%B5%D0%B2-%D1%82%D0%B8%D0%BC-%D0%BD%D0%B0-%D0%B4%D0%B8%D0%BD%D0%B0%D0%BC%D0%BE-%D0%B7%D0%B0%D0%B3%D1%80%D0%B5%D0%B1-%D1%81-%D0%BA%D0%BB%D0%B0%D1%81%D0%B8%D1%87%D0%B5%D1%81%D0%BA%D0%B0-%D0%BF%D0%BE%D0%B1%D0%B5%D0%B4%D0%B0-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D0%B0%D1%82%D0%B0-%D0%BD%D0%B0-%D1%85%D1%8A%D1%80%D0%B2%D0%B0%D1%82%D0%B8%D1%8F-news655030.html", "text": "Отборът на Динамо (Загреб), чийто треньор е бившият селекционер на националния тим на България Ивайло Петев, победи с 3:0 като гост Интер (Запрешич) в среща от 32-ия кръг на хърватската първа лига. С мач повече Динамо има 74 точки, на 5 след лидера Риека.  Интер е на 8-о място. \"Динамо игра много силно в първите 30 минути и не само сломи съпротивата на противника и вкара два гола, но и демонстрира онази бързина в комбинациите, която искат феновете“, пише сайтът net.hr.", "date": "2017.05.05", "title": "Воденият от Ивайло Петев тим на Динамо (Загреб) с класическа победа в шампионата на Хърватия"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D1%83%D1%87%D0%B5%D0%BD%D0%B8-%D0%BE%D1%82%D0%BA%D1%80%D0%B8%D1%85%D0%B0-%D1%81%D1%8A%D0%B2%D0%B5%D1%81%D1%82%D1%82%D0%B0-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%B9%D0%BA%D0%B8-%D1%87%D0%BE%D0%B2%D0%B5%D1%88%D0%BA%D0%B8%D1%8F-%D0%BC%D0%BE%D0%B7%D1%8A%D0%BA-news655032.html", "text": "Изследователи от Университетския колеж в Лондон откриха как човешкия мозък реагира при приемането на правилни и неправилни – от морална гледна точка – решения, съобщава Дейли Мейл. Учените изследвали защо много хора не извъшват нечестни постъпки, дори когато имат явна възможност да получат бърза изгода от това. Направените опити показали, че някои дялове на мозъка активно реагират на решения, съответстващи на моралните устои. Според учените, мозъкът преценява дали решенията няма да донесат вреда на друг човек, като по-правилни от психологична гледна точка в сравнение с тези за възможната лесна изгода. Съобщава се, че в експеримента са участвали 56 доброволци, които били разделени на двойки. Те трябвало да избират кой да бъде ударен от слаб ток – себе си или своя неизвестне партньор. Всеки удар ток бил съпровождан и от награда. След опитите станало ясно, че повечето от участниците в експеримента предпочитали токът да удари тях, а не да причиняват болка на друг.", "date": "2017.05.05", "title": "Британски учени откриха съвестта, изследвайки човешкия мозък"}
{"url": "http://pik.bg/%D0%BF%D1%80%D0%B8%D1%81%D1%8A%D0%B4%D0%B8-%D0%BE%D1%81%D0%B5%D0%BC-%D0%B4%D1%83%D1%88%D0%B8-%D0%BF%D0%BE%D0%BB%D1%83%D1%87%D0%B8%D1%85%D0%B0-%D0%BC%D0%B5%D0%B6%D0%B4%D1%83-5-%D0%B8-15-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%BF%D0%BE-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%B2-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-news655031.html", "text": "Бразилски съд наложи присъди между пет и петнадесет години затвор на осем души, коитко бяха обвинени в причастност към тероризъм, съобщава бразилският телевизионен канал  Globo. Според федералната прокуратура осемте обвиняеми са съдействали на терористичната групировка „Ислямска държава“. Те са проповядвали своите идеи чрез социалните мрежи, като чрез електронните си пощи са си разменяли екстремистки материали. По-рано стана ясно, че осемте терористи са планирали да взривят водоснабдителна станция. Те обсъждали плана за атака чрез електронните си пощи и в социалните мрежи. Престъпната група се е наричала Jundallah (б.р „Войници на Бога“). Обменът на информация е бил засечен от федералната полиция на Бразилия в навечерието на Олимпиадата в Рио де Жанейро (5-21 август 2016 година). Тогава бяха задържани общо 15 членове на престъпната организация. Част от задържаните бяха признати за невинни заради непълнолетната им възраст. Присъдите са първи случай на прилагане в Бразилия на закона за борба с тероризма, който бе приет от правителството на бившия президент Дилма Русев през март 2016 година.", "date": "2017.05.05", "title": "Присъди! Осем души получиха между 5 и 15 години затвор по обвинения в тероризъм в Бразилия"}
{"url": "http://pik.bg/%D1%81%D0%B1%D0%BB%D1%8A%D1%81%D1%8A%D0%BA-%D0%BF%D0%B5%D1%82%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D0%B0%D0%B2%D1%82%D0%BE%D0%B1%D1%83%D1%81-%D1%83%D0%B4%D0%B0%D1%80%D0%B8-%D0%B5%D0%BB%D0%B5%D0%BD-%D0%B2-%D1%81%D0%B5%D0%B2%D0%B5%D1%80%D0%BD%D0%B0-%D1%87%D0%B5%D1%85%D0%B8%D1%8F-news655014.html", "text": "Петима човека са получили различни наранявания, след като автобус с чуждестранни туристи се е ударил с елен в района на Семил, Северна Чехия, съобщава Владимир Шритора от Либерецката полиция. В автобуса са пътували около 50 човека, предимно на зряла и пенсионна възраст. След като се ударил в елен, автобусът излязъл от пътя и навлязъл в крайпътно поле. В резултат на инцидента петима пътници са получили различни наранявания, като състянието на двама от тях се определя като „тежко“, а  един от от пострадалите е със сътресение на мозъка. Всички ранени са били откарани по спешност в болници в околните градове. Останалите туристи са били извозени от друг автобус. От полицията не съобщават каква е била съдбата на елена.", "date": "2017.05.05", "title": "Сблъсък! Петима ранени, след като туристически автобус удари елен в Северна Чехия"}
{"url": "http://pik.bg/%D1%80%D1%83%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D1%81%D0%B0-%D0%BF%D1%80%D0%B5%D0%B4%D0%B0%D0%BB%D0%B8-17-%D1%82%D0%BE%D0%BD%D0%B0-%D1%85%D1%83%D0%BC%D0%B0%D0%BD%D0%B8%D1%82%D0%B0%D1%80%D0%BD%D0%B0-%D0%BF%D0%BE%D0%BC%D0%BE%D1%89-%D0%B2-%D1%81%D0%B8%D1%80%D0%B8%D1%8F-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%BE%D1%82%D0%BE-%D0%B4%D0%B5%D0%BD%D0%BE%D0%BD%D0%BE%D1%89%D0%B8%D0%B5-news655051.html", "text": "16,8 тона хуманитарна помощ са били раздадени в провинциите Алепо, Латакия и Ел-Кеунейтра за последното денонощие от сътрудниците на Руския център по примирието на враждуващите страни в Сирия, съобщава Риа Новости, като се позовава на бюлетина на Центъра. Отбелязва се, че са проведени четири хуманитарни акции. Помощи са получили общо 5 293 жители. С помощта на руската авиация в района на град Дейр-ее-Зор са били доставени 20,9 тона хранителни продукти, които са получени по линия на ООН.", "date": "2017.05.05", "title": "Руските военни са предали 17 тона хуманитарна помощ в Сирия за последното денонощие"}
{"url": "http://pik.bg/%D0%BF%D0%B0%D0%B4%D0%B5%D0%BD%D0%B8%D0%B5-%D0%B4%D0%B2%D1%83%D0%BA%D1%80%D0%B0%D1%82%D0%B5%D0%BD-%D0%BD%D0%BE%D1%81%D0%B8%D1%82%D0%B5%D0%BB-%D0%BD%D0%B0-%D0%BA%D1%83%D0%BF%D0%B0-%E2%80%9E%D1%81%D1%82%D0%B5%D0%BD%D0%BB%D0%B8%E2%80%9C-%D0%BF%D0%BE%D0%BB%D1%83%D1%87%D0%B8-%D1%83%D1%81%D0%BB%D0%BE%D0%B2%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B5%D0%BD%D0%B8%D0%B5-%D0%BD%D0%B0-%D0%BD%D0%B0-news655052.html", "text": "Хокеистът Кевин Стивънс, който е двукратен носител на Купа „Стенли“ и е бивш играч на отборите от Националната хокейна лига на Съединените щати и Канада на Питсбърг и Бостън бе осъден на една година затвор условно и на глоба от 10 000 долара за разпространение на наркотици, съобщава „Бостън Глоуб“. 52-годишният Стивънс е участвал в група, която се е заниамвала с продажбата на силното обезболяващо оксикодон. При задържането му полицаите намерили у Стивънс 187 таблетки. Продажбата на оксикодон в много страни по света е изключително строго регламентирана.", "date": "2017.05.05", "title": "Падение! Двукратен носител на Купа „Стенли“ получи условна присъда за разпространение на наркотици"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D0%BF%D0%BE%D0%B6%D0%B0%D1%80-%D0%B8%D0%B7%D0%B1%D1%83%D1%85%D0%BD%D0%B0-%D0%B2-%D0%BD%D0%B5%D1%84%D1%82%D0%BE%D0%BF%D1%80%D0%B5%D1%80%D0%B0%D0%B1%D0%BE%D1%82%D0%B2%D0%B0%D1%82%D0%B5%D0%BB%D0%B5%D0%BD-%D0%B7%D0%B0%D0%B2%D0%BE%D0%B4-%D0%B2-%D0%BF%D0%B5%D1%80%D0%BC-news655055.html", "text": "Пожар е избухнал в нефтопреработвелен завод в Перм, съобщава Рен ТВ, като се позовава на информация на очевидци. Посочва се, че над предприятието се вижда стълб черен дим. От районното управление на Министерството на извънредните ситуации съобщават, че е постъпил сигнал за пожар на улица „Промишленая“. Към мястото са били пратени пожарникари, както и леки и полицейски служители.", "date": "2017.05.05", "title": "Стихия! Пожар избухна в нефтопреработвателен завод в Перм"}
{"url": "http://pik.bg/%D1%81%D0%B5%D0%BD%D0%B0%D1%82%D1%8A%D1%82-%D0%BD%D0%B0-%D1%81%D0%B0%D1%89-%D1%83%D0%B4%D0%BE%D0%B1%D1%80%D0%B8-%D0%BF%D0%BE%D0%BC%D0%BE%D1%89-%D0%B7%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D0%B7%D0%B0-%D0%BD%D0%B0%D0%B4-410-%D0%BC%D0%B8%D0%BB%D0%B8%D0%BE%D0%BD%D0%B0-%D0%B4%D0%BE%D0%BB%D0%B0%D1%80%D0%B0-news655056.html", "text": "Конгресът на Съединените щати прие проекта за федерален бюджет на страната до 30 септември 2017 година, съобщава електронното издание РТ. В него е предвидена финансова помощ за Украйна в размер на 410 456 долара. Уточнява се, че Пентагона може да изразходва и около 150 милиона долара за „предоставяне на помощ, включваща военна подготовка, техника, логистична помощ, разузнавателна помощ за военните сили и силите на националната безопасност на Украйна“.", "date": "2017.05.05", "title": "Сенатът на САЩ удобри помощ за Украйна за над 410 милиона долара"}
{"url": "http://pik.bg/%D0%BB%D0%B0%D1%82%D0%B8%D0%BD%D0%BE%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B4%D1%8A%D1%80%D0%B6%D0%B0%D0%B2%D0%B8-%D0%BE%D1%81%D1%8A%D0%B4%D0%B8%D1%85%D0%B0-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D1%81%D1%80%D0%B5%D1%89%D1%83-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news655053.html", "text": "Осем латиноамерикански държави осъдиха „прекомерното използване на сила“ от страна на властите във Венецуела срещу протестиращите граждани, оповести Министерството на външните работи на Мексико в четвъртък след последния смъртен случай, с който жертвите на венецуелските протестите станаха вече 36, предава „Ройтерс“, цитирана от Фокус. Аржентина, Бразилия, Колумбия, Коста Рика, Гватемала, Хондурас, Мексико и Парагвай осъдиха нарастващото насилие във Венецуела и призоваха нейното правителство да спазва човешките права на гражданите. „Осъждаме прекомерното използване на сила от страна на венецуелските власти срещу цивилни, които протестират срещу правителствени мерки, които се отразяват върху стабилността на демокрацията и стават причина за загуба на човешки животи“, гласи изявлението на държавите, съгласно информацията от Мексико.", "date": "2017.05.05", "title": "Латиноамерикански държави осъдиха насилието срещу протестиращите във Венецуела"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%BA%D1%8A%D1%80%D1%82-%D1%80%D1%8A%D1%81%D0%B5%D0%BB-%D0%B8-%D0%B3%D0%BE%D0%BB%D0%B4%D0%B8-%D1%85%D0%BE%D1%83%D0%BD-%D1%81%D1%8A%D1%81-%D0%B7%D0%B2%D0%B5%D0%B7%D0%B4%D0%B8-%D0%BD%D0%B0-%D1%85%D0%BE%D0%BB%D0%B8%D0%B2%D1%83%D0%B4%D1%81%D0%BA%D0%B0%D1%82%D0%B0-%D0%B0%D0%BB%D0%B5%D1%8F-%D0%BD%D0%B0-%D1%81%D0%BB%D0%B0%D0%B2%D0%B0%D1%82%D0%B0-news655038.html", "text": "Американските актьори Кърт Ръсел и Голдин Хоун получиха свои звезди на холивудската Алея на славата, съобщава ТИ Ем Зет. На церемонията специални гости бяха дъщерята на Голди Хоун – Кейт Хъдсън, както и Рийз Уидърспун и режисьора Куентин Тарантино. Една от най-любимите двойки на Холивуд Ръсел и Хоун, които са заедно от 1983 година,  и в момента участват в успешни проекти. 66-годишният Ръсел  се снима във втората част на „Пазителите на Галактиката“, а 71-годишната Хоун в комедията „Дъщерята и нейната майка“. Най-популярният им съвместен проект е от 1987 година - лентата на Гари Маршъл \"Зад борда\".", "date": "2017.05.05", "title": "Признание! Кърт Ръсел и Голди Хоун със звезди на холивудската Алея на славата"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8%D0%BC%D0%B0-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D0%B5-%D0%B4%D0%B0-%D0%BF%D0%BE%D1%81%D0%B5%D1%82%D0%B8-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-news655057.html", "text": "Президентът на Съединените щати Доналд Тръмп е заявил желанието си да посети Австралия, съобщава РИА Новости. За това той е обявил по време на срещата си в Ню Йорк с премиера на Австралия Малкълм Търнбул. „Австралия е едно от най-хубавите места в света – заявил Тръмп, отговаряйки на въпрос на журналисти би ли гостувал в Австралия. – Там имам много приятели. Със сигурност ще посетя тази страна“.", "date": "2017.05.05", "title": "Президентът на Съединените щати Доналд Тръмп има намерение да посети Австралия"}
{"url": "http://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D0%B4%D0%BD%D0%B5%D1%81-%D0%B2%D0%B0%D0%BB%D0%B5%D0%B6%D0%B8%D1%82%D0%B5-%D0%BD%D0%B0%D0%B4-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D1%80%D0%B0%D0%B9%D0%BE%D0%BD%D0%B8-%D0%BE%D1%82-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D1%82-%D0%B2%D1%8A%D0%B7%D0%BC%D0%BE%D0%B6%D0%BD%D0%B8-%D1%81%D0%B0-%D0%B8-%D0%B3%D1%80%D0%B0%D0%B4%D1%83%D1%88%D0%BA%D0%B8-news655054.html", "text": "Валежите над западните райони от страната днес ще продължат, съобщават от Националния институт по метеорология и хидрология (НИМХ) към Българска академия на науките (БАН). След обяд и вечерта срещу събота над Западна и Централна България ще се развива мощна купесто-дъждовна облачност, ще има гръмотевични бури и временни усилвания на вятъра. На места валежите ще са интензивни и значителни по количества, възможни са и градушки. Ще духа слаб югоизточен вятър, привечер и през нощта срещу събота постепенно ще се ориентира от северозапад. Максималните температури ще са предимно между 19° и 24°. Над Черноморието ще има променлива облачност. Ще духа слаб югоизточен вятър. Максималните температури на въздуха: 16°-18°. Температурата на морската вода е 13-15°. Вълнението на морето ще бъде 1-2 бала. И над планините ще развива купеста и купесто-дъждовна облачност. Ще има краткотрайни валежи придружени с гръмотевици, на места – интензивни. Ще духа умерен югозападен вятър, който привечер ще се ориентира от запад и ще се усили. Максималната температура на височина 1200 метра ще бъде около 17°, на 2000 метра – около 8°. Фокус", "date": "2017.05.05", "title": "Времето днес! Валежите над западните райони от страната ще продължат, възможни са и градушки"}
{"url": "http://pik.bg/%D1%80%D0%B0%D0%BF%D1%8A%D1%80%D1%8A%D1%82-%D0%BA%D0%B0%D0%BD%D0%B8%D0%B5-%D1%83%D0%B5%D1%81%D1%82-%D0%B1%D0%B8%D0%B5-%D1%88%D1%83%D1%82%D0%B0-%D0%BD%D0%B0-%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D1%81%D0%BB%D0%B5%D0%B4-%D0%B8%D0%B7%D0%BB%D0%B0%D0%B3%D0%B0%D1%86%D0%B8%D1%8F%D1%82%D0%B0-%D1%81%D1%8A%D1%81-%D1%81%D0%BD%D0%B8%D0%BC%D0%BA%D0%B8%D1%82%D0%B5-%D1%81-%D1%86%D0%B5%D0%BB%D1%83%D0%BB%D0%B8%D1%82-news654976.html", "text": "Двойката Кание Уест и Ким Кардашиян не беше заедно на последната светска проява Met Gala, където се събра елитът на висшата мода в света. Това веднага породи слухове, че звездната двойка е пред раздяла,  съобщи The Sun. Близки до светската двойка твърдят, че рапърът се е разочаровал много от снимките на Ким на плаж в Мексико, които показаха на света тялото й без обработка с фотошоп, с целулит и следи от пластични операции. Това споделиха повече от 100 000 души, които се отписаха от профила на Кардашиян след като видяха папарашките фотоси. Според непотвърдена информация, Уест е заявил, че е създал от Ким Кардашиян брант, модна икона и носителка на собствен стил, а тя „ с едно движение само” е провалила всичко това. Той цитира и едно мнение от друг поклонник на тв звездата, който заявява: „На тези отвратителни снимки заедно със сестра си Кортни Ким изглежда нелепо и евтино. Сестра й изглежда много по-добре от нея”. Има и друга версия за липсата на рапъра на модното събитие. Негови близки твърдят, че той все още се възстановява от нервния срив, който го вкара в болница в края на 2016 година и затова избягва публичните си появи.", "date": "2017.05.05", "title": "Рапърът Кание Уест бие шута на Ким Кардашиян след излагацията със снимките с целулит?"}
{"url": "http://pik.bg/61-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%B4%D1%80%D1%83%D1%81%D0%B0-%D1%82%D0%B0%D0%B4%D0%B6%D0%B8%D0%BA%D0%B8%D1%81%D1%82%D0%B0%D0%BD-news655104.html", "text": "Земетресение с магнитуд 6,1 по скалата на Рихтер е регистрирано на територията на Таджикистан на 260 км. от столицата на съседен Узбекистан Ташкент, съобщи  РИА Новости. „По информация на сеизмологична станция „Ташкент“ на 5 май 2017 г. в 10:10 часа (8:10 българско време) е регистрирано земетресение на 258 км от Ташкент на територията на Таджикистан. Магнитудът е 6,1“, пише в официално заявление на узбекистанските власти. Няма информация за жертви и разрушения.", "date": "2017.05.05", "title": "6,1 по Рихтер раздруса Таджикистан "}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%B4%D1%80%D1%8A%D0%BF%D0%BD%D0%B0-%D1%81-20-%D0%BD%D0%B0-%D0%BB%D1%8C%D0%BE-%D0%BF%D0%B5%D0%BD-news655094.html", "text": "Еманюел Макрон води с над 20% пред Марин льо Пен, сочат последните социологически проучвания преди втория тур на президентските избори във Франция в неделя. Снощи се състояха последните предизборни митинги на двамата кандидати за президент. Льо Пен бе замеряна с яйца, а Макрон бе атакуван от профсъюзни членове, които са против либералните му реформи. Центристът Макрон се обърна към левите избиратели, а лидерката на десния Национален фронт Марин Льо Пен защити острия си тон като обясни, че в него е отекнало „социалното насилие, което ще избухне в страната\".", "date": "2017.05.05", "title": "Макрон дръпна с 20% на Льо Пен"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D0%BC%D0%B8%D1%81%D0%B8%D1%8F-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BF%D0%BE%D0%B4%D1%85%D0%B2%D0%B0%D1%89%D0%B0-%D0%B8%D0%BC%D1%83%D0%BD%D0%B8%D1%82%D0%B5%D1%82%D0%B0-%D0%BD%D0%B0-%D0%BC%D0%B0%D1%80%D0%B5%D1%88%D0%BA%D0%B8-news655098.html", "text": "Парламентът създаде Временна комисия за имунитета на Веселин Марешки. „За“ комисията гласуваха 184 народни представители, „против“ - 0 и „въздържали се“ -0 , с което тя беше приета. Комисията се състои от 10 народни представители, като всяка парламентарна група има право на двама членове. Комисията е във връзка с искането на главния прокурор Сотир Цацаров от 27 април за даване на разрешение за възбуждане на наказателно преследване срещу народния представител от парламентарната група на „Воля”. В мотивите на проекторешението за създаване на комисията е посочено, че до момента Марешки не се е отказал доброволно от имунитета си. В тях се посочва още, че в такива случаи парламентарната практика предвижда създаването на Временна анкетна комисия, която да проучи дали са налице достатъчно доказателства за искания имунитет. За председател на Временната комисия бе избран Християн Митев от „Обединени патриоти“, а за нейни членове: Димитър Петров и Христо Гаджев от ГЕРБ, Пенчо Милков и Филип Попов от ПГ на „БСП за България“, Александър Сиди от „Обединени патриоти“, Хайри Садъков и Танер Али от ДПС, Симеон Найденов, Антон Дончев. В рамките на дебата за създаване на Комисията, депутатът от „Воля“ Симеон Найденов поиска от Комисията да бъде изискано дело от 2015 г, комисията да се запознае с доказателствата по делото и да даде преценка и становище има ли достатъчно данни за извършени престъпления от Веселин Марешки. Според него е необходимо изслушване на комисията по поставените въпроси пред тях. „На последно място искаме оповестяване на това разследване, да се даде публичност пред целия народ за обстоятелствата по обвиненията срещу Марешки“, каза Симеон Найденов. Главният прокурор Сотир Цацаров поиска имунитета на Веселин Марешки, тъй като му е било повдигнато обвинение, за това, че на 15 октомври 2014 г. във Варна е причинил на Костадин Костадинов, в качеството му на длъжностно лице, лека телесна повреда, изразяваща се в причиняване на болка и страдание без разстройство на здравето. За времето от 9 октомври 2014 г. до 16 ноември 2014 г. във Варна, с цел да принуди другиго – Асен Миланов, да поеме имуществено задължение – да му заплаща ежемесечно парична сума в размер на 10 000 (десет хиляди лева), го заплашил с увреждане на имущество – разрушаване на стопанисваното от него заведение „Ред хот пица“, като деянието е придружено с унищожаване и повреждане на имущество, собственост на „Ред хот България“ ООД, с управител Асен Миланов, извършено е от две лица – Красимира Колева и Веселин Марешки и са причинени значителни вреди в размер на 14 838,38 лв. По внесения обвинителен акт е било образувано НОХД № 1126/2015 год. по описа на Окръжен съд – Варна. С Решение № 4686 – НС на ЦИК от 31 март 2017 год., /ДВ, бр. 28 от 04.04.2017 год./, Веселин Найденов Марешки е избран за народен представител в 44-ото Народно събрание. С Определение от 24 април 2017 г. на Окръжен съд – Варна, съдебното производство по НОХД № 1126/2015 год. е било прекратено, а делото изпратено по компетентност на Софийски градски съд.", "date": "2017.05.05", "title": "ИЗВЪНРЕДНО В ПИК TV! Комисия в парламента подхваща имунитета на Марешки"}
{"url": "http://pik.bg/%D0%BC%D0%B0%D1%87%D0%BE%D0%B2%D0%B5%D1%82%D0%B5-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%B4%D0%BD%D0%B5%D1%81-news655103.html", "text": "Футболните мачове по телевизията днес, с роден коментар. Интересни срещи от терените в България и чужбина. 14:35 - Гуанджоу Евъргранд - Шанхай Шенхуа, Китай, Супер лига, пряко Мтел Спорт 2, 17:30 - Славия - Монтана, България, Първа лига, пряко Диема, 17:30 - Верея - Ботев, България. Първа лига, пряко Диема Спорт, 20:00 - Локо Пд - Лудогорец, България, Първа лига, пряко Диема Спорт, 21:30 - Кьолн - Вердер, Германия, Първа Бундеслига, пряко Евроспорт 2, 21:45 - Сент Етиен - Бордо, франция, Лига 1. пряко Нова Спорт, 22:00 - Уест Хем -Тотнъм, Англия, Висша лига, пряко Диема Спорт 2.", "date": "2017.05.05", "title": "Мачовете по телевизията днес"}
{"url": "http://pik.bg/%D0%B3%D0%B0%D0%B4%D0%BE%D1%81%D1%82-%D0%BF%D1%81%D0%B8%D1%85%D0%BE%D0%BF%D0%B0%D1%82-%D0%B8%D0%B7%D0%BD%D1%83%D0%B4%D0%B2%D0%B0-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D1%81%D0%B0%D0%BD%D0%B8-%D0%B0%D0%BB%D0%B5%D0%BA%D1%81%D0%B0-%D1%81-%D0%BF%D0%BE%D1%80%D0%BD%D0%BE%D0%BA%D0%BB%D0%B8%D0%BF-%D1%81%D0%BD%D0%B8%D0%BC%D0%BA%D0%B0-news655082.html", "text": "Певицата Сани Алекса се оплака в социалната мрежа, че психопат я изнудва с порно клип. От фалшив профил психически нестабилна жена или мъж я бомбардират с неприлични писания, съобщи \"Лайфстайл\". Ето какво написа в профила си във Фейсбук изпълнителката: \"Хммм ... Така. От известно време, тази жена/мъж ме тормози и изнудва във Facebook. Разбрах, че не съм и единствения случай. Други жени също се оплакват. Изнудвачът даже иска Алекса да му изпрати горещи снимки, за да е сигурен, че това е истинската Алекса. Той е категоричен, че има порноклип, който е заснет тайно докато Сани прави секс.", "date": "2017.05.05", "title": "ГАДОСТ! Психопат изнудва певицата Сани Алекса с порноклип (СНИМКА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-6-%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BE%D1%82-%D0%B3%D0%B5%D1%80%D0%B1-%D0%BD%D0%B0%D0%BF%D1%83%D1%81%D0%BD%D0%B0%D1%85%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B8-%D0%B7%D0%B0%D0%BA%D1%80%D0%B8%D1%85%D0%B0-%D0%BF%D1%80%D0%B5%D0%B4%D0%BF%D1%80%D0%B0%D0%B7%D0%BD%D0%B8%D1%87%D0%BD%D0%BE%D1%82%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-news655102.html", "text": "С напускането на шестима депутати от ГЕРБ завърши днешното предпразнично заседание на парламента. Румяна Бъчварова става шеф на кабинета на Борисов. Освен нея напусналите са Александър Манолев, Недялко Славов, Жечо Станков, Стоян Тасев и Станислав Дечев. Станков става зам.-министър на енергетиката, а Манолев - на икономиката. Другите трима са бивши областни управители и се връщат на местата си. На тяхно място идната седмица трябва да се закълнат други избраници от листата на ГЕРБ. Преди това депутатите одобриха създаването на комисия, която да разследва основанията за искане на имунитета на председателя на \"Воля\" Веселин Марешки и поради липса на други точки в дневния ред, се разпуснаха предпразнично след по-малко от час работа.", "date": "2017.05.05", "title": "ПЪРВО В ПИК! 6 депутати от ГЕРБ напуснаха парламента и закриха предпразничното заседание"}
{"url": "http://pik.bg/%D0%BA%D0%BE%D1%80%D0%B5%D0%BC%D0%B0-%D1%81%D0%BA%D0%BE%D1%87%D0%B8-%D0%BE%D1%81%D1%82%D1%80%D0%BE-%D1%81%D1%80%D0%B5%D1%89%D1%83-%D0%B7%D0%B0%D0%BB%D0%B8%D1%87%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D0%B5%D0%BA%D0%BE%D1%80%D0%B4%D0%B8-%D0%B2-%D0%B0%D1%82%D0%BB%D0%B5%D1%82%D0%B8%D0%BA%D0%B0%D1%82%D0%B0-news655087.html", "text": "Легендарният треньор Георги Димитров - Корема реагира остро на идеята да бъдат заличени световни рекорди, постигнати след 2005 година. Идеята беше лансирана след среща на Европейската атлетическа асоциация, а президентът на БФЛА Добромир Карамаринов я подкрепи. Големите притеснения у нас са свързани с това, че при \"чистката\" може да бъде заличен рекордът на Стефка Костадинова в скока на височина от 1987 г. \"Искат да ни изтрият паметта. Това е безумно и няма никаква логика. За пореден път се видя, че Карамаринов и оглавяваната от него Балканска асоциация са послушници на Запада. Да не говорим колко е балканска, след като в нея членува и Израел\", казва Корема пред \"Меридиан Мач\". Специалистът, извел Йорданка Донкова до световния рекорд на 100 метра с препятствия от 12,21 секунди, който беше подобрен миналото лято, след като се задържа 28 години, се усъмни в редовността на постижението на американката Кендра Харисън от 12,20 секунди. \"Видяхте какво стана и федерацията си замълча. Никъде на видеото не се вижда от къде стартира Харисън. За техника на бягане да не говорим\", аргументира се Димитров. Той е убеден, че в момента атлетиката се връща с век назад. \"Тогава всички медали се печелеха от САЩ и Великобритания. Сега ще стане същото. Просто Изтока им пречи да си развиват допинга и ни удариха\", убеден е Димитров.", "date": "2017.05.05", "title": "Корема скочи остро срещу заличаването на рекорди в атлетиката"}
{"url": "http://pik.bg/%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%8F%D1%82-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-%D1%85%D0%B2%D1%8A%D1%80%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0-news655128.html", "text": "Преди броени минути областният управител на област Кюстендил Йордан Татарски депозира оставката си в Министерски съвет. Мотивите за оттеглянето му са, че според чл. 29 ал. 1 от Закона за администрацията областният управител е едноличен орган на изпълнителната власт, който осъществява държавното управление по места. Това предполага областният управител да е политически ангажиран с управляващата коалиция. „Предвид обстоятелството, че не съм представител на нито една от партиите в управляващата вече коалиция, правилното решение за мен е да подам оставката си. Това решение произтича и от моето възпитание и политически морал. Заявявам, че до последния работен ден ще изпълнявам отговорно и съвестно задълженията си на областен управител и ще въведа следващия областен управител в текущата дейност на администрацията\", заявява Татарски. Той кани цялата общественост в първия работен ден на следващата седмица, а именно Деня на победата - 9 май, от 17.30 ч. в голямата зала, намираща се на 2-ри етаж в сградата на Областната администрация Кюстендил, където ще направи публичен отчет за дейността си пред гражданите и медиите. Йордан Татарски бе назначен на 8-и февруари тази година от служебното правителство на проф. Огнян Герджиков.", "date": "2017.05.05", "title": "Областният управител на Кюстендил хвърли оставка"}
{"url": "http://pik.bg/%D0%BE%D1%81%D0%B2%D0%BE%D0%B1%D0%BE%D0%B4%D0%B8%D1%85%D0%B0-%D1%88%D0%B5%D1%84%D0%B0-%D0%BD%D0%B0-%D0%BD%D0%BE%D0%B8-news655115.html", "text": "Депутатите гласуваха за освобождаване на управителя на НОИ Бисер Петков от заеманата длъжност Това се налага поради преминаването му на друг пост - министър на социалната политика в новия кабинет на Бойко Борисов.", "date": "2017.05.05", "title": "Освободиха шефа на НОИ"}
{"url": "http://pik.bg/%D1%82%D0%B5%D1%81%D0%BB%D0%B0-%D1%81%D1%8A%D0%B4%D1%8A%D1%82-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%B8%D1%81%D0%BA%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D0%B1%D0%B0%D0%B1%D0%B0-%D1%88%D0%BF%D0%B8%D0%BE%D0%BD%D0%B8%D0%BD-%D0%B7%D0%B0-%D1%83%D0%B1%D0%B8%D1%82%D0%BE%D1%82%D0%BE-%D0%B9-%D0%BA%D1%83%D1%87%D0%B5-news655110.html", "text": "Съдът отряза исканията на баба шпионин, чула как неин съсед се кани да убие кучето й, съобщи \"Булнюз\". На 30 август 2016 г. ломчанката Е.А.Г. открила кучето си мъртво. След проведено разследване и назначена ветеринарно-медицинска експертиза станало ясно, че животното било отровено. В хода на разследването униформените не открили заподозрян за извършител на жестокото деяние. По тази причина наказателното производство по случая било прекратено. Ломчанката обаче обжалвала в съда решението. Тя заявила, че много добре знае кой е извършителят. Жената посочила с пръст своя съсед Р. И. С., с който имала спор за имот. Бабката, която изглежда била с изключително остър слух, заявила, че докато седяла в заведение центъра на Лом, сама чула, как комшията й, докато минавал покрай кафенето, казал: „онези кучета на оная - ще ги ликвидирам”. Съдът обаче поряза исканията на бабата шпионин. Те обявили твърденията й за неоснователни и се усъмнили в свръхчовешкия й слух. По тази причина жалбата на жената е оставена без разглеждане.", "date": "2017.05.05", "title": "ТЕСЛА! Съдът отхвърли исканията на баба шпионин за убитото й куче "}
{"url": "http://pik.bg/%D0%B4%D0%B2%D0%B0%D0%BC%D0%B0%D1%82%D0%B0-%D0%BF%D1%80%D0%B8%D1%8F%D1%82%D0%B5%D0%BB%D0%B8-%D0%BA%D0%BE%D0%B8%D1%82%D0%BE-%D0%BA%D1%8A%D1%81%D0%BD%D0%BE-%D1%81%D0%BD%D0%BE%D1%89%D0%B8-%D1%81%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B8-%D0%BE%D1%82-%D1%83%D0%B4%D0%B0%D1%80-%D0%BE%D1%82-%D0%BC%D1%8A%D0%BB%D0%BD%D0%B8%D1%8F-%D0%BD%D0%B0%D0%BF%D1%80%D0%B0%D0%B2%D0%B8%D0%BB%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D0%BB%D0%BD%D0%B0-%D0%B3-news655142.html", "text": "Близо до град Ниш, Сърбия, двама мъже Мариян на 37 години и Саша на 46 години загубили живота си докато ловели риба в близкото езеро. Двамата били страстни рибари и използвали всяка възможност за риболов. Те почиват на място след удар от мълния. Намират ги техни приятели, след като са звънели няколко пъти по телефона и никой не е отговорил. Те се натъкнали на ужасната гледка - телата на Мариян и Саша били обгорени. Телата на двамата не подлежат на аутопсия и затова са предадени на близките им. Ще бъдат погребани в местното гробище. По непотвърдена информация, гръмотевица ударила рибарската въдица на единия от тях. От асоциацията на рибарите казват, че риболовът не се препоръчва, когато гърми. Според специалисти най-опасно е да се използват графитени въдици. Също така добавят, че трябва много да се внимава и при гръмотевици не трябва да бъдем в близост до далекопроводи. Препоръчват изключване на мобилните телефони и абсолютно никакви разговори ако има гръмотевици. Ако сте на открито по време на гръмотевична буря, часовници, масивни ланци, оставете на земята инструментите, ако работите с тях. Добре е, ако сте с група, да се разпръснете и всеки да приклекне с прибрани ръце и крака докато отминат гръмотевиците. Бъдете много внимателни. Крийте се на безопасни места, не излагайте живота си на опасност!", "date": "2017.05.05", "title": "Двамата приятели, които късно снощи са починали от удар от мълния направили катастрофална грешка, това може да спаси нечий друг живот!"}
{"url": "http://pik.bg/%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B5%D0%B4%D0%BB%D0%B0%D0%B3%D0%B0-800-%D0%B5%D0%B2%D1%80%D0%BE-%D0%B7%D0%B0-%D0%B2%D1%81%D1%8F%D0%BA%D0%BE-%D0%B4%D0%B5%D1%82%D0%B5-%D1%80%D0%BE%D0%B4%D0%B5%D0%BD%D0%BE-%D0%B8%D0%BB%D0%B8-%D0%BE%D1%81%D0%B8%D0%BD%D0%BE%D0%B2%D0%B5%D0%BD%D0%BE-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news655133.html", "text": "„800 евро за всяко раждане или осиновяване на дете“, написа във Фейсбук, италианския  министър на конституционните реформи Мария Елена Боски, цитирана от \"Български новини\". От тази финансова подкрепа може да се възползват освен италианските майки, също и жени, които раждат или осиновяват дете и идват от страни от Европейския съю. Също така майките, които са граждани на държава извън ЕС, но с разрешение за пребиваване в Италия.", "date": "2017.05.05", "title": "Италиански министър предлага 800 евро за всяко дете, родено или осиновено в страната "}
{"url": "http://pik.bg/%D0%B3%D0%B0%D0%B4%D0%B6%D0%B5%D0%B2-%D1%81%D0%B5-%D0%BF%D0%BE%D1%8F%D0%B2%D0%B8-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news655077.html", "text": "Бившият футболист на Левски Владимир Гаджев се появи на \"Герена\" вчера. Той изгледа закритата тренировка на \"сините\" на официалния терен. В същото време спортният директор Даниел Боримиров гледаше мач на юношите. Договорът на Гаджев с третодивизионния английски Ковънтри изтече и в момента той е свободен. Тимът му изпадна в четвъртото ниво на местния футбол, а Гаджев трябва да си търси нов отбор. Вариант за него е Левски, но преди това той ще се опита да си намери нов тим в чужбина. Това трябва да се случи до месец. Гаджев носи синята фланелка седем сезона и половина. За този период той изигра 210 мача, в които реализира 27 гола.", "date": "2017.05.05", "title": "Гаджев се появи на \"Герена\""}
{"url": "http://pik.bg/%D0%B3%D1%83%D0%B3%D1%8A%D0%BB-%D0%BF%D0%BB%D0%B0%D1%89%D0%B0-306-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%B4%D0%B0%D0%BD%D1%8A%D0%BA-%D0%B2-%D0%B8%D1%82%D0%B0%D0%BB%D0%B8%D1%8F-news655092.html", "text": "Приключва спорът между „Гугъл\" и Италия, продължаващ повече от година, пишат местни медии. Интернет-гигантът ще плати 306 млн. долара данъци на средиземноморската страна. Миналата година италианската данъчна полиция съобщи, че компанията не е декларирала 100 млн. евро приходи и да изплати 200 млн. евро данъци в периода между 2009 и 2013 г. „В допълнение на вече платените на правителството данъци през тези години, „Гугъл\" ще изплати допълнителни 306 млн. евро\", съобщи прессекретар на американската фирма. „Гугъл\" потвърждава ангажиментите си към Италия и ще продължи да работи да работи за развитието на онлайн-екосистемата на страната\", добави той. Италианската данъчна служба съобщи, че ще стартира преговори по подписването на „превантивни споразумения\", за да може компанията в бъдеще да плаща правилните данъци.", "date": "2017.05.05", "title": "\"Гугъл\" плаща 306 млн. долара данък в Италия"}
{"url": "http://pik.bg/%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B8%D1%8F%D1%82-%D0%BF%D0%BE%D0%B6%D0%B0%D1%80-%D0%B2-%D0%BC%D0%BE%D1%81%D0%BA%D0%B2%D0%B0-%D1%82%D1%80%D1%8A%D0%B3%D0%BD%D0%B0%D0%BB-%D0%BE%D1%82-3-%D0%B8%D0%B7%D1%82%D0%BE%D1%87%D0%BD%D0%B8%D0%BA%D0%B0-news655141.html", "text": "В сградата в центъра на Москва, където днес по-рано пламна чудовищния пожар, са открити три източника, от които е тръгнала стихията, твърди Рен.тв. В момента пламъците са почти потушени, като в операцията освен огнеборците се е включил и вертолет. Според запознати сградата, която е изгоряла, принадлежи на компания \"Меркурий\". Там трябвало да се направи лъскав бизнес център.", "date": "2017.05.05", "title": "Гигантският пожар в Москва тръгнал от 3 източника"}
{"url": "http://pik.bg/%D0%BC%D0%BB%D0%B0%D0%B4%D0%BE-%D0%BC%D0%BE%D0%BC%D0%B8%D1%87%D0%B5-%D0%B1%D0%BE%D0%BB%D0%BD%D0%BE-%D0%BE%D1%82-%D1%80%D0%B0%D0%BA-%D0%B4%D0%B0%D0%B2%D0%B0-%D1%86%D0%B5%D0%BD%D0%B5%D0%BD-%D1%81%D1%8A%D0%B2%D0%B5%D1%82-%D0%BA%D0%BE%D0%B9%D1%82%D0%BE-%D0%BC%D0%BE%D0%B6%D0%B5-%D0%B4%D0%B0-%D1%81%D0%BF%D0%B0%D1%81%D0%B8-%D0%B6%D0%B8%D0%B2%D0%BE%D1%82-news655177.html", "text": "Всички знаем колко е важно редовно да проверяваме гърдите си за бучки, подутини и необичайни петна, но нетипичният съвет на момиче, болно от рак на гърдата, може да спаси живота на мнозина. 27-годишната Хейли Браунинг от Англия споделя малкия „трик“ на стената си във Фейсбук: „Искам да ви споделя един  трик, защото той може да спаси живота на много хора. Лично съм го изпробвала и върши работа. Преди три седмици ми беше откри рак на гърдата. Можете да си представите стреса  и шока, който изживях. Можех да усетя бучката само когато лежа, а когато се изправях – тя напълно изчезваше. Повечето сайтове ви казват да проверявате за бучки, докато сте под душа, но ако бях последвала техния съвет, може би бучката щеше да стане твърде голяма и нелечима. Дори хирургът не можеше да напипа бучката докато съм изправена. Предстои ми дълго пътуване и химиотерапия , но искам посланието ми да достигне до възможно най-много хора.“ Хейли разказва колко шокирана и съсипана се е почувствала, когато е чула диагнозата: „Бях с майка ми и баща ми, когато отидох да си получа резултатите от биопсията. Изобщо не можех да си представя, че лекарят ще ми съобщи такава новина“, казва момичето. „Майка ми ме хвана за ръка, всички бяхме в шок и започнахме да плачем. Но лекарят побърза да ни каже, че ракът е лечим.“ Нейният пост е споделен над 155 хил. пъти – резултат, който Хейли не е очаквала. Тя е трогната от всички благопожелания, които хората продължават да й изпращат. Момичето се надява постът й наистина да помогне на жените да открият заболяването в по-ранна фаза: „Ако успея да помогна на поне един човек, значи си е струвало. Първоначално разказах само на приятелите и семейството ми, но никой от тях не беше запознат с този метод и ми бяха много благодарни, че съм споделила с тях.“ „В никакъв случай не съм експерт, но искам да насърча всеки да се консултира с лекар веднага, щом забележи нещо необичайно. Не отлагайте тези посещения, бъдете внимателно щом се отнася до вашето здраве.“ Д-р Уана Уит, която са заминава с ракови проучвания, казва: „Важно е всяка жена да опознае гърдите си и да говори с лекаря си, ако забележи необичайни или постоянни промени. Няма нужда да ги проверявате по един определен начин и на точни интервали от време, просто от време на време ги оглеждайте добре, докосвайте ги, за да разберете какво е нормално за вашето тяло.“", "date": "2017.05.05", "title": "Младо момиче болно от рак, дава ценен съвет, който може да спаси живот!"}
{"url": "http://pik.bg/%D1%87%D1%83%D0%B4%D0%BE-%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%B2-%D0%BA%D0%BB%D0%B8%D0%BD%D0%B8%D1%87%D0%BD%D0%B0-%D1%81%D0%BC%D1%8A%D1%80%D1%82-%D1%80%D0%BE%D0%B4%D0%B8-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-%D0%BF%D0%BE%D1%81%D0%BB%D0%B5-%D0%BE%D0%B6%D0%B8%D0%B2%D1%8F-news655113.html", "text": "32-годишната учителка Ерика Найгрела от Тексас била в 36-та седмица от бременността, когато в коридора в училището припаднала, защо сърцето й спряло да работи. Нейните колеги веднага извикали линейка и те опитали в училището с дефибрилатор да върнат в експлоатация сърцето, но не успели, съобщава \"Дейли Мейл\". Ерика я прехвърлили в болница, където лекарите изродили с цезарово сечение бебето. По време на раждането сърцето все още работило. Лекарите уведомили близките, че Ерика е клинично мъртва, но след раждането тя оживяла. Тя родила здрава дъщеря, а лекарите посочват, че бебето е в стабилно здравословно състояние. Три месеца след раждането, бебето е 4 килограма, а скоро би трябвало да започне да диша самостоятелно", "date": "2017.05.05", "title": "ЧУДО! Учителка в клинична смърт роди момиченце, после оживя"}
{"url": "http://pik.bg/%D0%B3%D0%B0%D0%B2%D1%80%D0%B0-%D1%81%D0%B2%D0%B0%D0%BB%D0%B8%D1%85%D0%B0-%D1%86%D1%8F%D0%BB%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BE%D1%82-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D0%BD%D0%B5-%D0%BE%D1%81%D0%B2%D0%BE%D0%B1%D0%BE%D0%B4%D0%B8%D0%BB%D0%BE-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D0%B4%D0%B5%D1%82%D0%B5%D1%82%D0%BE-%D1%81%D0%B8-%D0%B2%D0%B8%D0%B4%D0%B5%D0%BE-news655147.html", "text": "Американската авиокомпания \"Делта\" е изправена пред сериозен проблем, след като семейство се оплака, че е било свалено от борда, защото отказало да освободи мястото на детето си, съобщи БиБиСи. \"Това е федерално престъпление. Вие и вашата съпруга ще отидете в затвора, а вашите деца ще бъдат настанени в приемни семейства\". Това се чува да казва член на екипажа по време на спора за мястото. Видеоклип е качен в интернет и вече е гледан повече от 2 милиона пъти.", "date": "2017.05.05", "title": "ГАВРА! Свалиха цяло семейство от самолета! Не освободило мястото на детето си (ВИДЕО)"}
{"url": "http://pik.bg/%D0%B0%D0%BA%D1%82%D1%8C%D0%BE%D1%80%D0%B8%D1%82%D0%B5-%D0%BE%D1%82-%D1%82%D1%83%D1%82%D1%83%D1%80%D1%83%D1%82%D0%BA%D0%B0-%D0%BF%D1%80%D0%B5%D0%B2%D0%B7%D0%B5%D1%85%D0%B0-%D1%87%D0%B8%D0%BA%D0%B0%D0%B3%D0%BE-news655139.html", "text": "Милен Минков, Иван Чешмеджиев, Васил Василев и Венци Куцаров от култовото комедийнно шоу \"Тутурутка\" превзеха Чикаго. От третия по големина град в САЩ тази вечер започна американското им турне. Зевзеците от Варна, които над 20 години веселят българите с комедийните си скечове, до края на месец май ще обиколят общо десет американски града - Детройт, Торонто, Монреал, Бостън, Ню Йорк, Вашингтон, Атланта, Тампа и Маями, и четири в Канада - Монреал, Торонто, Квебек и Онтарио. \"За 22 години обиколихме България няколко пъти, излязохме и в Европа, бяхме в Лондон, Германия и Испания, сънародниците ни приеха много добре. Поучихме покана за турне и в САЩ от г-жа Петя Романова и откликнахме. За българите в Америка сме подготвили наши емблиматични скечове, но имам и един чисто нов \"България търси мутант\", издадоха тутурутковците преди да отпътуват за Щатите. Комедийната група е създадено е през 1994 г. Актьорите имат издадени 2 албума с авторски песни - \"Манджа съ грозде\" и \"Петилетка\". Сред най-големите им хитове са \"Магазин\", \"На теслата дръжката\", \"Варна\", \"Лято\", \"Маями\" и други. През 2000 изнасят турне в 18 български града, като един от концертите им е в зала 1 на НДК.", "date": "2017.05.05", "title": "Актьорите от \"Тутурутка\" превзеха Чикаго"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D1%81%D0%BF%D0%B0%D1%81%D0%B8%D0%BC-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%B4%D0%B5%D1%82%D0%B5-%D0%BF%D1%80%D0%B8-%D0%BF%D1%80%D0%B8%D0%BF%D0%B0%D0%B4%D1%8A%D0%BA-%D0%B8-%D0%B1%D0%B5%D0%B7%D1%81%D1%8A%D0%B7%D0%BD%D0%B0%D0%BD%D0%B8%D0%B5-%D0%BD%D0%B0%D1%80%D1%8A%D1%87%D0%BD%D0%B8%D0%BA%D1%8A%D1%82-%D0%B7%D0%B0-%D1%81%D0%BF%D0%B5%D1%88%D0%BD%D0%B0-%D0%BF%D0%BE%D0%BC%D0%BE%D1%89-%D0%BF%D1%80%D0%B5%D0%B4%D0%B8-%D0%B4-news655127.html", "text": "Всеки родител, учител и всеки човек трябва да знае елементарните действия, с които може да предотврати смъртен случай, ако е по силите му. Но не всички знаем какво да направим, а и да знаем, в състояние на шок ни е трудно да си спомним и приложим наученото. Затова винаги трябва да имаме подръка книгата на д-р Стоян Бахчеванов. Тя е на книжния пазар с логото на издателство \"Милениум\", струва само 8,99 лв. и наистина може да спаси човешки живот! Всяко състояние и действие в нея са описани кратко, ясно, стъпка по стъпка, и са илюстрирани прегледно, за да няма опасност от грешка, ако сме уплашени и объркани. Тя дава указания какво да направите при: Не се паникьосвайке! И сами можете да помогнете на пострадалото дете. Може да поръчате животоспасяващата книга на тел.: 02/944 33 18 (в делничните дни, от 9 до 16 ч.), на email: или на сайта , както и да си я купите от столичния книжен център на ул. \"Бачо Киро\" 23 и във всички книжарници. При заявка през сайта ползвате 10% отстъпка от цената.", "date": "2017.05.05", "title": "Как да спасим живота на дете при припадък и безсъзнание. Наръчникът за спешна помощ \"Преди да дойде линейката\" е задължителен за всеки дом и училище"}
{"url": "http://pik.bg/%D0%B1%D0%BE%D0%B6%D0%BE-%D0%BA%D1%80%D0%B0%D0%B5%D0%B2-%D0%B8%D0%B7%D0%BD%D1%83%D0%B4%D0%B2%D0%B0-%D0%BB%D0%B5%D0%B2%D1%81%D0%BA%D0%B8-%D0%B7%D0%B0-35-%D0%B1%D0%BE%D0%BD%D0%B0-%D0%BC%D0%B5%D1%81%D0%B5%D1%87%D0%BD%D0%BE-news655184.html", "text": "Престоят на Божидар Краев в Левски е към своя край. Индикациите сочат, че той ще се раздели с клуба най-късно през зимата. 19-годишният футболист отказва да продължи до­говора си, който изтича на 31 декември 2017 г.  За да подпише дългосрочно споразуме­ние, младокът е пожелал заплата в размер на около 35 хиляди лева, а сините са склонни да му дадат най-много 20 бона. Тежките преговори се водят от мениджъра Джон Ингълс - шотландецът е бивш играч на тима от \"Герена\". Засе­га той не е склонен да прави никакви компроми­си. Така, ако Левски не успее да продаде играча през лятото, през зимата ще го изпусне без па­ри. Затова и в клуба са сериозно притеснени от създалата се ситуация, пише \"Тема Спорт\".", "date": "2017.05.05", "title": "Божо Краев изнудва Левски за 35 бона месечно"}
{"url": "http://pik.bg/%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%BE-%D0%BA%D0%BB%D0%B0%D1%81%D0%BD%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%B1%D0%B8%D1%82%D0%B8%D1%8F-%D0%BF%D1%8A%D1%80%D0%B2%D0%BE%D0%BA%D0%BB%D0%B0%D1%81%D0%BD%D0%B8%D0%BA-%D0%BE%D1%82-%D0%B1%D1%83%D1%80%D0%B3%D0%B0%D1%81-%D0%B4%D0%B0%D0%BB%D0%B0-%D0%BD%D0%B0-%D0%B1%D0%B0%D1%89%D0%B0%D1%82%D0%B0-%D0%B8%D0%B7%D0%B1%D0%B8%D1%82%D0%BE%D1%82%D0%BE-%D0%B7%D1%8A%D0%B1%D1%87%D0%B5-%D0%B4%D0%B5%D1%82%D0%B5-news655150.html", "text": "Класната ръководителка на 7-годишния Даниел от СОУ \"Константин Преславски\" - г-жа Иванова, е дала избитото му зъбче на бащата. Първокласникът е бил пребит зверски от свой съученик. Това съобщи Флагман.бг ,цитирайки  близки до семейството на пребитото дете. Побоят е нанесен над първокласника вчера следобед докато той е бил на училище. В момента малчуганът е настанен в първа хирургия на УМБАЛ - Бургас. Момчето е на системи, но състоянието му е добро, казаха родителите му. Класната ръководителка на Даниел не пожела да коментира инцидента и се държа доста агресивно, гонейки репортерите  от училището. Нямаше връзка и директора на школото - Мартин Илиев. Охраната на училището обясни, че той в момента не е на работа, изключен му е и телефона.", "date": "2017.05.05", "title": "ПОТРЕСАВАЩО! Класната на пребития първокласник от Бургас дала на бащата избитото зъбче, детето е на системи  "}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B4%D0%B2%D0%B0%D0%BC%D0%B0-%D1%81%D0%B2%D0%B5%D1%89%D0%B5%D0%BD%D0%B8%D1%86%D0%B8-%D1%81%D0%B0-%D0%B8%D0%B7%D0%B3%D0%BE%D1%80%D0%B5%D0%BB%D0%B8-%D0%B2-%D1%80%D0%B0%D0%B7%D1%86%D0%B5%D0%BF%D0%B5%D0%BD%D0%B8%D1%8F-%D1%84%D0%BE%D1%80%D0%B4-%D0%BA%D1%80%D0%B0%D0%B9-%D1%80%D0%B0%D0%B7%D0%B3%D1%80%D0%B0%D0%B4-%D0%B2%D1%80%D1%8A%D1%89%D0%B0%D0%BB%D0%B8-%D1%81%D0%B5-%D0%BE-news655186.html", "text": "Окръжната прокуратура в Разград образува досъдебно производство за причиняване на смърт по непредпазливост на повече от едно лице в пътнотранспортно произшествие  – престъпление по член 343, ал. 3 от Наказателния кодекс. Тежкото пътнотранспортно произшествие е станало около 23 часа на 4 май 2107 год. на околовръстния път на Разград. На километър след мотел „Пътна среща“ преди разклона за Кубрат автомобил „Форд фокус“ излязъл от пътя и катастрофирал. От удара колата се разцепила и пламнала. В автомобила са открити човешки останки, чиято самоличност се установява. Около мястото на катастрофата са открити части от кръстове и църковна утвар, както и калимавка, каквито носят православните свещеници. Автомобилът е собственост на 42-годишен свещеник от Басарбовския манастир. По данни на игумена на манастира той заедно с 35-годишен свещеник се връщали от погребение на свой колега в Поморие. В момента се идентифицират намерените останки на трети пътник в колата. Продължават процесуално-следствените действия под ръководството на Окръжната прокуратура в Разград за установяване на причините и самоличността на загиналите.", "date": "2017.05.05", "title": "ШОКИРАЩО РАЗКРИТИЕ! Двама свещеници са изгорели в разцепения форд край Разград, връщали се от погребение на колега"}
{"url": "http://pik.bg/%D0%BB%D1%8A%D1%81%D0%BD%D0%B0-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B7%D0%B0-%D0%B7%D0%B2%D0%B5%D1%80%D1%81%D0%BA%D0%B8%D1%8F-%D0%BF%D0%BE%D0%B1%D0%BE%D0%B9-%D0%BD%D0%B0%D0%B4-%D0%BF%D1%8A%D1%80%D0%B2%D0%BE%D0%BA%D0%BB%D0%B0%D1%81%D0%BD%D0%B8%D0%BA%D0%B0-%D0%B2-%D0%B1%D1%83%D1%80%D0%B3%D0%B0%D1%81-news655167.html", "text": "Спор след футболен мач е предизвикал спречкването между двамата ученици в СУ „Епископ Константин Преславски”, при който пострада първокласникът Даниел, съобщи \"Флагман\". Вчера следобед по време на заниманията по отдих и спорт целият клас е излязъл в двора на училището. Децата били разделени на няколко групи. Момчетата са решили да играят футбол. След като единият отбор бие другия, момчетата почнали да се обиждат помежду си. Даниел казал на вратаря на другия отбор, че е слаб играч. Детето много се е засегнало, тъй като тренирал футбол, и го блъснал. Това разказа помощник-директорът Монка Момчева. Според нея вчерашното спречкване в училището не е инцидент, а е случка. При удара Даниел се строполил на земята и му е паднал млечния зъб. Първокласникът е приет в УМБАЛ-Бургас и с болки в корема. По думите на Момчева обаче те можело да бъдат предизвикани и от стомашен вирус в класа.", "date": "2017.05.05", "title": "Лъсна причината за зверския побой над първокласника в Бургас "}
{"url": "http://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D1%85%D1%80%D0%B0%D0%BD%D1%82%D1%83%D1%82%D0%BD%D0%B8%D1%86%D0%B8-%D0%BF%D0%B0%D0%BA-%D1%89%D0%B5-%D1%81%D0%B8-%D0%B2%D0%B4%D0%B8%D0%B3%D0%B0%D1%82-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-news655189.html", "text": "Хрантутените от народа депутати пак ще вземат от три хилядарки нагоре. Предложението на БСП да се замразят заплатите в Народното събрание така и не се гласува в пленарната зала. Е, честито на всички гласуващи. 2976 лв. ще вземат представляващите ни на калпак за месец. И това е само стартовата заплата. После идват бонуси, участия в комисии, командировки, пари за представителни разходи и бензин, квартирни. Не е за вярване, ама даже замръзнали, доходите на родните ни парламентаристи гонят 5000 лева. Ами да, те са си в Европа. Ние да му мислим. И да ахкаме, че в словенския парламент гласували единодушно минималната пенсия в страната им да е 500 евро. Калоян НИКОЛОВ, Ихтиман", "date": "2017.05.05", "title": "Депутатите хрантутници пак ще си вдигат заплатите  "}
{"url": "http://pik.bg/%D1%81%D0%B8%D0%BD-%D1%8E%D0%BC%D1%80%D1%83%D0%BA-%D0%BB%D0%B5%D0%B2%D1%81%D0%BA%D0%B8-%D1%81%D1%8A%D1%81-%D1%81%D0%BC%D0%B5%D0%BB-%D1%85%D0%BE%D0%B4-news655130.html", "text": "На \"Герена\" удариха по масата! \"Сините\" осъществяват смел ход, който може да е решаващ в съпернияеството с ЦСКА за второто място в шампионата. \"Левски\" ще доиграе сезона без три­ма от основните си футболисти. Закотвени извън състава ще бъдат защитникът Сърджан Лукин, халфът и на­ционал Георги Костадинов и полузащитникът Джереми де Ноойер, твърди \"Меридиан мач\". Трима­та са с изтичащи договори и на този етап отказват да ги подновят, въпреки солидното желани­ето на ръководството. Въпросното трио беше сред титулярите в дербито с ЦСКА, завър­шило с разгромна загуба на \"сините\" с 0:3. Де Ноойер има срок до края на настояща­та сед­мица да даде окончателен отговор за новия дого­вор. Шансът той да каже \"ДА\" е мини­мален, но все пак фигурира като вариант. Ако Де Ноойер преподпише, ще е сред основните футболисти на \"Герена\".. На този етап Лукин и Костадинов са без никакви шан­сове да се завърнат в основния състав, след като категорично са отказали направените им предложения за нов договор. Шефовете няма да им отправят нови офер­ти Към днешна дата в \"Левски\" има още двама футболисти с из­тичащи контрак­ти. Това са Анто­нио Аниете, чий­то договор също е до лятото, и Бо­жидар Краев, който има контракт до края на календарната година. \"Сините\" шефове още не са предлагали на испанеца да остане и през следващия сезон и не се очаква това да стане. Аниете обаче няма да изпада от състава до края на кампанията, защото той иска да остане на \"Герена\" за разлика от зачеркнатото трио. Божидар Краев е получил предложение за нов контракт, но все още не го е подпи­сал.  Възможно е \"сините\" да продадат Краев в чужбина през лятото. В момента \"Левски\" и ЦСКА имат по 56 точки, оспорвайки си второто място в първенството. Предстоят заключителни шест кръга. \"Сините\" гостуват на Черно море в неделя, след това ще играят на \"Лаута\" с Локо, приемат Лудогорец, имат визита в Русе на \"Дунав\", дерби с ЦСКА и домакинство на \"моряците\". \"Червените\" пък приемат \"Дунав\" в неделя, след това гостуват на Черно море, после домакинстват на Локо Пловдив, имат мач с Лудогорец в Разград, дерби със \"сините\" и визита в Русе.", "date": "2017.05.05", "title": "Син юмрук! \"Левски\" със смел ход"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8%D1%8F-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%BD%D0%B0-%D0%B4%D1%8A%D0%BD%D0%BE%D1%82%D0%BE-%D0%BD%D0%B0-%D1%8F%D0%B7%D0%BE%D0%B2%D0%B8%D1%80%D0%B0---%D0%B7%D0%B0%D0%B2%D1%8A%D1%80%D0%B7%D0%B0%D0%BD-%D0%B5-%D0%B7%D0%B0-%D0%B0%D0%BA%D1%83%D0%BC%D1%83%D0%BB%D0%B0%D1%82%D0%BE%D1%80%D0%B0--news655182.html", "text": "Бизнесменът Стоян Катунчев, който изчезна мистериозно и вдигна на крак полиция и близките си, бе намерен мъртъв на дъното на средния язовир в гр. Гоце Делчев. след почти 3 часово търсене. Ориентир за мястото, където се намира Катунчев бе откритият му рано тази сутрин автомобил, разказват от \"Струма.ком\". Находката шокира неговите роднини, които от сутринта са на мястото Към тялото му е бил завързан акумулатор на колата, която бе намерена тази сутрин в язовира. Черната новина обиколи мълниеносно града. Всички познават Катунчев, който от години се занимава със земеделие, бе първият отглеждащ плантации с малини и дълги години дистрибутор на известна хранителна верига. Напоследък обаче финансови проблеми го стегнали около \"шията\" и той бил угрижен и умислен. Изпаднал в депресия. Преди да изчезне вчера сутринта, заявил на близките си, че не му се живее и ще се удави. Никой не повярвал на намеренията му. До днес, когато трупът му беше открит.", "date": "2017.05.05", "title": "ИЗВЪНРЕДНО! Намериха изчезналия бизнесмен на дъното на язовира - завързан е за акумулатора на колата"}
{"url": "http://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D0%B2-%D0%B1%D0%BE%D1%80%D0%B8%D1%81%D0%BE%D0%B2%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D0%B8%D0%B7%D1%81%D1%82%D1%83%D0%B4%D1%8F%D0%B2%D0%B0%D1%82-%D1%88%D0%B0%D0%BC%D0%BF%D0%B0%D0%BD%D1%81%D0%BA%D0%BE-%D0%B3%D1%80%D0%B8%D1%88%D0%B0-%D0%B3%D0%B0%D0%BD%D1%87%D0%B5%D0%B2-%D0%BD%D0%B0%D0%BD%D0%B5%D1%81%D0%B5-%D0%BC%D0%BE%D1%89%D0%B5%D0%BD-%D1%83%D0%B4%D0%B0-news655109.html", "text": "Днес \"армейците\" честват 69 години от създаването на клуба. Босът на \"червените\" Гриша Ганчев пък нанася огромен удар по всички, които не признават ЦСКА от елита за автентичен гранд. На 30 май в Кърджали предстои търг за емблемата на \"армейците\". В момента 4-то дивизионен отбор претендира да надцака Ганчев за червения символ. Босът на ЦСКА София обаче е категоричен. Днес на \"Армията\" има сериозен повод за радост, а в Борисовата градина погледите са насочени към подвизи на терена. Ето какво гласи обръщението на боса на ЦСКА: \"Армейци, Днес нашият любим отбор празнува своя рожден ден. Този празник е на всички нас, които сме закърмени с червената идея. В последните десетилетия нашият клуб премина през много изпитания. Те поставиха под въпрос самото съществуване на нашия любим отбор. Днес ЦСКА е жив благодарение на всички вас, на цялата армейска общност и затова е време да оставим неволите в миналото и да погледнем напред към бъдещето. Бъдеще, което трябва да е изтъкано с шампионския ген на ЦСКА. Навлизаме в юбилейна година, която ще ни изправи пред поредните предизвикателства. Предстоят изключително важни битки на спортните терени, за да можем да се завърнем на върха, на който сме орисани да бъдем. Битки сигурно ще има и извън стадионите. Те обаче ще стават все по-малко и все по-маловажни за нас. Честит празник! САМО ЦСКА! С уважение: Гриша Ганчев\". Междувременно ЦСКА се готви за участие в ЕКТ следващия сезон. Отборът се радва на сериозна подкрепа от \"червените\" фенове, а казусът с активите на ПФК ЦСКА АД става все по-заплетен. Припомняме, че \"армейците\" от елита вече анонсираха нова емблема на клуба, по случай очакваните сериозни празненства по повод 70 години от създаването на гранда. Които се предвижда да се осъществят през 2018-а година. Плановете на \"червените\" са юбилеят да бъде честван по грандиозен за родните стандарти начин и бъдеще насочено към успехи на терена.", "date": "2017.05.05", "title": "Празник в Борисовата градина! На \"Армията\" изстудяват шампанско! Гриша Ганчев нанесе мощен удар - \"червените\" тръгват към..."}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B4%D0%BE%D0%BD%D0%B0%D0%BB%D0%B4-%D1%82%D1%83%D1%81%D0%BA-%D1%81-%D0%BA%D0%BB%D1%8E%D1%87%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2-3-news655149.html", "text": "Председателят на Европейския съвет Доналд Туск изрази своите искрени поздравления и пожела успех на премиера Борисов в третия му мандат като министър-председател. Той изказа удовлетвореност от съвместната им работа през годините, както и увереността си, че сътрудничеството им ще продължи да бъде ползотворно и конструктивно занапред. В телефонен разговор Туск приветства отговорното отношение на правителството към подготовката на българското председателство на Съвета на ЕС през 2018 г. и стремежа европейските теми да бъдат един от акцентите в работата на кабинета. По думите му, това е още една възможност страната ни да има конструктивна роля в справянето с предизвикателствата и отстояването на общоевропейските ценности. „Разчитам на теб и правителството ви като ключов партньор за стабилността на Балканите“, каза още председателят на Европейския съвет в разговора си с българския премиер. Министър-председателят Бойко Борисов подчерта, че страната ни ще остане последователен защитник на евроатлантическата интеграция и на активното участие на България в общата работа за успешното развитие на ЕС. Борисов запозна накратко Туск и с основните приоритети, които кабинетът е набелязал в началото на мандата си и по които ще се работи усилено през следващите четири години. Премиерът изрази надежда, че двамата ще имат възможност скоро да се срещнат, за да продължат по-задълбочено обсъждането на важните теми от европейския дневен ред.", "date": "2017.05.05", "title": "ПЪРВО В ПИК! Доналд Туск с ключов коментар за кабинета \"Борисов\" 3 "}
{"url": "http://pik.bg/%D0%BA%D0%B0%D0%BF%D1%80%D0%B8%D0%B7%D0%B8%D1%82%D0%B5-%D0%BD%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D0%BF%D0%BE%D1%80%D0%BE%D0%B9%D0%BD%D0%B8-%D0%B4%D1%8A%D0%B6%D0%B4%D0%BE%D0%B2%D0%B5-%D0%B8-%D0%B3%D1%80%D0%B0%D0%B4%D1%83%D1%88%D0%BA%D0%B0-%D1%83%D0%B4%D0%B0%D1%80%D0%B8%D1%85%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news655214.html", "text": "Поройни дъждове и градушки се изсипаха в страната, като на много места земята буквално е побеляла от падналия град, съобщава Би Ти Ви. Има много наводнени улици в Луковит след силния дъжд, който се е изсипал над града. В Радомир също е паднал пороен дъжд, придружен с град. В София градушка падна в района на „Младост”. На места в столицата имаше и бурен вятър. В Банкя площадът следобед изглеждаше така: Градушка се изсипа и в смолянския квартал „Райково“, като за броени минути земята побеля.", "date": "2017.05.05", "title": "КАПРИЗИТЕ НА ВРЕМЕТО! Поройни дъждове и градушка удариха страната (СНИМКИ)"}
{"url": "http://pik.bg/%D0%B3%D0%BE%D1%80%D0%B5%D1%89-%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D0%BE%D0%BA%D0%B0%D0%B7%D0%B2%D0%B0%D1%82-%D0%B6%D1%8A%D0%BB%D1%82-%D0%BA%D0%B0%D1%80%D1%82%D0%BE%D0%BD-%D0%BD%D0%B0-%D0%B3%D1%80%D0%B8%D1%88%D0%BE-%D0%B7%D0%B0%D1%80%D0%B0%D0%B4%D0%B8-%D0%BC%D0%B0%D1%88%D0%B0-%D0%BE%D0%B3%D1%80%D0%BE%D0%BC%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D0%BD%D0%B8%D0%BA%D0%BE%D0%BB---%D1%89%D0%B5-%D0%B8%D0%BC%D0%B0-news655190.html", "text": "Гришо вбеси фенове на Никол Шерцингер. Димитров спечели тайбрек турнира в Мадрид, но фокусът е изместен от тениса. Григор се държа изключително освободено в компанията на Мария Шарапова, а от публиката на Шерци роптаят срещу Гришо. \"Какво по д*волите...\", започва пост на почитателите на Никол, в известна социална мрежа. \"Знаем, че много хора ще започнат да защитават Григор, казвайки, че е просто приятел с Шарапова. Приятели или не, тя му е бивша. Ти имаш нова приятелка вече (обръщат се към Димитров). Може ли да бъдеш малко по-уважителен? Всички знаят, че Никол е жена, която ще разбере ситуацията. Но тя не заслужава това. Няма нищо лошо да си приятел с бившата си, но да сте заедно около корта и да си шепнете нещо в ухото...\"! По-късно, под нов пост във фен-група на Шерци, самата Никол Шерцингер изрази признателност към въпросните почитатели: \"Нямам думи, с които да опиша колко ви ценя и обичам. Наистина имам най-добрите фенове на света. Знам, че не го чувате често от мен, но аз нося със себе си вашата сила и енергия\". Интересното е, че на моменти по-скоро и Шарапова бе смутена от държанието на Гришо в испанската столица. Наскоро пък 3-кратният шампион във Формула 1 Люис Хамилтън, бивш приятел на Шерцингер, се изказа много ласкаво за Никол. Част от феновете на спорта коментират, че двойките може да се съберат отново - визирайки възраждане на отношенията Хамилтън-Шерцингер, Димитров-Шарапова. Хитови кадри от импровизираната среща между Гришо и Маша на трибуните в Мадрид може да видите", "date": "2017.05.05", "title": "ГОРЕЩ СКАНДАЛ! Показват жълт картон на Гришо заради Маша! Огромна подкрепа за Никол - ще има ли червен картон?"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D1%80%D0%B0%D0%BB%D0%B8-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D1%82%D0%B8%D0%BC%D0%BE-%D0%BC%D0%B0%D0%BA%D0%B8%D0%BD%D0%B5%D0%BD-news655213.html", "text": "Тимо Макинен, една от най-големите легенди във финландската спортна история и в рали шампионатите изобщо, почина на 79 години. Победите на Макинен са запомнящи се като най-известните от тях са пред родната му публика във Финландия в периода 1965 – 1967 година с Mini Cooper S, както и на рали Монте Карло. Години по-късно, но този път с Ford Escort Макинен отбелязва и три поредни победи в гористите местности на Уелс между 1973 и 1975 година. Макинен е единственият участник, преминал цялата дистанция на рали Монте Карло през 1965 година без наказателни точки - и то въпреки факта, че изданието се превърнало в едно от най-тежките състезания в цялата история на надпреварата заради затрудненото придвижване от огромните количества сняг и лед, но въпреки това организаторите предвидили втори нощен етап. Макинен и неговото Mini Cooper S изобщо не се притеснили от усложнените условия. Във финалния етап финландецът спечелил пет от шестте специални етапа и натрупал огромна преднина пред конкурентите си. Смъртта му бе обявена от неговия син със съобщение в социалните мрежи.", "date": "2017.05.05", "title": "Тъжна вест! Почина рали легендата Тимо Макинен"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%BF%D0%B0%D0%BA-%D0%B5-%D0%BF%D1%80%D0%B5%D0%B4-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D1%81%D0%B5%D0%B4%D0%B8-%D0%BD%D0%B0-%D1%81%D1%82%D0%BE%D0%BB%D1%87%D0%B5-%D0%BF%D0%B0%D0%B7%D0%B5%D0%BD-%D0%BE%D1%82-%D0%B3%D0%B0%D0%B2%D0%B0%D0%B7%D0%B8-%D1%88%D0%BE-news655178.html", "text": "След като вчера дъждът в центъра на София прогони шоумена Слави Трифонов от скромния му протест, в който го подкрепиха предимно служителите му, днес учиндолецът пак се закани да подпира паметника на \"Цар Освободител\", но минути пред старта на проявата му, още го няма. Хора също няма, особено такива които са дошли да протестират. А и парламентът следобед по традиция не работи, тъй като няма заседания и не е ясно защо учиндолецът избира именно това време, за да демонстрира пред народните избраници гражданската си позиция. Центърът на София също е почти празен, заради предстоящите три почивни дни и свитата на шоумена е още по-рехава от вчера, когато ексклузивно ПИК TV излъчи на живо целия протест. Припомнаме, че водещият иска депутатите да разгледат референдума за мажоритарния вот и да променят изборната система, въвеждайки 100% мажоритарност с абсолютно мнозинство. Компанията, с която клечи пред сградата на Народното събрание, пък току се провиква \"Оставка!\", макар то да е заработило само преди 3 седмици, а новото правителство да е избрано едва вчера. Шоуменът също така отказва да проумее, че референдумът няма как да се гледа веднага от депутатите след старта на новото Народно събрание, тъй като трябва първо да мине през комисии, а такива все още не са сформирани. И твърди, че ще стои пред парламента всеки ден, докато това се случи. Не е ясно обаче какво ще направи, ако народните представители приемат друга форма на мажоритарни избори - например смесена система, при която 50% от депутатите се избират с партийни листи, а 50% - мажоритарно. Засега шоуменът твърди, че няма да прави партия и заяви пред ПИК TV, че няма да се намесва пряко в политическия живот, но пък иска да смени системата, за да се смени политическата класа, защото тази не му харесва. На мястото на протеста днес е вечният протестиращ Йоло Денев. Той се оплака пред ПИК TV, че Слави никога не го е канил в предаването си, въпреки че е написал толкова много книги, особено за Бенковски. Протестиращ, който се обяви, че е срещу раздържавяването на предприятията и \"за\" работни места, смело посочи, че портфейлът на водещата е пълен с банкноти. \"Вие откъде знаете, кога сте надничали в портфейла ми\", попита го журналистката Ива Николова. На мястото пристигна и самият Слави Трифонов, който отново седна на стол, така, както направи и вчера. Засега няма нинакъв резултат, затова сме тук, посочи Слави Трифонов. Защо има демокрация и пряка демокрация, ако няма значение какво казват хората. Валери Симеонов е избран с 350000 гласа, заедно с неговите партньори. Как така 350 000 гласа са важни и човек ни управлява с тези гласове, а нямат значение 2,5 милиона гласа. Ние не можем да кажем, че това го няма, защото това не ни е изгодно, коментира Трифонов. На въпрос в какви връзки е Слави с Корнелия Нинова, след като се е срещал няколко пъти с нея, той отговори, че срещата му с нея е бил заради референдума. Той бе попитан дали Гергов му е уредил среща с Корнелия Нинова и дали тя се е провела в ЦУМ. Гергов е мой приятел, цялото му семейство са ми приятели. Корнелия е идвала няколко пъти в моя офис, аз съм телевизионен водещ и се срещам с хора, какво нередно има в това. Мога да се срещам с когото си поискам, аз съм телевизионен водещ, посочи Слави. Шоуменът разказа случай, в който цунами е отнесло стотици хора, които са събирали мидички на плажа, мигове след като голяма вълна се е отдръпнала в морето. Те са си помислили преди смъртта си, че са се прецакали, те са стояли така както вие стоите около мен, коментира Слави. Роден съм в Плевен, баща ми е от Горна Митрополия, майка ми е от Учин дол, обясни Слави, когато протестиращ го обвини, че лъже за родното си място. Срещал съм се с всякакви хора, с всякакви политици. За всяко нещо има край, мой личен избор е да протестирам, ще го изразя отново утре, вдругиден, ще преценя какво се случва и след това ще намеря друга форма. Предполагам. Не обичам да се отказвам - човек трябва да следва логиката и морала, който изповядва, коментира още Слави. Ние живеем в парламентарна република, ние всички сме избрали хората, които са в онази сграда. Не може те да се затворят после и да се чувстват богоизбрани. Ние им даваме доста пари - 11 лева на глас. Те живеят с нашите пари, това не са изкарани спечелени пари. Те ги държат на влог и си купуват лимузини, не ви ли е яд, попита Трифонов журналистите. Аз съм решил така, да идвам следобед, това е символика, мила Ива, отговори той на въпрос на водещата от ПИК TV Ива Николова, която го попита защо не идва сутрин, когато депутатите са на работното си място. Няма след толкова години да реша да лъжа. Правя това, което съм казал, коментира Слави. Утре ще съм пак тук, по същото време, питайте ме за вдругиден. Тогава пак ще съм тук. Ааааа, утре е Гергьовден и всички софиянци отиват извън София и бТВ ще ги снима как отиват на Околовръстното. Но аз ще съм тук утре в 16 ч., посочи Трифонов. Тъжна работа, седиш тук, а никаква полза, посочи Ива Николова. Дали имам право да съм тук? Аз не призовавам към митинг. Идвам с един плакат, сядам си тук и толкова. Има и други хора, които така са решили. Както и вие така сте решили, коментира още шоуменът. Запитан за работния ден от 38 минути на депутатите, той попита: Не ви ли е срам, че сме дали по 11 лева на глас, тези хора се самозабравят. Аз се срамувам лично, посочи Слави Трифонов. И допълни, че политиците ще го чуят през медиите и го слушат в момента. Ние с теб сме различни, Ива, аз съм дошъл тук, ще го направя така, както аз го мисля, посочи Трифонов, на което журналистката от ПИК TV отговори: \"Слава Богу, че сме различни\". Човек от протестиращите му даде манифест - кърваво писмо, на което той посочи: Поне ми дава нещо човекът. Мисля си, че, ако спра да идвам, а се отдам на почивка, ще е ужасно нелепо. Според мен, човек трябва да не се съобразява дали има почивка или не, смятам да остана 7-8 дни, коментира Трифонов. Не ме каните в телевизията, каните некакъв Волен, мафиоти, патриоти, изкоментира Йоло Денев, на което Слави Трифонов възкликна: \"Искате да кажете, че зад гърба ми е великият Йоло Денев, ще го поканя, разбира се.\" В момента на мястото заплющя дъжд, но това не попречи нито на медиите, нито на Трифонов, който остана да седи на столчето в района на парламента. Задавайте ми въпроси, иначе се чувствам като животно в клетка, коментира Слави. Не мислите ли, че е добре да се нахлуе в парламента като в Македония, шоуменът отговори: Има го този вариант. Ако нашите народни избраници не уважават волята на народа, трябва да бъдат накарани. Сега съм избрал тази форма на протес, после мога да избера и друга, каза той. На въпрос защо не направи гладна стачка, Трифонов отвърна: И това е вариант. Запитан от ПИК говорил ли е с Бойко Борисов за референдума, той посочи: \"Водил съм разговори с него по телефона, но те подкрепиха изцяло тази теза за референдума, още, когато тръгнахме да го реализираме. Той ми се обади по телефона заради един концерт на стадиона. Не го бях чувал от доста време.\" Ако имаше мажоритарни избори, Борисов щеше да е в по-изгодна позиция. За него това е най-изгодно.", "date": "2017.05.05", "title": "ИЗВЪНРЕДНО В ПИК TV! Слави Трифонов пак е пред парламента, седи на столче, пазен от гавази! Шоуменът разкри, кога и как се е виждал с Корнелия и какъв му е Гергов (ОБНОВЕНА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%BE%D0%B2%D0%B5%D0%B4%D0%B5-%D0%B2%D0%B0%D0%B6%D0%B5%D0%BD-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D1%81-%D1%8E%D0%BD%D0%BA%D0%B5%D1%80-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-news655216.html", "text": "Председателят на Европейската комисия Жан-Клод Юнкер лично поздрави министър-председателя Бойко Борисов по повод третия му мандат начело на изпълнителната власт в България. Юнкер отбеляза, че се радва да изрази своите най-добри благопожелания за този впечатляващ успех на Борисов не само като към опитен държавник, но и към добър приятел в негово лице. Според председателя на ЕК натрупаната през годините управленска мъдрост ще бъде гаранция за силен и уверен старт на новия мандат. Жан-Клод Юнкер настоя в проведения телефонен разговор българското правителство в максимално кратък срок да излъчи кандидат за член на Европейската комисия. Премиерът Борисов пое ангажимент кандидатурата да бъде разгледана на първото правителствено заседание в сряда. Председателят на ЕК изрази своята увереност, че под ръководството на премиера Борисов страната ни ще продължи да следва неотклонно европейския си път. Той акцентира върху голямата отговорност, която България има като бъдещ председател на Съвета на ЕС. Министър-председателят Бойко Борисов изтъкна, че както досега, така и занапред ще продължи да се ръководи от интересите на българските граждани и същевременно ще подкрепя общоевропейските решения за просперитета на ЕС. Той потвърди, че организирането и провеждането на българското председателство е приоритет за правителството. Премиерът акцентира и върху други важни за работата на правителството политики, които ще осигурят финансова дисциплина, икономически растеж и подобряване качеството на живота на хората в България.", "date": "2017.05.05", "title": "ПЪРВО В ПИК! Борисов проведе важен разговор с Юнкер по телефона"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B5%D0%BA%D0%BE%D0%BB%D0%BE%D0%B3%D0%B8%D1%87%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81%D1%8A%D1%82%D0%B2%D0%BE%D1%80%D0%B8%D1%85%D0%B0-%D0%B7%D0%B5%D0%BB%D0%B5%D0%BD%D0%B8-%D0%B1%D0%B0%D0%BB%D0%BA%D0%B0%D0%BD%D0%B8%E2%80%9D-%D0%B2-%D0%BF%D0%BE%D0%BC%D0%BE%D1%80%D0%B8%D0%B9%D1%81%D0%BA%D0%BE%D1%82%D0%BE-%D0%B5%D0%B7%D0%B5%D1%80%D0%BE-%D1%81%D0%BD%D0%B8%D0%BC%D0%BA%D0%B8-news655188.html", "text": "Пореден скандал се развихри с грантаджиите от \"Зелени Балкани\", този път край морето. Така наречената природо-защитна организация през предния програмен период усвои 680 хил.лева за построяване на остров в Поморийското езеро. Парите бяха дадени от МОСВ от Оперативна програма \"Околна среда” за спешното спасяване на биоразнообразието там. \"Спасителите\" на биоразнообразието обаче прогониха колониите от гнездящи птици в района на вал № 1 (сега превърнат в остров ) и ги принудиха да гнездят в частта от езерото, която се намира в урбанизираната част на гр.Поморие - срещу музея на Солта, разкриват местните. Поморийци като най-добри стопани на своето езеро осигуриха спокойствие на колониите от саблеклюн, обикновена рибарка и гривеста рибарка да измътят новото поколение малки птички. А с \"нищожната сума\" от 680 хил.лева усвоителите с багер изкопаха връзките на вал №1 към сушата, обградиха парчето земя в езерото с \"екологична\" уж мрежа и го засипаха с речен чакъл от река Тунджа. В резултат на това днес незаконния остров напълно е обрасъл с буйна речна растителност, тъй като семената са пресени с чакъла от река Тунджа. Тази растителност не е характерна за природното местообитание - солено Поморийско езеро и по тази причина местообитанието за гнездене на практика бе унищожено, алармират местните. \"От 2013 година чрез медиите Национална асоциация \"Българска Черноморие\" алармира обществото и МОСВ да се спрат издевателствата над естествената природна среда в Поморийското езеро от псевдо еколози и винаги е настоявала да се спре \"усвояването\" на пари от данъкоплатеца за биоразнообразие, а да се замени с инвестирането на парите в биоразнообразие. Ще настояваме пред новото ръководство на МОСВ ,,Зелени балкани “ със собствени средства да почистят езерото от биологичното замърсяване предизвикано от тях и да възстановят на Оперативна програма Околна среда усвоените 680 хил.лева. Тази буйна речна растителност,която завладява територии в Поморийското езеро не се знае дали няма да влоши лечебните качества на уникалната Поморийска кал, не се знае дали няма да привлече животински видове характерни за поречието на река Тунджа, не се знае дали Поморийци няма да се разделят с Поморийското езеро и да се сдобият с Тунджанско-Поморийско езеро, което е сладководно-солени води\", разкриват на свой ред от черноморската асоциация.", "date": "2017.05.05", "title": "СКАНДАЛ! Екологична катастрофа сътвориха \"Зелени балкани” в Поморийското езеро (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B4%D0%BC%D0%B8%D1%82%D1%80%D0%B8%D0%B9-%D0%BC%D0%B5%D0%B4%D0%B2%D0%B5%D0%B4%D0%B5%D0%B2-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-news655247.html", "text": "Министър-председателят на Руската федерация Дмитрий Медведев поздрави премиера Бойко Борисов за избирането му начело на българското правителство. „Руско-българските отношения последователно се развиват. Убеден съм, че по-нататъшното укрепване на двустранното взаимодействие в търговско-икономическата, инвестиционната, научно-техническата и хуманитарната сфери напълно отговаря на интересите на нашите страни”, се посочва в поздравителната телеграма на Медведев, с която той пожелава на премиера Борисов благополучие и успех в отговорната му дейност.", "date": "2017.05.05", "title": "ПЪРВО В ПИК! Премиерът Дмитрий Медведев поздрави Бойко Борисов "}
{"url": "http://pik.bg/%D1%82%D1%8F-%D0%BF%D0%BE%D0%BA%D0%B0%D0%B7%D0%B0-%D0%BD%D0%BE%D0%B2%D0%BE%D1%80%D0%BE%D0%B4%D0%B5%D0%BD%D0%BE%D1%82%D0%BE-%D1%81%D0%B8-%D0%B1%D0%B5%D0%B1%D0%B5-%D0%BD%D0%B0-%D0%BE%D0%B3%D1%80%D0%BE%D0%BC%D0%B5%D0%BD-%D0%BF%D0%B8%D1%82%D0%B1%D1%83%D0%BB-%D1%80%D0%B5%D0%B0%D0%BA%D1%86%D0%B8%D1%8F%D1%82%D0%B0-%D0%BC%D1%83-%D1%8F-%D1%80%D0%B0%D0%B7%D0%BF%D0%BB%D0%B0%D0%BA%D0%B0-news655219.html", "text": "... Сълзите са от радост, след като реакцията на домашният любимец към бебето е повече от позитивна. Собствениците на най-огромният питбул в света имат такова доверие в него, че те оставят своето новородено бебе в компанията на кучето. Те са щастливи от това, как кучето и детето си общуват и с времето се превръщат в неразделни приятели. Те не са единственото семейство, което допуска домашния си любимец до детето. Всички любители на животни са на мнение, че за да могат децата да се научат да обичат животните е хубаво от малки да израстват с тях. Видеото с огромният питбул има над 6 милиона гледания, разбира се раздели и интернет потребителите на две. Коментарите оставяме на теб!", "date": "2017.05.05", "title": "Тя показа новороденото си бебе на огромен питбул, реакцията му я разплака!"}
{"url": "http://pik.bg/6-%D0%B8%D0%BD%D1%82%D0%B5%D1%80%D0%B5%D1%81%D0%BD%D0%B8-%D1%84%D0%B0%D0%BA%D1%82%D0%B0-%D0%B7%D0%B0-%D0%B6%D0%B5%D0%BD%D1%81%D0%BA%D0%B8%D1%82%D0%B5-%D0%B3%D1%8A%D1%80%D0%B4%D0%B8-news655095.html", "text": "Редица особености в структурата и функциите на женските гърди ги правят лесно податливи на заболявания. Като научим повече за тях, ще знаем как да се грижим по-добре за здравето и красотата им... Гърдите се развиват по-късно от останалите органи в нашето тяло. За разлика от мозъка или черния дроб, например, чиято структура е формирана още в ембрионалния стадий на развитие, бюстът буквално нараства „от нищото“ по време на пубертета.В различните фази на менструалния цикъл обемът му варира с около 14%, което се дължи на промени в клетъчния растеж и задържането на вода. Една женска гърда тежи средно 350 г, но може да нарастне два пъти в края на бремеността. Фактът, че не изпълвате еднакво двете чашки на сутиена в никакъв случай не е повод за притеснение. Нормално е едната гърда да е с около 40 милилитра по-голяма от другата. Това е почти една пета от чашката. Днес гърдите започват да се оформят средно с година по-рано отколкото при предходните поколения. Според някои учени причината се крие в бума на затлъстяването в развитите страни, но според други това е само част от проблема. Днес момичетата съзряват на по-ранна възраст, което може да се дължи на имитиращи естрогена химикали в храната и козметичните продукти, които ежедневно използват. Фондации за борба с рака на гърдата съветват да се избягват продукти, съдържащи парабени и бисфенол А – промишлен химикал, съдържащ се в пластмасовите изделия. Майчиното мляко изобилства от витамини, минерали, белтъчини и мазнини, необходими на бебето, за да расте. Освен това в него се съдържат антитела и пробиотици, които укрепват имунитета и предпазват новороденото от салмонела и ешерихия коли. Изследвания показват, че в състава на кърмата влизат ендоканабиноиди, подобни на тези в марихуаната, които помагат на кърмачето да се отпусне и го предпазват от преяждане. Заради мастната тъкан, от която са изградени, гърдите абсорбират замърсителите, подобно на две дунапренови гъби. В млечните жлези на съвременната жена се натрупват потенциално токсични химикали като пестициди, полихлорираните бифенили, живак, олово, фунгициди и други. Някои от тях могат да останат в гърдите в продължение на години и дори десетилетия. Високото съдържание на мазнини и протеини в млякото също привлича тежки метали и други замърсители, които майката предава на детето си чрез кърмата. Ето защо е желателно жените да ограничават излагането си на бензиновите пари и цигарен дим. Повече от 1,3 милиона жени са диагностицирани с рак на гърдата през 2008 г. и се очаква броят им да нарастне с 26% до 2020 г. Три са основните фактори, които обуславят тяхната уязвимост:Те са динамични органи, образуващи клетки през целия ни живот.Мастната тъкан, от която са изградени, има свойството да задържа индустриалните химикали.Гърдите са пълни с хормонални рецептори и хормони, които могат да захранят раковите клетки - туморите се образуват и нарастват при наличието на естроген и прогестерон. За да се намалят рисковите фактори, необходимо е да се ограничат алкохолът и цигарите, а също така да се избягва ненужното излагане на радиация.", "date": "2017.05.05", "title": "6 интересни факта за женските гърди"}
{"url": "http://pik.bg/%D0%BC%D0%B5%D1%81%D0%B8-%D1%81%D0%BF%D0%B5%D1%87%D0%B5%D0%BB%D0%B8-%D1%84%D0%B8%D1%84%D0%B0-%D0%BE%D1%82%D0%BC%D0%B5%D0%BD%D0%B8-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D0%B5%D1%82%D0%BE-%D0%BD%D0%B0-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B5%D1%86%D0%B0-news655230.html", "text": "Световната футболна централа уважи жалбата на Аржентинската федерация и отмени наказанието на Лионел Меси. Апелативната комисия ревизира решението на Дисциплинарната комисия, наложено на 28 март 2018 година. Тогава Меси бе санкциониран за четири мача и глобен с 10 000 швейцарски франка заради обиди към помощник съдията след световната квалификация с Чили. Според Апелативната комисия липсват достатъчно доказателства, които да установят провинението на Меси, предава Спортал. Голямата звезда на Барселона ще може да играе за Аржентина още в следващата квалификационна среща.", "date": "2017.05.05", "title": "Меси спечели! ФИФА отмени наказанието на аржентинеца"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82%D1%8A%D1%82-%D0%BF%D1%80%D0%B8-%D0%BA%D0%BE%D0%B9%D1%82%D0%BE-14-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D0%B7%D0%B0%D0%B3%D0%B8%D0%BD%D0%B0-%D0%BF%D0%B0%D0%B4%D0%B0%D0%B9%D0%BA%D0%B8-%D0%BE%D1%82-%D0%BD%D0%B5%D0%B4%D0%BE%D0%B2%D1%8A%D1%80%D1%88%D0%B5%D0%BD%D0%B0-%D1%81%D0%B3%D1%80%D0%B0%D0%B4%D0%B0-%D0%B5-%D1%81%D1%82%D0%B0%D0%BD%D0%B0%D0%BB-%D0%BF%D1%80%D0%B8-%D0%BF-news655229.html", "text": "Министерството на здравеопазването съдейства активно в разследването на трагичния инцидент, при който 14-годишно момиче загина след падане от покрива на недовършена сграда на територията на УМБАЛ „Александровска“. Това съобщиха от пресцентъра на Министерство на здравеопазването. До инцидента на 3 май се стигна, след като група младежи е разрушила оградата на охранявания обект и пренебрегвайки поставените забранителни табели, се е качила на недовършената постройка на Научния институт по педиатрия. Обектът се охранява денонощно от фирма, с която е сключен договор след процедура по Закона за обществените поръчки. Инцидентът се е случил в момент на предаване на дневното дежурство. От охранителната фирма съобщиха, че ежедневно пресичат опити на малолетни и непълнолетни да нахлуват на територията на обекта. Многократно са сигнализирани и органите на МВР, като охранители са предавали задържани от тях лица на 4 РПУ. Заради нарушената цялост на поставените оградни съоръжения в част от обекта, както и невъзможността за захранване с ток нощно време, е водена кореспонденция през 2016 година между охранителната фирма и МЗ с цел подобряване на сигурността в района. Същата година отново е възстановена целостта на оградите, но запазването им е невъзможно заради постоянните вандалски набези. Въпреки предприетите мерки за затягане на сигурността, опитите за проникване не престават. След трагичния инцидент Министерството на здравеопазването съдейства активно на разследващите органи за изясняване на всички обстоятелства около злополуката.", "date": "2017.05.05", "title": "Инцидентът, при който 14-годишно момиче загина, падайки от недовършена сграда, е станал при предаване на дежурството на охраната"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%B1%D1%80%D0%B0%D0%BA%D0%BE%D0%BD%D0%B8%D0%B5%D1%80%D0%B8-%D0%B2-%D0%BB%D0%BE%D0%B7%D0%B5%D0%BD%D0%B5%D1%86-%D0%B8-%D0%BA%D0%B8%D1%82%D0%B5%D0%BD-news655231.html", "text": "Инспектори от Главна дирекция „Рибарство и контрол” на Изпълнителната агенция по рибарство и аквакултури заловиха лица, извършващи стопански риболов на попче, на лодкостоянки Лозенец и Китен, през периода на забрана. Това съобщиха от пресцентъра на ИАРА. Акцията е извършена днес. Съставени са три броя актове за установяване на административно нарушение, с които са иззети хрилни мрежи с обща дължина 250 м и 15 броя винтери. На същата дата в залива Корал инспекторите на ГДРК на ИАРА, заловиха нарушител, извършващ улов на бяла пясъчна мида, посредством драгиращо устройство. На борда на лодката е установено наличие на 10 кг бяла пясъчна мида. По случая е съставен акт за установяване на административно нарушение, с който е иззето драгиращото устройство, а мидите са върнати в акваторията на гр. Китен.", "date": "2017.05.05", "title": "Спипаха бракониери в Лозенец и Китен"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%BD%D0%B0-%D1%8F%D0%B7%D0%BE%D0%B2%D0%B8%D1%80%D0%B8%D1%82%D0%B5-%D0%B7%D0%B0-%D0%B7%D0%B0%D0%BC%D1%8A%D1%80%D1%81%D1%8F%D0%B2%D0%B0%D0%BD%D0%B5-news655222.html", "text": "Министърът на икономиката Емил Караниколов разпореди проверки на язовирите, съобщи пресслужбата на ведомството. В срок от 3 седмици той поиска подробен доклад за състоянието на всички обекти и съоражения, стопанисвани от „Екоинженеринг-РМ“ ЕООД. Той трябва да съдържа и резултатите от извършвания от дружеството мониторинг на повърхностни и подземни води в районите на бившите уранови мини. Караниколов е имал днес среща с ръководството на Държавната агенция за метрологичен и технически надзор, която отговаря за надзора на язовирните стени и съоръжения. Приоритет при контрола ще бъдат язовири, за които вече са давани предписания. Очаква се да бъде направена категоризация на язовирите в зависимост от обема и височината на стената. Първите работни предложения за нормативни промени ще бъдат готови до края на май. Превантивните мерки са в съответствие с взетото решение от Консултативния съвет за ликвидиране на последствията от добива и преработката на уранова суровина към Министерство на икономиката, взето на заседание от 21 април 2017 г. „Екоинженеринг-РМ“ ЕООД е дружество от системата на Министерство на икономиката с предмет на дейност изготвяне, възлагане и изпълнение на проекти и програми за техническа и биологическа рекултивация и мониторинг на радиоактивно замърсени обекти и очистване на замърсени води.", "date": "2017.05.05", "title": "Министърът на икономиката разпореди проверки на язовирите за замърсяване"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%80%D0%BE%D0%B2%D0%B0%D0%BB-%D1%86%D0%B2%D0%B5%D1%82%D0%B8-%D0%BF%D0%B8%D1%80%D0%BE%D0%BD%D0%BA%D0%BE%D0%B2%D0%B0-%D0%B8%D0%B7%D1%85%D0%B2%D1%8A%D1%80%D1%87%D0%B0-%D0%BE%D1%82-%D0%BA%D0%B2%D0%B0%D0%BB%D0%B8%D1%84%D0%B8%D0%BA%D0%B0%D1%86%D0%B8%D0%B8%D1%82%D0%B5-%D0%B2-%D0%BC%D0%B0%D0%B4%D1%80%D0%B8%D0%B4-news655252.html", "text": "Цветана Пиронкова отпадна в първия квалификационен кръг на тенис турнира от сериите Premium Mandatory в Мадрид и съответно загуби шансове да се включи в основната схема. Пловдивчанката отстъпи с 2:6, 5:7 на 89-ата (самата Пиронкова е 75-а) в световната ранглиста Екатерина Александрова, предаде Спортал. Цвети беше поставена под номер 10 в квалификациите, но не можа да се противопостави на рускинята, която се подвизава силно само на турнирите извън високите категории на WTA. Пиронкова остава само с четири победи в 13 мача от календара на WTA този сезон, като за пети пореден път отпада още в първия си двубой на събитие през 2017 година. За последно българката записа два успеха в Доха, след което отпадна на четвъртфиналите от ветеранката Йелена Янкович. Другите две победи на пловдивчанката са в първите кръгове на началните за сезона турнири в Шънжън и Сидни.", "date": "2017.05.05", "title": "Пореден провал! Цвети Пиронкова изхвърча от квалификациите в Мадрид"}
{"url": "http://pik.bg/%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D1%80%D0%B0%D0%B7%D0%BC%D0%B0%D1%85%D0%B0-%D0%BF%D1%80%D1%8A%D1%81%D1%82-%D0%BD%D0%B0%D1%88%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B5-%D0%B3%D0%BE%D1%82%D0%BE%D0%B2%D0%B0-%D0%B4%D0%B0-%D1%81%D1%87%D1%83%D0%BF%D0%B8-%D0%B3%D1%80%D1%8A%D0%B1%D0%BD%D0%B0%D0%BA%D0%B0-%D0%BD%D0%B0-%D0%B2%D1%80%D0%B0%D0%B3%D0%B0-news655106.html", "text": "Нашите военни трябва да бъдат готови да счупят гръбнака на врага, заяви лидерът на Корейската народнодемократична република (КНДР) Ким Чен Ун, съобщи Газета.ру. Върховният главнокомандващ на армията на азиатската комунистическа държава инспектира артилерийски поделения на малките острови Чанджедо и Мудо в Жълто море и заяви, че Пхенян има план за нанасяне на превантивен удар срещу Южна Корея. \"Елитните подразделения на нашата армия трябва да имат готовност да нанесат удар и той трябва да е толкова силен, че да прекърши гръбнака на противника\", категоричен бе Ким Чен Ун, пише в официалното съобщение на севернокорейската информационна агетция ЦТАК, цитирано от руската медия. По-рано Скайнюз съобщи, че КНДР за пореден път е защитила своята ядрена програма. \"Атомното оръжие е пазител на нашата родина\", посочи пропагандната машина на Пхенян.", "date": "2017.05.05", "title": "Ким Чен Ун размаха пръст: Нашата армия трябва да е готова да счупи гръбнака на врага "}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D1%80%D0%B0%D0%B7%D0%B2%D0%B8%D1%82%D0%B8%D0%B5-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B8-%D0%BF%D1%8A%D1%82%D0%B8%D1%89%D0%B0-%D1%89%D0%B5-%D0%BF%D1%80%D0%B0%D0%B2%D0%B8-%D1%81-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD-news655257.html", "text": "Трябва да реформираме някои сектори, дори Агенцията за пътна инфраструктура. Това обяви пред БНТ новият министър на регионалното развитие Николай Нанков, който седна в стола на Лиляна Павлова, след като тя пое европредседателството ни. На въпрос има ли съгласие по темата за санирането, която в предизборните риторики бе особено засягана, Нанков посочи, че  вече са намерени допирни точки. Програмата е заложена, ще се изпълнява. Никога не трябва да противопоставяме една политика за сметка на друга, посочи той. Мерим енергийната ефективност, правят се одити, имаме конкретни резултати като мине отоплителният сезон. Резултатите са грандиозни, посочи още Нанков. Първото, което той ще свърши е да види за трите месеца на служебния кабинет докъде е стигнато в приоритетите - в областта на пътната инфраструктура, за системата за тол такси. Проблемът е, че в няколко теми в областта на пътния сектор, нямаме голям напредък. Но това, което разбирам от срещите вчера и днес процедурата за обжалване в КЗК е приключила в полза на МРРБ. Тя трябва да бъде максимално бързо стартирана, посочи той. Дончо Атанасов ще запази поста си, той е назначение от предходния кабинет на Борисов, на него му бяха отнети правомощията като управител в АПИ, сега е в болнични и другата седмична ще се върне на работа. Ще правим структурни и кадрови промени в АПИ. Обръщаме се към северна България - Хемус, направленията север-юг, разкри новият министър. Наш приоритет ще са безопасните пътища, виадуктите, тунелите, естакадите и магистралите, посочи още Нанков. Той отговори и на въпрос за изчезналите документи за тунел \"Железница\". Това е огромен проблем, тук говорим за проблем, който поставя под угрозата целия проект, цялата отсечка от \"Струма\", каза Нанков. Приоритетните пътища, които ще се строят  са двете магистрали - \"Хемус\", започваме с Яблъница и Боаза, след това Ловеч-Плевен, \"Струма\", не трябва да забравяме някои от по-малките пътища с икономическа полза, пътя Видин-Ботевград, който е много важен път, Бургас-Слънчев бряг, Русе-Велико Търново, разкри министърът.", "date": "2017.05.05", "title": "Новият министър на регионалното развитие разкри кои пътища ще прави с приоритет по време на мандата"}
{"url": "http://pik.bg/%D0%BE%D1%82%D0%BA%D1%80%D0%BE%D0%B2%D0%B5%D0%BD-%D0%BC%D0%B0%D0%B9%D0%BA-%D1%82%D0%B0%D0%B9%D1%81%D1%8A%D0%BD-%D0%BF%D1%80%D0%B8%D0%B7%D0%BD%D0%B0-%D0%BC%D0%B8%D1%81%D0%BB%D0%B5%D1%85-%D1%81%D0%B8-%D1%87%D0%B5-%D0%B0%D0%BD%D1%82%D1%8A%D0%BD%D0%B8-%D0%B5-%D0%BD%D0%B0%D0%B4%D1%83%D0%B2%D0%BA%D0%B0-%D0%BD%D0%BE-%D1%81%D0%B5-%D0%BE%D0%BA%D0%B0%D0%B7%D0%B0-%D1%87%D0%B5-%D0%B5-%D0%BD%D0%B0%D0%B9-%D0%B4%D0%BE%D0%B1%D1%80%D0%B8%D1%8F%D1%82-%D1%81%D0%BD%D0%B8-news655224.html", "text": "Бившият абсолютнен световен шампион в тежка категория Майк Тайсън коментира победата на световния шампион във версиите IBF/IBO/WBA Super Антъни Джошуа над Владимир Кличко. “Боят между Джошуа и Кличко бе великолепен. Очаквах, че украинецът ще победи, защото смятах, че Антъни е някаква надувка от Англия. Но няма как да не призная, че Джошуа се би отлично. Кличко е на 41 години и никой до сега не се бе справял с него, така както го направи Джошуа. Антъни показа страст. Той допусна силен удар и падна, но успя да стане и демонстрира страхотна непримиримост и характер. Джошуа не е от тези, които се предават. На мен ми харесва, че той не се бои да атакува. Това е същността на бокса, но повечето боксьори нямат този глад за атака”, заяви Майк Тайсън пред ESPN, цитиран от Спортал. “Сега всички искат за излязат на ринга срещу Джошуа. Той сега е най-добрият в бокса и гарантира страхотни хонорари. След боя му с Кличко вече никой не иска да гледа Уайлдър и другите момчета. Никой няма да си даде за тях парите, всички искат най-добрия, а най-добрият е Джошуа! Аз бих предпочел Джошуа да се бие не с Уайлдър, а с Майк Перес. Този бой е интересен да се види”, добави Железния.", "date": "2017.05.05", "title": "ОТКРОВЕН! Майк Тайсън призна: Мислех си, че Антъни е надувка, но се оказа, че е най-добрият! (СНИМКИ)"}
{"url": "http://pik.bg/%D1%88%D0%B5%D1%80%D1%86%D0%B8%D0%BD%D0%B3%D0%B5%D1%80-%D0%BE%D1%82%D0%B2%D1%80%D1%8A%D1%89%D0%B0-%D0%BD%D0%B0-%D1%83%D0%B4%D0%B0%D1%80%D0%B0-%D0%BD%D0%B8%D0%BA%D0%BE%D0%BB-%D1%89%D0%B5-%D0%BF%D0%B5%D0%B5-%D0%BD%D0%B0-%D1%83%D1%88%D0%B5%D0%BD%D1%86%D0%B5-%D0%BD%D0%B0-%D0%BB%D1%8E%D0%B8%D1%81-%D1%85%D0%B0%D0%BC%D0%B8%D0%BB%D1%82%D1%8A%D0%BD-news655243.html", "text": "Григор Димитров демонстрира топли чувства към бившата си приятелка Мария Шарапова на благотворителния турнир \"Tie Breaks Teens\" в Мадрид, но съвсем скоро неговото гадже Никол Шерцингер ще се озове в подобна ситуация. 38-годишната американска певица е получила покана да изнесе концерт по време на състезанието от Формула 1 за Гран При на Азербайджан. Това автоматично означава, че тя ще се озове в близък контакт с бившия си годеник Люис Хамилтън. Атрактивната Шерцингер, която има продадени 54 млн. албума като вокалистка на \"Пусикет Долс\" и още 16 млн. като солов артист, ще се качи на сцената след съботната квалификация на пистата в Баку. Шоуто на Никол ще бъде последвано от изпълнение на шесткратните носители на \"Грами\" Black Eyed Peas. \"Трудно е да изразим колко сме щастливи да приветстваме две от най-успешните световни музикални явления, заяви изпълнителният директор на пистата в Баку Ариф Рахимов. - И Black Eyed Peas, и Никол Шерцингер са доказали и продължават да го правят, че принадлежат към тази много елитна група от изпълнители, които надхвърлят обикновените очаквания за това какво един артист може и трябва да бъде.\" Гран При на Азербайджан ще се проведе от 23 до 25 юни, само четири дни преди 39-ия рожден ден на ослепителната Никол.", "date": "2017.05.05", "title": "Шерцингер отвръща на удара?! Никол ще пее на ушенце на Люис Хамилтън"}
{"url": "http://pik.bg/%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B8%D1%8F%D1%82-%D0%BA%D1%80%D0%B8%D1%81-%D0%B4%D0%B6%D0%B5%D1%80%D0%B8%D0%BA%D0%BE-%D1%81%D0%BB%D0%BE%D0%B6%D0%B8-%D0%BA%D1%80%D0%B0%D0%B9-%D0%BD%D0%B0-%D0%BA%D0%B0%D1%80%D0%B8%D0%B5%D1%80%D0%B0%D1%82%D0%B0-%D1%81%D0%B8-news655265.html", "text": "Един от големите любимци в Световната кеч федерация (WWE) Крис Джерико сложи поне временно край на своята кариера в кеча. Това стана, след като Джерико загуби мача си за титлата на САЩ срещу Кевин Оуенс. Сега Джерико ще се съсредоточи върху своте музикални изяви като отива на турне със своята група Fozzy, която тъкмо пусна новата си песен. В своята кеч кариера Джерико има 32 титли.", "date": "2017.05.05", "title": "Легендарният Крис Джерико сложи край на кариерата си"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B7%D0%B0-%D0%BF%D1%81%D0%B5%D0%B2%D0%B4%D0%BE%D0%BF%D1%80%D0%BE%D1%82%D0%B5%D1%81%D1%82%D0%B0-%D0%BD%D0%B0-%D1%81%D0%BB%D0%B0%D0%B2%D0%B8-%D1%81%D1%82%D0%B0%D0%B4%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%BE%D0%BD%D0%BD%D0%B8-%D0%BE%D1%80%D0%B0%D0%BD%D0%B3%D1%83%D1%82%D0%B0%D0%BD%D0%B8-%D0%BA%D0%BB%D0%B0%D1%82%D1%8F%D1%82-news655256.html", "text": "Втори ден шоуменът Слави Трифонов протестира пред Народното събрание за внасяне на резултатите от референдума за разглеждане от депутатите и за приемане на мажоритарния вот. Потърсихме за коментар един от противниците на идеята за мажоритарната система на гласуване и вицепремиер Валери Симеонов. Ето какво коментира той пред ПИК: - Това е пълна творческа капитулация на тази групичка, защото освен цинизми, гаври и простотии това шоу друго не може да предложи години наред вече. Което говори за една творческа нищета и в тази връзка вече се търсят други способи и начини за поддържане на общественото внимание към себе си. Лошото е, че съчетаването на референдума с президентските избори практически подведе 2.5 млн. души да гласуват без да осъзнават точно какво правят и задраскаха едно от трите квадратчета, някои даже и трите. По този начин направиха една несъзнателна услуга на едно умиращо предаване. Което пък чалгарите от бТВ, като всички не особено разумни и разсъждаващи хора, приеха, че това се дължи на гениалната им идея. От там нататък това повдигна за известно време нелепия им рейтинг и сега се опитват да го поддържат. - Естествено, че има. Това са хора, за които съдбините на държавата нямат никакво значение. Точно група самовлюбени наглеци, които биха разкостили държавата само и само да изнесат някакви чисто материални ползи от това. - За заговор не може да говорим, сигурно обаче са давани пари. Все пак става дума за една доста нечистоплътна група от хора, които няма да се спрат пред нищо, за да поддържат и привличат общественото внимание към себе си. Това вчера, което беше, това беше една жалка излагация. - Браво на него, нека продължава. Бих искал да обърна обаче внимание на вашите читатели, че самият начин на протестиране е доста грозен, защото какво показва основният протестиращ, седнал на стол, а останалите прави около него. Той има някакво по-значимо обществено положение ли? На мен това ми говори за едно напомпано самочувствие, за едно неадекватно самочувствие. Аз досега не съм чувал в целия свят някой да протестира седнал на стол. Аз лично съм водил протести с хиляди хора или съм организирал такива. Но някой да седне и по този начин да демонстрира своето превъзходство над останалите, най-малкото на хората, които са застанали също да протестират, е нелепо. Това ми напомня на една сцена от Планетата на маймуните, в която Урко, седнал на стол, с крясъци командваше племето. С едно изречение, ако мога да обобщя това нещо, което прави, е като много телевизонни орангутани, които саботират държава", "date": "2017.05.05", "title": "САМО В ПИК! Валери Симеонов за псевдопротеста на Слави: Стадо телевизионни орангутани клатят държавата!"}
{"url": "http://pik.bg/%D0%B0%D0%BF%D0%BE%D0%BA%D0%B0%D0%BB%D0%B8%D0%BF%D1%81%D0%B8%D1%81-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D0%B4%D0%B5%D1%81%D0%B5%D1%82%D0%BA%D0%B8-%D0%BA%D1%8A%D1%89%D0%B8-%D1%81%D0%B0-%D0%BF%D0%BE%D0%B4-%D0%B2%D0%BE%D0%B4%D0%B0-%D1%81%D0%BD%D0%B8%D0%BC%D0%BA%D0%B8-news655255.html", "text": "Същински апокалипсис сполетя врачанското селце Лиляче днес. Проливният дъжд е наводнил десетки къщи, като е нанесъл значителни щети по имуществото на хората, съобщава булнюз. Небето се е продънило в ранния следобед, когато над селото се изсипало огромно количество дъжд. След това облакът си заминал в посока към Чирен и Девене. От там обаче започнали да стрелят с ракети срещу градушки. Тогава облакът отново се върнал към Лиляче и буквално удавил селото с нови дъждове и градушка. Потърпевшите незабавно са подали сигнал на телефон 112 и от МВР-Враца изпратили екипи на Гражданска защита, пожарна и полиция. Спасителите веднага се впуснали да се борят със стихията. Пожарните автомобили започнали да изпомпват водата от жилищата на хората. Екипите на Гражданска защита пък оказали съдействие за извеждането на болна възрастна жена, която е прикована на легло, от дома й. В момента в селото продължават да пристигат полицейски екипи. На мястото има и служители на община Враца, за да опишат щетите от бедствието. Има и тълпи от местни жители, които са се събрали, за да следят действията на аварийните екипи и да помагат с каквото могат. „Не съм виждал такава стихия!“, коментира кметът на Лиляче Цветослав Цветков. Той също обикаля критичните точки, където пораженията от стихията са най-сериозни. От полицията съобщиха, че няма застрашени и бедстващи хора. Към момента има данни само за увредено имущество.", "date": "2017.05.05", "title": "Апокалипсис във Врачанско! Десетки къщи са под вода (СНИМКИ)"}
{"url": "http://pik.bg/%D0%BD%D0%B0%D1%83%D1%87%D0%BD%D0%BE-%D0%B4%D0%BE%D0%BA%D0%B0%D0%B7%D0%B0%D0%BD%D0%BE-%D1%82%D1%80%D1%8F%D0%B1%D0%B2%D0%B0%D1%82-%D0%BD%D0%B8-1-%D0%BC%D0%BB%D0%BD-%D0%B4%D1%83%D1%88%D0%B8-%D0%BF%D1%80%D0%B8%D1%80%D0%B0%D1%81%D1%82-%D0%B7%D0%B0-%D0%B4%D0%B0-%D0%BF%D1%80%D0%B5%D0%B1%D0%BE%D1%80%D0%B8%D0%BC-%D0%B4%D0%B5%D0%BC%D0%BE%D0%B3%D1%80%D0%B0%D1%84%D1%81%D0%BA%D0%B0%D1%82%D0%B0-%D0%BA%D1%80%D0%B8%D0%B7%D0%B0-news655251.html", "text": "Минимум с един милион души трябва да се увеличи българското население през следващите десет години, за да се избегне застрашаващата ни демографска катастрофа. Тази цел поставят от партия \"Възраждане\" и Българската академия за наука и изкуства в програма за борба с демографската криза. В програмата се предлагат политики за връщане на българските емигранти, привличане на българите от териториите на бившия Съветски съюз и повишаване на раждаемостта чрез промяна на нагласите на младите хора у нас. По данни на академията България е държавата с най-бързо намаляващото население в света - всяка година българите намаляват с 80 хиляди души. България се топи с девет души на час и намаляването на населението засяга основно българския етнос, припомни академик Петър Иванов от Демографския институт към Българската академия за наука и изкуства. \"И с тази ниска раждаемост, с тази заболеваемост и със застаряването на населението е извън сметките за развитие на Европа\", каза Иванов.", "date": "2017.05.05", "title": "НАУЧНО ДОКАЗАНО! Трябват ни 1 млн. души прираст, за да преборим демографската криза"}
{"url": "http://pik.bg/%D0%BF%D0%B0%D1%80%D0%B0%D0%BD%D0%BE%D1%8F-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BE%D0%B1%D0%B2%D0%B8%D0%BD%D0%B8-%D1%86%D1%80%D1%83-%D1%87%D0%B5-%D0%BF%D0%BB%D0%B0%D0%BD%D0%B8%D1%80%D0%B0%D0%BB%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-news655169.html", "text": "Северна Корея обвини ЦРУ, че е планирало заедно с Южна Корея убийството на лидера на комунистическата държава Ким Чен-Ун, съобщи АФП. „ЦРУ и разузнаването на Южна Корея измислиха пъклен план чрез биохимични субстанции да убият Ким Чен-ун по време на церемония в Пхенян“, допълни  министерството на външните работи на Северна Корея.", "date": "2017.05.05", "title": "ПАРАНОЯ! Северна Корея обвини ЦРУ, че планирало убийството на Ким Чен Ун "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BE%D0%B9-%D0%B8%D1%81%D0%BA%D0%B0-%D0%B4%D0%B0-%D1%81%D0%BC%D0%B0%D1%87%D0%BA%D0%B0-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BE%D0%BC%D0%B1%D1%83%D0%B4%D1%81%D0%BC%D0%B0%D0%BD%D1%8A%D1%82-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%80%D0%B5%D1%89%D1%83-%D1%87%D1%81%D0%B8-%D0%BD%D0%B0%D1%82%D0%B8%D1%81%D0%BA%D0%B0%D1%82-%D0%BC%D0%B5-%D0%B8%D1%81%D0%BA%D0%B0%D1%82-news655261.html", "text": "Частните съдебни изпълнители ме натискат, искат да ме проверяват, но няма да ме пречупят! Свикнала съм на натиск! Това обяви пред БНТ омбудсманът на Мая Манолова. „Ситуацията с Частните съдебни изпълнители е драстична. Хората изнемогват. Примерите са много. Това не може да продължава така. И депутатите трябва да го разберат. ЧСИ събират около 1,5 млрд. лева дългове годишно. Хората, които не могат са плащат, растат. Реално хората ставата вечни длъжници, защото дългът се унаследява. Пълна безизходица. У нас няма закон за частния фалит. Внасям такъв законопроект за четвърти път“, обясни Манолова. „Частните съдебни изпълнители работят на процент от събраните пари и е в техен интерес да събират повече. Но това не е най-големия проблем. Въпросът е, че те продават имоти за без пари, а така ощетяват масово хората. В провинцията има драстични примери. Трябват промени и сега е моментът“, добави тя. Манолова се зае и с проблема, при който ЧСИ без да проверяват дали наистина дадено лице е длъжник, изземват пари и имоти, благодарение на грандиозни измами.", "date": "2017.05.05", "title": "ИЗВЪНРЕДНО! Кой иска да смачка Мая Манолова? Омбудсманът изригна срещу ЧСИ: Натискат ме, искат да ме проверяват, но няма да ме пречупят! "}
{"url": "http://pik.bg/%D1%81%D1%82%D1%83%D0%B4%D0%B5%D0%BD%D1%82-%D1%81%D1%8A%D1%81-%D1%81%D1%82%D1%80%D0%B0%D1%85%D0%BE%D1%82%D0%BD%D0%BE-%D0%B8%D0%B7%D0%BE%D0%B1%D1%80%D0%B5%D1%82%D0%B5%D0%BD%D0%B8%D0%B5-%D1%81%D1%83%D1%82%D0%B8%D0%B5%D0%BD-%D0%BE%D1%82%D0%BA%D1%80%D0%B8%D0%B2%D0%B0-%D1%80%D0%B0%D0%BA-%D0%BD%D0%B0-%D0%B3%D1%8A%D1%80%D0%B4%D0%B0%D1%82%D0%B0-news655175.html", "text": "18-годишният студент от Мексико Хулиан Риос Канту е изобретил сутиен, който може да засече първи признаци на рак на гърдата. И то толкова рано, че шансовете за пълно излекуване са наистина големи, съобщи изданието  „Indi100.com”. Студентът се е вдъхновил за изобретението си от майка си, която заради рак на гърдата е подложена на двойна мастектомия. Канту и трима негови студенти създали компания, която използва биосензори в областта на медицината и е „посветена на повишаването на качеството на живот на жените чрез постигане на метод за самостоятелно ранно и ефективно откриване на рак на гърдата” „Бихте ли поверили живота на човека, когото обичате, на някакъв метод за самостоятелно изследване за рак на гърдата, който може да сбърка. Ние НЕ!”, казват от компанията. И допълват, че техният сутиен е особено полезен за жени, които са генетично предразположени към рак на гърдата. Рекламират продукта си като бърз, лесен и евтин метод, както и по-малко инвазивен спрямо мамографията, за която често трябва да чакаш с месеци. В сутиена са вградени 200 биосензора, които картографират повърхността на гърдите и отбелязват промените в температурата или размера, което се смята за много по-точен метод от самооценката. Увеличаване на размерите, промяната във формата или температурата на гърдата може да значи повече кръв, която циркулира, което от своя страна може да значи, че кръвоносните съдове консумират нещо – това е знак за някои видове рак. Веднага щом се появи някаква малформация или тумор, се появява и излишък от васкуларизация. Колкото по-голям е притокът на кръв, толкова по-висока е температурата. И дори не е нужно да изхвърляте любимото си бельо, казват младите предприемачи. Необходимо е само да носите този сутиен за час-час и половина на седмица, за да бъдат засечени промените. Хулиан Риос Канту спечели голямата награда на „Global Student Entrepreneur Awards”.", "date": "2017.05.05", "title": "Студент със страхотно изобретение! Сутиен открива рак на гърдата "}
{"url": "http://pik.bg/%D0%B1%D1%8A%D1%80%D0%B7%D0%B0-%D0%B0%D0%BA%D1%86%D0%B8%D1%8F-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D1%81%D0%BF%D0%B8%D0%BF%D0%B0%D1%85%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82-%D0%B4%D0%BE-%D0%B2%D0%BE%D0%B5%D0%BD%D0%BD%D0%B0-%D0%B1%D0%B0%D0%B7%D0%B0-news655276.html", "text": "В околностите на френската военна база Еврьо бяха открити оръжия, след като рано тази сутрин наблизо беше арестуван бивш френски военен, подложен на наблюдение заради ислямистката си радикализация. Това предаде АФП, като се позова на запознат с разследването източник. В гъсталаци в околностите на военновъздушната база са били открити пушка-помпа, два револвера и боеприпаси. Базата е на стотина километра северозападно от Париж. Рано тази сутрин беше арестуван 34-годишен бивш военен. За случая е сезиран антитерористичният отдел на парижката прокуратура. В неделя във Франция предстоят избори, на които смятаният за фаворит - центристът Еманюел Макрон, ще се изправи срещу крайнодесния лидер Марин льо Пен, на фона на засилена терористична заплаха, припомня АФП. Колата на мъжа, подложен на засилено наблюдение от 2014 г. заради ислямистката си радикализация, беше открита близо до военновъздушна база 105 в Еврьо около 22.00 ч. по Гринуич снощи. Започна издирване и мъжът беше открит около 3.00 ч. по Гринуич тази сутрин, докато се връщал към колата си. В колата на заподозрения, който е \"с много нестабилен психологически профил\", следователите са открили копие на Корана и патрон, според друг източник, запознат със случая. Следователите се опитват да определят дали той е имал намерение да извърши насилие или е ставало дума за подготвителен етап. Един полицай беше убит на парижкия булевард \"Шанз Елизе\" три дни преди предишния тур на изборите, вечерта на 20 април, припомня АФП. Тогава отговорност за нападението пое Ислямска държава. Групировката стои зад повечето атентати, отнели живота на 239 души във Франция от януари 2015 г.", "date": "2017.05.05", "title": "БЪРЗА АКЦИЯ! Във Франция спипаха терорист до военна база"}
{"url": "http://pik.bg/%D1%83%D0%B6%D0%B0%D1%81-%D0%B4%D0%B5%D1%82%D0%B5-%D0%B1%D0%B5%D1%88%D0%B5-%D0%BD%D0%B0%D0%BC%D0%B5%D1%80%D0%B5%D0%BD%D0%BE-%D0%BF%D1%80%D0%B5%D0%B1%D0%B8%D1%82%D0%BE-%D0%B8-%D0%B7%D0%B0%D1%85%D0%B2%D1%8A%D1%80%D0%BB%D0%B5%D0%BD%D0%BE-%D0%B2-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD%D0%B0-%D1%81%D0%B3%D1%80%D0%B0%D0%B4%D0%B0-%D0%B2-%D1%8F%D0%BC%D0%B1%D0%BE%D0%BB-news655279.html", "text": "8-годишно дете беше намерено пребито и захвърлено в двора на изоставена сграда в Ямбол. То изчезнало вчера и след цяла нощ издирване, днес близките му го открили в тежко състояние. Момченцето е в болница в кома и опасност за живота. Детето учи във втори клас, според близките му е добър ученик и не е конфликтен, предаде Би Ти Ви. Вчера се прибрал от училище и отишъл да помогне на техен съсед да натовари дърва, разказва баба му. Следобед не се върнал и роднините тръгнали да го търсят. Намерили го в двора на изоставена сграда в края на града. Детето било в безсъзнание, със следи от влачене и побой. От полицията работят по случая, а отдел „Закрила на детето” започнаха проверка. Състоянето на момчето е животозастрашяващо, съобщи д-р Валентин Вълчев от МБАЛ-Ямбол.", "date": "2017.05.05", "title": "Ужас! Дете беше намерено пребито и захвърлено в изоставена сграда в Ямбол"}
{"url": "http://pik.bg/%D0%BB%D1%83%D0%B4%D0%BE%D1%81%D1%82-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%B8%D1%81%D0%BA%D0%B0-130-%D0%BB%D0%B2-%D0%B7%D0%B0-%D0%B2%D0%B8%D0%BF-%D0%B1%D0%B8%D0%BB%D0%B5%D1%82-%D0%B7%D0%B0-%D0%BC%D0%B0%D1%87%D0%B0-%D1%81-%D0%B4%D1%83%D0%BD%D0%B0%D0%B2-news655263.html", "text": "От днес започна продажбата на билети за домакинския мач на ЦСКА от XXXI кръг на Първа професионална лига срещу Дунав. Срещата е на 7 май (неделя) от 20:00 часа на стадион \"Българска армия\". Цените на пропуските са както следва: - Сектор А - 12 лв; - Сектор В - 10 лв; - Сектор Г - 5 лв; - Сектор гости - 5 лв; - ВИП ложа - 130 лв; Билети могат да бъдат закупени от фен магазина, мрежата на Тикетпро, бензиностанциите на OMV, магазините на Office 1 и Orange, Билетен център на НДК и касата на Арена Армеец, както и онлайн на www.ticketpro.bg. В деня на мача (7 май) касата до фен магазина на стадион \"Българска армия\" ще отвори в 14:00 часа, а касата срещу \"Спортна София\" ще отвори в 18:00 часа.", "date": "2017.05.05", "title": "Лудост! ЦСКА-София иска 130 лв. за ВИП билет за мача с Дунав"}
{"url": "http://pik.bg/%D1%81%D0%BB%D0%B0%D0%B2%D0%B8%D1%8F-%D0%B2%D0%B7%D0%B5-%D0%B1%D0%B8%D1%82%D0%BA%D0%B0%D1%82%D0%B0-%D0%BD%D0%BE-%D0%B7%D0%B0%D0%B3%D1%83%D0%B1%D0%B8-%D0%B2%D0%BE%D0%B9%D0%BD%D0%B0%D1%82%D0%B0-%D0%B1%D0%B5%D0%BB%D0%B8%D1%82%D0%B5-%D1%89%D0%B5-%D0%B8%D0%B3%D1%80%D0%B0%D1%8F%D1%82-%D1%80%D1%83%D1%81%D0%BA%D0%B0-%D1%80%D1%83%D0%BB%D0%B5%D1%82%D0%BA%D0%B0-%D0%B7%D0%B0-%D0%BE%D1%81%D1%82%D0%B0%D0%B2%D0%B0%D0%BD%D0%B5-%D0%B2-%D0%B5%D0%BB%D0%B8%D1%82%D0%B0-news655271.html", "text": "1:0 Отборът на Славия победи Монтана с 1:0 в среща от долната половина на класирането в Първа лига. Единствения гол в мача реализира Стефан Велев, който се разписа малко след почивката. Успехът днес обаче не помага с нещо специално на \"белите\", предава Спортал. Най-старият столичен клуб се надяваше на получителен резултат от Стара Загора, където Верея посрещна Ботев (Пловдив) по същото време. Заралии биха \"канарчетата\" с 3:1 и се изкачипа на първо място във втората осмица на Първа Лига. Велев (49)", "date": "2017.05.05", "title": "Славия взе битката, но загуби войната! \"Белите\" ще играят \"руска рулетка\" за оставане в елита"}
{"url": "http://pik.bg/%D0%BC%D0%B0%D1%80%D0%B8%D1%86%D0%B0-%D1%81-%D1%82%D1%80%D0%B5%D1%82%D0%B0-%D0%BA%D1%83%D0%BF%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%B2%D1%82%D0%BE%D1%80%D0%B8-%D0%B7%D0%BB%D0%B0%D1%82%D0%B5%D0%BD-%D0%B4%D1%83%D0%B1%D1%8A%D0%BB-news655285.html", "text": "Отборът на Марица (Пловдив) триумфира с Купата на България за жени. Във финала на турнира в столичната зала \"Христо Ботев\", момичетата на треньора Иван Петков надиграха Славия с след само 70 минути игра и спечелиха трофея за трети път в своята история след 2012 и 2015 година. Златният дубъл, който след спечелването и на шампионската титла преди осем дни \"жълто-сините\" оформиха за сезон 2017-а, пък е вторият в историята на пловдивския клуб. Благодарение на агитките на двата отбора, в залата се създаде атмосфера като за голям мач. И мач стана. Волейболистките на терена дадоха всичко от себе си в битката за Купата. В първия гейм Славия успя да поддържа интригата до първото техническо прекъсване. След това, обаче, класата на пловдивчанки си каза думата. С отлични изяви на блокада те дръпнаха напред в резултата, преди Силвана Чаушева да затвори частта с ас за 25:15. \"Белите\" дори успяха да натрупат четири точки преднина във втория гейм за 10:6. Постепенно шампионките възстановиха равенството, а с перфектна игра от Нася Димитрова на мрежата отново излязоха далеч напред. С отлична блокада, Симона Димитрова отбеляза последната точка в гейма за 25:18. В третия гейм маричанки вече летяха към трофея. Те наложиха безмилостно надмощие над борещите си славистки и ги разгромиха по шампионски с 25:12. volleymaritza.bg Най-полезна за Марица стана центърът Нася Димитрова с 14 точки, а Силвана Чаушева добави 13 точки за победата. Най-резултатна за Славия беше Юлия Стоянова с 11 точки.", "date": "2017.05.05", "title": "Марица с трета Купа на България и втори златен дубъл"}
{"url": "http://pik.bg/%D0%BD%D0%BE%D0%B2%D0%B0-%D1%87%D0%B8%D1%81%D1%82%D0%BA%D0%B0-%D0%B2-%D1%81%D1%80%D0%B5%D0%B4%D0%B8%D1%82%D0%B5-%D0%BD%D0%B0-%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%82%D0%B5-%D1%82%D0%BE%D0%B7%D0%B8-%D0%BF%D1%8A%D1%82-%D1%80%D0%B5%D0%B4%D0%BE%D0%B2%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BC%D0%B0%D1%85%D0%B0%D1%82-%D1%81%D0%BB%D1%83%D0%B6%D0%B5%D0%B1%D0%BD%D0%B8%D1%82%D0%B5-%D0%BD%D0%B0%D0%B7%D0%BD%D0%B0%D1%87%D0%B5%D0%BD%D0%B8-news655269.html", "text": "На първото си заседание в сряда новото правителство ще освободи назначените от служебния кабинет областни управители и ще назначи нови. Друга важна точка в дневния ред са назначенията на новите заместник-министри. Една от конфликтните точки между служебния премиер проф. Огнян Герджиков и новия стар министър-председател Бойко Борисов бе именно уволнението на областни управители от ГЕРБ. Премиерът реагира гневно на рокадите, посочвайки, че губернаторите са назначени от редовно избрано правителство, а Герджиков ги подменя с хора на БСП. Днес Борисов назначи двама зам. министри в Министерството на финансите и един в МОН. В МФ като заместник-министър се връща Кирил Ананиев, който досега бе служебен министър. В Министерството на образованието и науката   пък за заместник-министър е назначена Таня Методиева-Михайлова. От 2004 г. тя работи в Националната професионална гимназия по прецизна техника и оптика „М. В. Ломоносов“, където последователно заема длъжностите учител, помощник-директор и директор. Завършила е „професионална педагогика“ в Техническия университет в София, от където придобива и квалификацията „машинен инженер – автоматизатор“, посочва пресслужбата на МС.", "date": "2017.05.05", "title": "Нова чистка в средите на областните! Този път редовните министри махат служебните назначения "}
{"url": "http://pik.bg/%D0%BC%D0%B5%D0%B3%D0%BB%D0%B5%D0%BD%D0%B0-%D0%BA%D1%83%D0%BD%D0%B5%D0%B2%D0%B0-%D0%BE%D1%81%D0%B2%D0%B5%D1%82%D0%BB%D0%B8%D1%85-%D1%80%D0%BE%D0%BC%D1%81%D0%BA%D0%B8%D1%82%D0%B5-%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B8-%D0%BF%D1%80%D0%BE%D0%B5%D0%BA%D1%82%D0%B8-%D0%B2-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-%D0%B8-%D1%82%D0%BE%D0%B2%D0%B0-%D0%BC%D0%B8-%D0%BA%D0%BE%D1%81%D1%82%D0%B2%D0%B0-%D0%BC%D0%BD%D0%BE%D0%B3-news655272.html", "text": "Министерството на образованието е министерство на бъдещето. Нека ГЕРБ да покажат, че болеят за образованието. Казаха, че ще вдигат заплати и дано така да вървят още напред. Там има много неща за работа. Корупцията в образованието с ромските проекти са недопустими. Разбрах и ги осветлих. Това ми коства много. Това обяви пред БНТ Миглена Кунева. „Няма да престана да мисля, че за България влизането в ЕС бе основна цел. Седем години имаше преговори и ги завърших успешно. След преговорите темата за образованието най-много ме ангажира“, добави тя.", "date": "2017.05.05", "title": "Меглена Кунева: Осветлих ромските корупционни проекти в образованието и това ми коства много"}
{"url": "http://pik.bg/%D1%82%D1%80%D0%B5%D0%B2%D0%BE%D0%B6%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BD%D0%BE%D1%89%D0%B5%D1%81-%D0%B8%D0%B4%D0%B2%D0%B0%D1%82-%D0%BE%D1%89%D0%B5-%D0%BC%D0%BE%D1%89%D0%BD%D0%B8-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%87%D0%BD%D0%B8-%D0%B1%D1%83%D1%80%D0%B8-%D0%B8-%D0%B3%D1%80%D0%B0%D0%B4%D1%83%D1%88%D0%BA%D0%B8-%D0%BF%D1%80%D0%B8%D0%B1%D0%B8%D1%80%D0%B0%D0%B9%D1%82%D0%B5-%D0%BF%D1%80%D0%B0%D0%BD%D0%B5%D1%82%D0%BE-%D0%B8--news655153.html", "text": "Жълт код е в сила през нощта срещу събота в Западна и Централна България! Предупрежденията са за гръмотевични бури, проливни валежи- на места до 50 л/кв.м, силен вятър и вероятност за градушка. През деня над Западна и Централна България отново ще се развива купеста облачност и ще има превалявания с гръмотевици. Преди обяд в източните райони валежите ще продължат, като след обяд постепенно ще отслабват и спират. Ще духа умерен, временно силен северозападен, а в Източна България - северен вятър. Максималните температури ще са от 17° до 22°, за София – около 17°. През следващите дни до средата на новата седмица времето ще е доста динамично, с чести и интензивни превалявания, придружени с гръмотевични бури. В неделя, след временно спиране на валежите, още преди обяд от запад отново ще започнат превалявания с гръмотевици, които до вечерта ще обхванат по-голямата част от страната. Вятърът в Източна България, където преди обяд ще е предимно слънчево, ще се ориентира от юг и ще бъде малко по-топло. В началото на следващата седмица облачността ще се задържи значителна, след обяд - купесто-дъждовна, с валежи и гръмотевици на много места в страната. Остават условията за локални интензивни и значителни по количество валежи, възможни са градушки. Дневните температури ще се понижават. В понеделник вятърът от запад-северозапад временно ще се усили, а във вторник за кратко ще бъде от изток-североизток. В сряда температурите ще се понижат още. Гръмотевици вече са малко вероятни, но все още ще бъде с превалявания, с тенденция до вечерта да спрат, а и облачността от запад да намалява.", "date": "2017.05.05", "title": "ТРЕВОЖНА ПРОГНОЗА! Нощес идват още мощни гръмотевични бури и градушки! Прибирайте прането и цветята"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-%D1%81-%D0%B4%D1%8A%D0%BB%D0%B3%D0%BE%D0%B2%D0%B5-%D0%BA%D1%8A%D0%BC-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BE%D1%81%D1%82%D0%B0%D0%B2%D0%B0%D1%82-%D0%B1%D0%B5%D0%B7-%D0%BF%D0%B0%D1%80%D0%B8-%D0%BE%D1%82-%D0%BD%D0%B7%D0%BE%D0%BA-news655277.html", "text": "Болниците, джипитата и аптеките с дългове към хазната остават без пари от Здравната каса. За проблема сигнализира Българският лекарски съюз. Болницата в Девин е сред тези, които имат дългове към приходната агенция. Затова част от парите от Касата отиват директно за покриването им, вместо в лечебното заведение, предаде Би Ти Ви. „Това създава напрежение сред персонала, напрежение и спрямо доставчици, споразумения с кредитори - не можем да бъдем коректни към доставчици, не можем да бъдем коректни и към персонала си”, заяви директорът на МБАЛ Девин Радка Грозданова. На болницата разчитат за здравето си 30 000 души от три общини – Девин, Борино и Доспат. Проблемът възниква заради решение на Министерския съвет от миналата година, според което само изрядните към хазната могат да разчитат тя да ги финансира. Иначе казан, ако дружествата имат неплатени данъци или осигуровки над 30 000 лева, те се покриват директно с това, което им дължи държавата, в случая Касата и така парите не стигат до тях. „Този проблем не зависи от НЗОК, а от НАП – от март месец започна да прилага това по отношение на търговските дружества и индивидуалните практики и аптеките и поради това е този смут”, обясни д-р Димитър Петров, подуправител на НЗОК. От Лекарския съюз алармират обаче, че изпълнението на буквата на закона рискува здравето на пациентите. Настояват да се намери друг механизъм за издължаване към данъчните. „Когато не се превеждат пари към лечебните заведения, тогава не могат да осигурят самата дейност – не могат да купят консумативи, не могат да заплатят заплати на работещите и ще бъдат принудени или временно или изцяло да спрат своята дейност. Ако затвори джипи – хрониците ще останат без прегледи, без изследвания, без лечение”, каза д-р Галинка Павлова – зам.-председател на БЛС. От Агенцията за приходите отказаха да коментират. Разчетите им обаче показват, че от влизането на решението в сила досега, държавата е успяла да си събере дългове за над 400 милиона лева.", "date": "2017.05.05", "title": "НАПРЕЖЕНИЕ! Болниците с дългове към държавата остават без пари от НЗОК"}
{"url": "http://pik.bg/%D0%B1%D1%84%D1%81-%D0%BE%D0%B1%D1%8F%D0%B2%D0%B8-%D0%BF%D1%80%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%B7%D0%B0-9-%D0%B4%D0%BD%D0%B8-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B8%D0%B3%D1%80%D0%B0%D0%B5-%D1%81-%D0%BB%D0%B5%D0%B2%D1%81%D0%BA%D0%B8-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%B8-%D0%B1%D0%BE%D1%82%D0%B5%D0%B2-%D0%BF%D0%B4-news655259.html", "text": "Спортно-техническата комисия към БФС прие предложената програма на Първа професионална лига от 33-ти и 34-ти кръг. Срещата между Левски и Лудогорец ще се играе на 16 май (вторник) от 20.00 часа. В следващия кръг Лудогорец приема ЦСКА-София. Мачът в разград е предвиден за 20 май (събота) от 20.00 часа. Финалът за Купата на България между Лудогорец и Ботев (Пловдив) ще се играе на 24 май от 18.30 часа. СТК все още не е обявила датите на двубоите от последните два кръга в първата шестица на Първа лига.", "date": "2017.05.05", "title": "БФС обяви програмата: За 9 дни Лудогорец играе с \"Левски\", ЦСКА-София и \"Ботев\" (Пд) "}
{"url": "http://pik.bg/%D0%B2%D0%B5%D1%80%D0%B5%D1%8F-%D0%BD%D1%8F%D0%BC%D0%B0-%D1%81%D0%BF%D0%B8%D1%80%D0%BA%D0%B0-%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D0%BE%D0%B1%D1%8A%D1%80%D0%BD%D0%B0%D1%85%D0%B0-%D0%B1%D0%BE%D1%82%D0%B5%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BF%D0%B0%D1%81%D0%B8%D1%85%D0%B0-%D1%81%D0%B5-%D0%B8-%D1%89%D0%B5-%D1%81%D0%B5-%D0%B1%D0%BE%D1%80%D1%8F%D1%82-%D0%B7%D0%B0-%D0%BC%D1%8F%D1%81%D1%82%D0%BE-%D0%B2-%D0%BB%D0%B8%D0%B3%D0%B0-news655274.html", "text": "ВЕРЕЯ - БОТЕВ 3:1 0:1 Отборът на Верея постигна четвърта поредна победа в Група “А” на втората осмица на Първа лига. Старозагорци обърнаха с 3:1 Ботев на “Трейс Арена” и задминаха “канарчетата” на първата позиция. Играчите на Александър Томаш губеха с 0:1 в началото на мача, но успяха да изравнят до почивката. През втората част пък стигнаха до нови две попадения, с които си подпечатаха успеха. Резултатът бе открит от гостите в седмата минута. Тогава Тодор Неделев изведе зад защитата Серкан Юсеин. Халфът си спря топката на гърди и след това преодоля Пламен Колев. В 34-ата минута обаче домакините изравниха. Неделев се нагърби с изнасянето на топката, но сбърка и Георги Андонов бе изведен сам срещу Иван Чворович, за да направи 1:1. В 68-ата минута домакините стигнаха до пълен обрат. При едно разбъркване в наказателното поле Васил Калоянов се оказа най-съобразителен и от границата на малкото наказателно поле прати топката в мрежата. Ботев можеше да изравни в 84-ата минута, но мощен удар на Тодор Неделев от 35 метра срещна горната греда. Улисан в атака Ботев допусна една контраатака в 93-ата минута, при която Илиян Йорданов оформи крайното 3:1 в полза на Верея. По този начин тимът от Стара Загора вече има 42 точки в актива си и задмина Ботев, който е с 41. Освен това така Верея си осигури спасението в Първа лига за следващия сезон и ще се бори за място в Лига Европа. Юсеин (7) Андонов (34) Калоянов (68) Йорданов (93) Пламен Колев, Самуел Инкоом (53- Здравко Илиев), Владимир Зафиров, Селим Бен Джемия, Мирослав Енчев, Героги Ангелов, Венцислав Бенгюзов (77- Селим Керкар), Георги Андонов, Педро Еуженио, Илиян Йорданов, Васил Калоянов (69- Осман Балде) Иван Чворович, Цветомир Панов, Кристиан Димитров, Радослав Терзиев, Лазар Марин, Серкан Юсеин (77- Лъчезар Балтанов), Яя Меледже (81- Радослав Апостолов), Крум Стоянов (66- Омар Косоко), Фелипе Бризола, Тодор Неделев, Фернандо Виана Спортал", "date": "2017.05.05", "title": "Верея няма спирка! \"Лъвовете\" обърнаха \"Ботев\" (Пловдив), спасиха се и ще се борят за място в Лига Европа"}
{"url": "http://pik.bg/%D0%BB%D0%B0%D1%83%D1%82%D0%B0-%D0%BD%D0%B0-%D0%BA%D1%80%D0%B0%D0%BA%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8-%D1%84%D0%BB%D0%B0%D0%BD%D0%B5%D0%BB%D0%BA%D0%B8-%D0%B7%D0%B0-%D0%B7%D1%83%D0%BC%D0%B0-%D0%B8-%D0%BA%D0%B0%D0%BC%D0%B1%D1%83%D1%80%D0%BE%D0%B2-news655290.html", "text": "Двете легенди на Локомотив (Пловдив) Христо Бонев и Мартин Камбуров получиха от бившия международен рефер Атанас Узунов фланелки с №185, колкото са и головете им в Първа лига. Това се случи преди двубоя с Лудогорец на \"Лаута\". По-рано днес пък стана ясно, че легендата на световния футбол Франц Бекенбауер е поканил Зума да му гостува в Германия.", "date": "2017.05.05", "title": "\"Лаута\" на крака! Специални фланелки за Зума и Камбуров"}
{"url": "http://pik.bg/%D0%BE%D1%82%D0%BF%D0%BE%D1%80-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D0%B7%D0%B0%D1%89%D0%B8%D1%82%D0%B8%D1%85%D0%B0-%D0%B1%D0%B8%D0%B2%D1%88%D0%B8%D1%8F-%D0%BD%D0%B8-%D0%BA%D0%BE%D0%BD%D1%81%D1%83%D0%BB-%D0%B3%D0%B5%D0%BE%D1%80%D0%B3%D0%B8-%D0%B4%D0%B8%D0%BC%D0%BE%D0%B2-%D0%B7%D0%B0%D0%BF%D0%BB%D0%B0%D1%88%D0%B5%D0%BD-%D0%BE%D1%82-%D1%81%D1%8A%D0%B4-%D0%B2-%D1%82%D1%83%D1%80%D1%86%D0%B8-news655283.html", "text": "Българските дипломати защитиха бившия ни консул в Турция Георги Димов, който е заплашен със съд от съседите, защото си позволил да критикува случващото се в съседката ни. Припомняме, че в свое интервю преди време Димов обяви, че “не съществуват други възможности освен гражданска война и преврат за сваляне от власт на турския президент Ердоган…” Ето какво споделят от Българското дипломатическо дружество: Българското дипломатическо дружество посреща с негодувание изпращането на нота от посолството на Република Турция в София до Министерството на външните работи на Република България, с която то заявява, че турската страна ще съди бившия генерален консул в Одрин Георги Димов за негов критичен коментар в медиите по отношение на референдума в Турция. Изненадани сме и от липсата до този момент на публична реакция от страна на официалните български власти. Както и в случая с повдигнатите преди време от турски съд обвинения срещу наш морски граничар за това, че е изпълнил служебния си дълг и е предотвратил нарушения на морската ни граница, отново става въпрос не просто за претенции от турска страна към български граждани за действия, извършени на българска територия, но и за недопустим опит да бъде упражнена чужда юрисдикция върху български представители, облечени в държавна институционалност. Такива действия имат характера на посегателство върху българската държавност и националното достойнство и трябва да получават решителен отпор. На фона на агитацията на турски министър сред българските изселници в хода на кампанията за неотдавнашните парламентарни избори у нас, на демонстрираната подкрепа за една определена политическа сила от страна на посланика на Република Турция, на редица други прояви на арогантна намеса във вътрешните работи на България, опитът на турското посолство не само да ограничава, но и да санкционира свободата на словото и информацията у нас са в разрез с интересите на двустранните ни отношения и възприетите норми на международно поведение. За България е много важно Турция да бъде стабилен и предвидим партньор, с който да имаме добросъседски, приятелски отношения и сътрудничество на равноправна основа, без намеса във вътрешните работи по какъвто и да било начин. БДД призовава българското правителство, без да се поддава на провокации, да предприеме същевременно комплекс от мерки в областта на дипломацията, външната политика, вътрешните работи, специалните служби и правосъдието, с които да покаже категорично, че няма да допуска външна намеса във вътрешните ни дела. Такава позиция следва да се отстоява и в рамките на общата политика на Европейския съюз спрямо Република Турция с конкретни наши предложения и действия. Много съществено е Европа да започне да гледа на нашите граници като на свои и да бъде съпричастна към тяхното опазване, а за целта са необходими допълнителни политически и дипломатически усилия от наша страна на всички равнища. Възможностите, които предоставя предстоящото българско председателство на Съвета на ЕС, също трябва да бъдат използвани в тази насока.", "date": "2017.05.05", "title": "ОТПОР! Българските дипломати защитиха бившия ни консул Георги Димов, заплашен от съд в Турция, очакват реакция на държавата"}
{"url": "http://pik.bg/%D0%B6%D0%B5%D0%BB%D1%8C%D0%BE-%D0%B1%D0%BE%D0%B9%D1%87%D0%B5%D0%B2-%D0%BD%D0%B0%D0%BF%D0%B0%D0%B4%D0%BD%D0%B0-%D0%B3%D0%B5%D1%80%D0%B1-%D0%BA%D0%B0%D0%B1%D0%B8%D0%BD%D0%B5%D1%82%D1%8A%D1%82-%E2%80%9E%D0%B1%D0%BE%D1%80%D0%B8%D1%81%D0%BE%D0%B2-2%E2%80%9C-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-%D0%B8-%D0%BF%D0%BE%D1%81%D0%BB%D0%B5-%D1%80%D0%B0%D0%B7%D0%B1%D1%80%D0%B0-%D1%87%D0%B5-%D0%B8%D0%BC%D0%B0-%D0%BE%D0%B1%D1%80%D0%B0%D0%B7-news655303.html", "text": "Това е най-слабото правителство на ГЕРБ. Имат плахо събрани 133 гласа, но няма пленяваща идея. Ние не споделяме политиката, която отъждествява. Кабинетът „Борисов 2“ подаде оставка и после разбра, че има сектор образование, че има сектор доходи. Преди това не говореха. Това обяви пред БНТ социалистът Жельо Бойчев. „Какво виждаме сега. В кампанията се обяснява едно, а след това партии предават избирателите си. 53 ангажимента имат патриотите в програмата си. Нищо от програмата им не е влязло в коалиционното споразумение. Какво е това? Ние, от БСП, ще сме ясна алтернатива на ГЕРБ“, добави той.", "date": "2017.05.05", "title": "Жельо Бойчев нападна ГЕРБ: Кабинетът „Борисов 2“ подаде оставка и после разбра, че има образование, че има доходи…"}
{"url": "http://pik.bg/%D0%BC%D0%B5%D0%BB%D0%B5-%D0%BD%D0%B0-%D0%BE%D0%BA%D0%BE%D0%BB%D0%BE%D0%B2%D1%80%D1%8A%D1%81%D1%82%D0%BD%D0%BE%D1%82%D0%BE-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-%D1%82%D1%80%D0%B8-%D0%BA%D0%BE%D0%BB%D0%B8-%D1%81%D0%B5-%D0%BF%D0%BE%D1%82%D1%80%D0%BE%D1%88%D0%B8%D1%85%D0%B0-%D0%B2-%D0%BF%D0%BE%D1%80%D0%BE%D1%8F-%D1%81%D0%BD%D0%B8%D0%BC%D0%BA%D0%B8-news655302.html", "text": "Три автомобила се блъснаха на Околовръстното на Пловдив малко преди 19 ч. Катастрофата е станала между светофара за Марково и разклона за Овощарския  институт. Според очевидци има пострадали, на място е пристигнала линейка. В най-тежко състояние е черно ауди, което е с помляна предница. Другите участници в катастрофата са сива хонда и червена тойота. Най-вероятната причина за пътно-транспортното произшествие е неправилно изпреварване, което е предприел някой от водачите, предава трафикнюз.бг. Очевидно шофьорът не е отчел намалената видимост и хлъзгавия асфалт. Движението в района е затруднено, има задръстване, предава репортер на . По възможност изберете друг маршрут. TrafficNews.bg", "date": "2017.05.05", "title": "Меле на Околовръстното на Пловдив! Три коли се потрошиха в пороя (СНИМКИ)"}
{"url": "http://pik.bg/%E2%80%9E%D1%80%D0%B0%D0%B9%D1%81%D0%BA%D0%B0%D1%82%D0%B0-%D0%BA%D1%83%D0%BB%D0%B0%E2%80%9D-%D0%B2-%D1%81%D0%BE%D1%84%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D1%81%D1%82%D0%B0%D0%BD%D0%B5-%D0%BF%D0%BE-%D0%BD%D0%B8%D1%81%D0%BA%D0%B0-news655282.html", "text": "Всички наричат архитект Тодор Дилов Пипо. Той е отговарял за цялостния силует на София по времето на социализма (и по-специално периода 1962 г. – 1995 г.). 91-годишният Пипо построява и първите високи сгради в столицата, намиращи се на Цариградско шосе, предава Би Ти Ви. С него отиваме на мястото, където трябва да изникне 215-метровият „Парадайс тауър”. „За София и Витоша- абсурд! Това значи да забием един пирон и да скрием планината. Няма и ансамбъл, няма нещо, което да го привлича да бъде тука”, категоричен е бившият главен архитект на отдел \"Художествено архитектурно оформяне на София\". Ако „райската кула” изникне, то жителите на „Лозенец” ще забравят за гледката. Проектът обаче може да претърпи изменения и сградата да стане по-ниска от първоначално заложените 55 етажа. Инвеститорът смята да проведе архитектурен конкурс за визията на бизнес сградата с цел да я превърне в емблема на София. Смята и да озелени част от терена като го превърне в публичен парк. Трафикът нямало да се увеличи, защото предстои разширяване на прилежащия булевард. В южния край на квартала, на 2 километра надолу по бул. \"Черни връх\" вече започна строежът на друга 34-етажна бизнес сграда. Тя ще е малко по-висока от бившия Японски хотел. Така кварталът ще се превърне в софийски Манхатън с четири високи сгради. Жителите недоволстват заради презастрояването, което и в момента е проблем. Оказва се, че височината на новата голяма бизнес сграда е одобрена при предишния собственик на терена. Инвеститорът арх, Пламен Мирянов не смята, че ще има проблем с трафика. От общината обясняват, че причината да изникват небостъргачи на всякакви места, е вратичка в закона, която позволява в смесените многофункционални зони да се строи без лимит във височината. Такъв е и случая с двата небостъргача. „Идеята е да променим нещата и да се определят местата само такива високи сгради. И те да не никнат там, където му хареса, да има някаква логика”, посочи директорът на „Контрол по строителството” в Столичната община арх. Влади Калинов. За Пипо обаче всичко се прави на парче.", "date": "2017.05.05", "title": "„Райската кула” в София може да стане по-ниска"}
{"url": "http://pik.bg/%D0%BC%D0%BE%D1%89%D0%B5%D0%BD-%D0%BB%D0%B5%D0%BA-%D1%87%D0%B5%D1%81%D1%8A%D0%BD%D1%8A%D1%82-%D1%81-%D0%BD%D0%BE%D0%B2%D0%B0-%D1%81%D0%B8%D0%BB%D0%B0---%D0%B5%D1%82%D0%BE-%D0%BA%D0%B0%D0%BA-%D0%B1%D0%BE%D1%80%D0%B8-%D0%BF%D0%B0%D1%80%D0%B0%D0%B7%D0%B8%D1%82%D0%B8%D1%82%D0%B5-news655181.html", "text": "Понякога, в резултат от носене на чорапи или обувки от изкуствени материи, стъпалата се запарват и изпотяват. Вследствие на това се създава благоприятна среда за развитие на гъбички по краката. За съжаление колкото по-често мием краката си със сапун, толкова повече подклаждаме развитието им. Гъбичната инфекция обикновено е придружена от силен сърбеж, зачервяване и дискомфорт, а отделно от това нарушава и външния вид на ноктите. В сезона, в който преминаваме към отворените обувки, все повече хора изпадат в безизходица и не знаят как да заличат пожълтелите, твърди и начупени плочки. Вместо да давате луди пари за химически препарати от аптеката, счукайте леко скилидка чесън и по няколко пъти вечер натривайте с нея болните места. Ако стриктно изпълнявате метода на лечение, след около седмица той ще даде своите очевидни резултати. Междувременно се старайте да носите чорапи от памук или други естествени материи, за да прекратите разрастването на инфекцията.", "date": "2017.05.05", "title": "МОЩЕН ЛЕК! Чесънът с нова сила - ето как бори паразитите"}
{"url": "http://pik.bg/%D0%B0%D0%B2%D1%81%D1%82%D1%80%D0%B8%D0%B5%D1%86-%D1%81%D0%BF%D0%B5%D1%87%D0%B5%D0%BB%D0%B8-%D0%BF%D1%8A%D1%80%D0%B2%D0%B8%D1%8F-%D0%B5%D1%82%D0%B0%D0%BF-%D0%BE%D1%82-%D0%B4%D0%B6%D0%B8%D1%80%D0%BE%D1%82%D0%BE-news655306.html", "text": "Лукас Пьостълбергер спечели първия етап от колоездачната обиколка на Италия. 25-годишният австриец измина 206 километра от Алгеро до Олбия за 5:13:25 часа. Австралиецът Кейлъб Еван е на втора позиция със същото време, а трети се нареди германецът Андре Грайпел. Пьостълбергер, записал първата си победа в престижната надпревара, излезе начело два километра преди финала и успя да задържи лидерската си позиция, предава Спортал. Стотната юбилейна колоездачна обиколка на Италия ще продължи до 28 май. В събота е вторият етап от състезанието - 208 километра от Олбия до Тортоли. Първите три етапа от Джиро д'Италия 2017 се провеждат на северния бряг на Сардиния.", "date": "2017.05.05", "title": "Австриец спечели първия етап от Джирото"}
{"url": "http://pik.bg/%D0%B2%D0%BB%D0%B0%D0%B4%D0%B8%D1%81%D0%BB%D0%B0%D0%B2-%D0%B3%D0%BE%D1%80%D0%B0%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BD%D0%B0%D0%BA%D0%B0%D0%B7%D0%B0%D0%BD%D0%B0-%D0%BB%D0%B8-%D0%B5-%D0%BB%D0%B8%D0%BB%D0%B8-%D0%BF%D0%B0%D0%B2%D0%BB%D0%BE%D0%B2%D0%B0-%D0%B7%D0%B0-%D1%81%D0%BA%D1%8A%D0%BF%D0%B0%D1%80%D1%81%D0%BA%D0%B8%D1%8F-%D1%82%D1%80%D0%B5%D0%BD%D0%B4-%D0%BA%D0%BE%D0%B3%D0%B0%D1%82%D0%BE-%D1%80%D0%B0%D0%B7%D0%B1%D1%80%D0%B0%D1%85%D0%BC%D0%B5-%D1%87-news655299.html", "text": "Дали Лиляна Павлова, която блесна със скъпарски чанти в парламента, е наказана от ГЕРБ и затова не е на стария си министерски пост в МРРБ, а получи министерството за председателството на България на ЕС. На този въпрос отговори тази вечер в \"Панорама\" новият стар финансов министър Владислав Горанов. Не сте прави за чантите - в момента, в който преценихме, че г-жа Павлова има чанта, й дадохме портфейл. Но това е на шега - отговорността на Павлова на новия й пост е изключително голяма, отговори Горанов на въпрос на водещия за скъпите чанти на бившата министърка на регионалното развитие, което, според анализатори, й костваше важния пост. В едно уравнение колкото по-малко са неизвестните, толкова по-лесно се решава. Минахме през избори и крайният резултат е, че Обединените патриоти и ГЕРБ.  Ние сме изправени пред много повече предизвикателства, знаем, че нямаме един ден. А на ГЕРБ като управлявал малко преди служебното правителство, съвсем не му е време да губи време за разговори какво да се прави, смята Горанов. Няма да ни прости нито вътрешната опозиция в парламента, нито от тази, която не е представена вътре, посочи той. Въпросът сега е дали патриотите ще могат със същото темпо да участват във властта. Иначе ГЕРБ няма причина да си смени философията, смята финансовият министър. Запитан дали сега ще е по-различно, тъй като нямат основното оръжие да хвърлят кърпата и властта, Горанов посочи, че формата, с която управляват ще е достатъчно разпознаваема. Въпреки добрата кондиция, в която се почувства левицата, ние сме хората, които избирателите посочиха. Подобни експерименти с оставката не са нужни, коментира още Горанов.", "date": "2017.05.05", "title": "Владислав Горанов разкри наказана ли е Лили Павлова за скъпарския тренд: Когато разбрахме, че има чанта, й дадохме портфейл "}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%B8-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B1%D1%8A%D0%B4%D0%B5%D1%89%D0%BE%D1%82%D0%BE-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5-%D1%89%D0%B5-%D1%81%D1%82%D0%B0%D0%BD%D0%B0%D1%82-%D0%BB%D0%B8-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%BF%D0%BE-%D0%BF%D1%80%D0%B8%D0%B5%D0%BC%D0%BB%D0%B8%D0%B2%D0%B8-%D0%B7%D0%B0-%D0%B5%D0%B2%D1%80%D0%BE%D0%BF%D0%B0-news655305.html", "text": "Най-голямата промяна е по какъв начин ще се преоформят Обединените патриоти в една ситуация, в която не трябва да клатят лодката. Смятам, че ще тръгнат към една проконсервативна европейска линия, което ще ги направи приемливи. Моят добър познат Нено Димов, който се оказа, че е министър с мандат на патриотите, може да внесе консервативната идеология и може да е много полезен на патриотите, ако те решат да тръгнат по този път, коментира  в предаването \"Панорама\" антропологът Харалан Александров по повод бъдещето на новото правителство. Категорично смятам, че профилът на това управление много по-точно отговаря на очакванията на бългаската общественост. БСП извади много лош късмет, която тръгна много силно, но пикът на кампанията съвпадна с пика на хибридната война откъм Русия.  Илюзия е, че българинът харесва Русия. Ние харесваме музиката, водката, жените, за които отвреме-навреме се женим, но се пазим от мечешката прегръдка. Идеята да ни прегръщат прекалено близо силно тревожи българите, БСП наистина се оказа с лош късмет в кампанията, посочи още той. Очаквам Борисов да ни представи нова версия на своята богата политическа идентичност, посочи Александров. По повод национал-популистите в момента, с който трябва да се наредим на предните редове, при нас влиза една сила, на която в Европа се гледа по особен начин. Дори Марин Льо Пен не прие Атака и Каракачанов преди време. Това е група партии и коалици, които нямат връзка с Европа. Национал-популистите нямат свои хора в Европа, нямат партньори, изрази тревогите си за правителството проф. Ивайло Дичев.", "date": "2017.05.05", "title": "Експерти с коментар за бъдещото управление: Ще станат ли патриотите по-приемливи за Европа?"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BC%D0%B5%D1%81%D0%B8-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%BF%D1%8A%D1%80%D0%B2%D0%BE%D1%82%D0%BE-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%BD%D0%B0-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news655287.html", "text": "Нападателят на Барселона Лионел Меси е отхвърлил първото предложение на клуба за нов договор, твърди AS, позовавайки се на свои източници. Според изданието, аржентинецът е получил оферта за контракт до 2022-ра година със заплата от 30-35 милиона евро на сезон. Настоящият договор на Меси изтича през лятото на 2018-та, затова Барса работи здраво по въпроса да обвърже голямата си звезда за дълго. За преговорите в Барселона пристигна бащата на Меси Хорхе, което обнадежди ръководството, че ще се стигне до сделка. Президентът на Барселона Хосеп Мария Бартомеу обяви вече, че не иска въпросът с новия договор на Лео Меси да се проточи след края на настоящия сезон.", "date": "2017.05.05", "title": "Сензация! Меси отхвърли първото предложение на Барселона"}
{"url": "http://pik.bg/%D0%BE%D1%82%D0%BA%D1%80%D0%B8%D1%82%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D1%82%D0%B0%D1%80%D0%B8-%D0%B1%D0%BE%D0%BC%D0%B1%D0%B8-%D0%B1%D0%B8%D0%BB%D0%B8-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%B8-news655286.html", "text": "Откритите в Пловдив стари авиобомби и снаряди не са опасни, защото от тях липсват важни елементи. Това казва пред БНТ бившият офицер от Вертолетния полк в Пловдив Борис Кодиков. Снарядите, които бяха открити в квартал \"Тракия\" са от стар склад за муници. Сапьори веднага пристигнаха на място при подадения сигнал и отцепиха района, като няколко дни беше забранено минаването оттам. Според Кодеков при преместването на летище Пловдив част от бомбите са попаднали в окоп, с който е бил обезопасен склада. Багерите, които е трябвало да подготвят разширяването на жилищния квартал, са ги затрупали с 40 сантиметра пръст.", "date": "2017.05.05", "title": "Откритите в Пловдив стари бомби били безопасни"}
{"url": "http://pik.bg/%D0%B0%D0%BF%D0%B8-%D0%B7%D0%BE%D0%B2%D0%B5-%D0%BD%D0%B5-%D0%BA%D0%B0%D1%80%D0%B0%D0%B9%D1%82%D0%B5-%D0%B2-%D0%B0%D0%B2%D0%B0%D1%80%D0%B8%D0%B9%D0%BD%D0%B0%D1%82%D0%B0-%D0%BB%D0%B5%D0%BD%D1%82%D0%B0-news655288.html", "text": "Във връзка с очаквания интензивен трафик по основните пътни направления при предстоящите почивни дни за Гергьовден, Агенцията \"Пътна инфраструктура\" (АПИ) апелира шофьорите да карат разумно, да спазват правилата за движение, да не предприемат резки маневри и да не използват аварийните ленти по автомагистралните участъци за по-бързо придвижване. Това съобщиха от пътната агенция. За участъците, в които се извършват ремонти дейности, е необходимо шофьорите да предвидят повече време за пътуване, поради по-ниската скорост на движение при извършването на строителни работи и въведените временни организации, или да използват алтернативни маршрути. За повишаване на безопасността на движението се ограничава движението на камиони над 12 тона. Ограничението на камионите е по всички магистрали. Път 1-1 от Ребърково до Ботевград, път 1-1 от етапна връзка на \"Струма\" при Благоевград до Кулата, път 1-4 от пътен възел Коритна през Велико Търново до Шумен, път 1-5 Русе-Велико Търново и път 1-8 от Калотина до София. Промяна в организацията на движението ще има и на пътя през Владая. \"За улеснение на трафика през Владая и повишаване на пътната безопасност ще има две ленти за излизащите от София по път 1-1 Е-79. В последния почивен ден, понеделник, от 10.00 до 20.00 ч. ще има същите ограничения на Владая, само че ще има две ленти за движение в посока София\", посочват от АПИ. Заради продължаващите ремонти в тунелите \"Витиня\" и \"Ечемишка\" на магистрала \"Хемус\" движението ще се извършва двупосочно в тръбата в посока София и са възможни забавяния в засиления трафик. Шофьорите могат да използват като алтернативен маршрут старият път за Ботевград.", "date": "2017.05.05", "title": "АПИ ЗОВЕ! Не карайте в аварийната лента"}
{"url": "http://pik.bg/%D0%BF%D1%80%D0%BE%D0%B1%D0%B2%D0%B0-%D1%81%D0%B5-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BD%D0%B0-%D1%82%D1%83%D1%80%D1%81%D0%BA%D0%B8%D1%8F-%D1%82%D0%B8%D1%80-%D1%83%D0%B1%D0%B8%D0%BB-%D1%81%D1%82%D1%83%D0%B4%D0%B5%D0%BD%D1%82%D0%BA%D0%B0%D1%82%D0%B0-%D0%BA%D1%80%D0%B0%D0%B9-%D1%81%D0%BC%D0%BE%D0%BB%D1%8F%D0%BD%D0%BE%D0%B2%D1%86%D0%B8-%D0%B4%D0%B0%D0%B2%D0%B0-60-%D0%B1%D0%BE%D0%BD%D0%B0-%D0%B7%D0%B0-%D1%81%D0%B2%D0%BE%D0%B1%D0%BE%D0%B4%D0%B0-news655291.html", "text": "Окръжният съд в Монтана постанови постоянна мярка „задържане под стража” за 36 годишния Серкан Чакър, който в сряда блъсна с ТИР и хвърли в дере автобус с пътници край монтанското село Смоляновци, съобщава булнюз. При жестоката катастрофа загина 21 годишна студентка, а осем мъже и жени бяха оставени на лечение в болницата в Монтана. Веднага след катастрофата шофьорът бе задържан, а след това му бе взета мярка „задържане за 72 часа”. „Разследването на катастрофата е сложно и тежко. Погубеният човешки живот и многото пострадали изискват пълно изясняване на фактите и обстоятелствата и смятаме, че шофьорът трябва да остане в ареста, докато бъдат извършени всички необходими разпити и експертизи”, заявиха магистратите и поискаха постоянен арест. Пред съда Серкан Чакър заяви, че не се смята за виновен и поиска да бъде освободен под „домашен арест”, като остане да живее в хотел \"Долче Вита\" на турски гражданин в Мездра. Той предложи и да плати 60 000 лева гаранция, за да бъде пуснат на свобода. „От фирмата веднага ще преведат парите!”, увери шофьорът. Съдът обаче реши, че той трябва да остане в ареста тъй като престъплението, за което има основателни подозрения, че е извършено от него, е тежко и ако бъде пуснат на свобода, има опасност да напусне България и да се укрие. По случая вече е извършена автотехническа експертиза, която е доказала, че преди на десен завой ремаркето на влекача да блъсне автобуса с 20 пътници, турският ТИР се е движел със 100 км в час при ограничение на скоростта от 70 км. ”Всички пострадали, които бяха настанени за лечение, вече са в стабилно състояние и няма опасност за живота им. Част от тях са изписани. Добре са и 35-годишната жена, която роди с операция след сблъсъка, и бебето й!”, заяви шефът на МБАЛ „Д-р Стамен Илиев” в Монтана д-р Тони Тодоров.", "date": "2017.05.05", "title": "ПРОБВА СЕ! Шофьорът на турския ТИР, убил студентката край Смоляновци, дава 60 бона за свободата си"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%82%D0%BE%D0%BF%D0%BE%D0%BB%D0%B0-%D0%BF%D0%B0%D0%B4%D0%BD%D0%B0-%D0%B2%D1%8A%D1%80%D1%85%D1%83-%D0%BA%D0%BE%D0%BB%D0%B0-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news655313.html", "text": "Топола е паднала и ранила човек на Е-79 край Благоевград. Инцидентът е станал към 20:15 ч. тази вечер между разклона за Бараково и кв. \"Левски\" на гр. Кочериново, наричан Шарков чифлик. Пътят беше затворен временно и в двете посоки. Движението е възстановено, съобщава Би Ти Ви. Дървото паднало секунди преди двама мъже да преминат по пътя. Водачът, на около 50 години, е невредим, но спътникът му е закаран в благоевградската болница с порезни рани на главата. Очаква се на място да пристигне тежка техника, с която тополата да бъде издърпана.", "date": "2017.05.05", "title": "ИНЦИДЕНТ! Топола падна върху кола, има ранени"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%BF%D0%BE%D0%BF%D0%B5%D1%82%D0%BE-%D1%81%D1%8A%D1%81-%D1%81%D1%82%D1%80%D0%B0%D1%85%D0%BE%D1%82%D0%BD%D0%BE-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-news655301.html", "text": "Българският национал Ивелин Попов получи международно признание за добрата си игра при победата над ЦСКА Москва в неделя с 2:1. Един най-големите поризводители за компютърни игри EA Sports постави в състава на най-добрите играчи на изминалата седмица юношата на Левски. В своето най-популярно произведение към момента ФИФА 2017 има оптимален тим на всеки седем дни и Ивелин Попов попадна в него. Така милиони потребители вече са обърнали внимание на родния национал. Андреа Консили (Сасуоло), Набил Дирар (Монако) Калиду Колибали (Наполи), Гари Кейхил (Челси), Флориан Товен (Олимпик Марсилия), Андре Гомес (Барселона), Хамес Родригес (Реал Мадрид), Емре Джан (Ливърпул), Кевин Гамейро (Севиля), Гуидо Бургщалер (Шалке 04), Диего Коста (Челси) Тимо Рог (Кьолн), Дейвид Хунка (Eibar), Рикардо Перейра (Ница), Халил Алтинтоп (Аугсбург), Ивелин Попов (Спартак Москва), Самуел Ето'о (Анталияспор), Бас Дост (Спортинг Лисабон). Спортал", "date": "2017.05.05", "title": "Браво! Попето със страхотно международно признание"}
{"url": "http://pik.bg/%D1%88%D0%BE%D1%83%D0%BC%D0%B5%D0%BD-%D0%BD%D0%BE%D0%BB%D0%B5-%D0%B4%D0%B6%D0%BE%D0%BA%D0%BE%D0%B2%D0%B8%D1%87-%D0%B8%D0%B7%D0%BB%D0%B5%D0%B7%D0%B5-%D0%BD%D0%B0-%D0%BA%D0%BE%D1%80%D1%82%D0%B0-%D0%B2-%D0%BC%D0%B0%D0%B4%D1%80%D0%B8%D0%B4-%D1%81-%D0%BC%D0%B0%D1%81%D0%BA%D0%B0-%D0%BD%D0%B0-%D0%B4%D0%B0%D1%80%D1%82-%D0%B2%D0%B5%D0%B9%D0%B4%D1%8A%D1%80-news655294.html", "text": "Новак Джокович се прояви като голям фен на класическата сага \"Междузвездни войни\" и почете по атрактивен начин международния празник на почитателите на галактическата поредица 4 май. 4 май е всепризнат за по-специален ден за феновете на филмите поради играта на думи от английски език с изговарянето на датата и една от най-популярните реплики: \"May the Force be with you\" (Нека Силата бъде с теб) и \"May the fourth be with you\" (от 4 май). Джокович излезе с маска на Дарт Вейдър на корта в Мадрид за началото на демонстративния турнир \"Tiebreak Tens\", който бе спечелен от Григор Димитров.", "date": "2017.05.05", "title": "Шоумен! Ноле Джокович излезе на корта в Мадрид с маска на Дарт Вейдър "}
{"url": "http://pik.bg/%D0%BD%D1%8F%D0%BC%D0%B0%D0%BC%D0%B5-%D1%80%D0%B0%D0%B2%D0%BD%D0%B8-%D0%BC%D0%B0%D1%82%D0%B5%D0%BC%D0%B0%D1%82%D0%B8%D1%86%D0%B8%D1%82%D0%B5-%D0%BD%D0%B8-%D1%81-%D0%BD%D0%BE%D0%B2-%D1%82%D1%80%D0%B8%D1%83%D0%BC%D1%84-%D0%BF%D1%8A%D1%80%D0%B2%D0%B8-%D1%81%D0%BC%D0%B5-%D0%BD%D0%B0-%D1%81%D1%8A%D1%81%D1%82%D0%B5%D0%B7%D0%B0%D0%BD%D0%B8%D0%B5-%D0%B2-%D0%BE%D1%85%D1%80%D0%B8%D0%B4-news655309.html", "text": "Математиците ни с нов триумф, защото сме първи на състезанието в Охрид, където се провежда 34-тата Балканска олимпиада. Нашият отбор се представи отлично, спечелвайки 4 златни и 2 сребърни медала, с което заема първо място в отборното класиране с 226 т. от 240 възможни. С максимален резултат от 40 т. са трима наши ученици – Виолета Найденова (СМГ), Кирил Бангачев (СМГ) и Константин Гаров (ПМГ–Бургас). Златен медал с 39 т. заслужи и Атанас Динев (ПМГ - Бургас), а сребърни – Иван Ганев с 34 т. (Американски колеж – София) и Борислав Антов с 33 т. (СМГ) . Ръководител на отбора е ас. д-р Драгомир Драгнев, зам.-ръководител – доц. д-р Ивайло Кортезов, а наблюдател – чл.-кор. Олег Мушкаров (и тримата от ИМИ при БАН).", "date": "2017.05.05", "title": "НЯМАМЕ РАВНИ! Математиците ни с нов триумф, първи сме на състезание в Охрид"}
{"url": "http://pik.bg/%D1%81%D1%82%D1%80%D0%B0%D1%85-%D0%BF%D1%80%D0%BE%D0%BB%D0%B5%D1%82%D0%BD%D0%B8%D1%8F%D1%82-%D0%BC%D1%80%D0%B0%D0%B7-%D1%83%D0%BD%D0%B8%D1%89%D0%BE%D0%B6%D0%B8%D0%BB-60-%D0%BE%D1%82-%D1%80%D0%B5%D0%BA%D0%BE%D0%BB%D1%82%D0%B0%D1%82%D0%B0-%D0%BE%D1%82-%D1%87%D0%B5%D1%80%D0%B5%D1%88%D0%B8-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-news655308.html", "text": "Овощарите от Кюстендил отчитат между 50-60 % компрометирана реколта заради пролетния мраз. Това каза пред Фокус Валери Йовев, земеделски производител. „Нещата не са много добри. Имахме едно измръзване на реколтата. В рамките на два дни в региона беше много студено, това доведе до много щети по реколтата. Лично според мен около 50 – 60 % от реколтата е унищожена на някои места, а на други щетите са до 80%. Това е резултатът от тези ниски температури”, каза Валери Йовев. По думите му на места има единични дървета, които все още се държат, но не трябва да се забравя, че e месец май, a проблемът на този месец са градушките – това, което е останало от мразовете, може да бъде довършено от градушките. „Всичко предстои. Черешата, а и цялата овощна продукция, докато не се сложи в касетката и не се продаде – не е твоя”, каза още Йовев. Той отбеляза също, че голяма част от застрахователите не поемат риск за мраз при овощните култури. По думите му няма застрахователно дружество, което да поеме застраховка за мраз. „Просто няма такова дружество. Застрахователите също се научиха и не застраховат за мразове, а за слана, което е около нула градуса или минус един градус – това не е фатално. Няма смисъл от такава застраховка. Няма застраховател, който да застрахова за мраз”, каза Валери Йовев. По думите му има възможност за помощ от страна на държавата. „Трябва на 100 % реколтата да бъде унищожена. Тогава се пускат заявления от страна на земеделските производители, сформира се комисия към Областна дирекция „Земеделие”. Тази комисия извършва проверки на място, но винаги ще се намери в една череша да има останали плодове или в другите дървета да е останала една част”, каза Йовев.", "date": "2017.05.05", "title": "СТРАХ! Пролетният мраз унищожил 60% от реколтата от череши в Кюстендил"}
{"url": "http://pik.bg/%D0%B2-%D1%85%D0%B8%D1%82%D1%80%D0%B8%D0%BD%D0%BE-%D0%B7%D0%B0%D0%BF%D0%BE%D1%87%D0%BD%D0%B0-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%BA%D1%8A%D1%89%D0%B8%D1%82%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BE%D1%82-%D0%B2%D0%B7%D1%80%D0%B8%D0%B2%D0%B0-news655297.html", "text": "В Хитрино започнаха основните ремонти на пострадалите от инцидента в края на миналата година къщи. Готови са и строителните разрешителни за изграждането на разрушените домове на семействата със загинали и най-тежко пострадали при трагедията от декември миналата година, предава бТВ. При експлозията на композицията с цистерни бяха тотално разрушени 22 къщи. Част от тях ще бъдат построени наново от фирми, членки на Българската строителна камара. „Те се съгласиха на това, това са 11-те най-тежко пострадали семейства”, обясни кметът Нуридин Исмаил. Новите постройки ще отговарят на всички стандарти и ще бъдат предадени на собствениците им готови за обитаване. Терените на които се намираха най-пострадалите къщи от взрива на 10 декември миналата година вече са разчистени, проектите на новите къщи вече са готови и се очаква в рамките на месец тук да започне строителство. Останалите разрушени къщи ще бъдат изградени със средства от даренията и помощите за Хитрино.", "date": "2017.05.05", "title": "В Хитрино започна ремонт на къщите, пострадали от взрива"}
{"url": "http://pik.bg/%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%B5%D0%BD-%D0%B5%D0%BA%D0%B8%D0%BF-%D1%82%D1%8A%D1%80%D1%81%D0%B8-%D0%B8%D0%B7%D0%B2%D1%8A%D1%80%D1%88%D0%B8%D1%82%D0%B5%D0%BB%D1%8F-%D0%BD%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%B0%D1%82%D0%B0%D0%BA%D0%B8-%D0%B2-%D1%81%D0%B8%D1%80%D0%B8%D1%8F-news655304.html", "text": "Организацията за забрана на химическите оръжия (ОЗХО) съобщи, че е създаден международен екип за разследване на смъртоносните атаки с газ зарин на 4 април в сирийската провинция Идлиб, съобщава АП. Генералният директор на ОЗХО Ахмет Юзюмджу каза за АП, че екипът вече работи на място и се очаква по-късно днес той да разговаря с ръководителя му. Разследването на екипа от експерти на ОЗХО и ООН ще бъде следено с голямо внимание на фона на твърдения, че режимът на сирийския президент Башар Асад е отговорен за смъртта на десетки сирийци, включително жени и деца, в град Хан Шейхун - обвинения, които Асад категорично отхвърля.", "date": "2017.05.05", "title": "Международен екип търси извършителя на химическите атаки в Сирия"}
{"url": "http://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%81-%D0%BF%D0%BE%D1%80%D0%B5%D0%B4%D0%BD%D0%B0-%D1%82%D0%B8%D1%82%D0%BB%D0%B0-%E2%84%966-%D0%B3%D1%80%D0%BE%D0%B7%D0%BD%D0%B8-%D1%81%D1%86%D0%B5%D0%BD%D0%B8-%D0%B8-%D1%87%D0%B5%D1%80%D0%B2%D0%B5%D0%BD%D0%B8-%D0%BA%D0%B0%D1%80%D1%82%D0%BE%D0%BD%D0%B8-%D0%BD%D0%B0-%D0%BB%D0%B0%D1%83%D1%82%D0%B0-news655307.html", "text": "Отборът на Лудогорец продължи да пренаписва футболната история на България! “Орлите” станаха шампиони за шести пореден път! Разградчани грабнаха титлата след победа с 3:0 като гост над Локомотив (Пловдив). Попаденията бяха дело на Абел Анисе (11), Вандерсон (74) и Натанаел (81). В добавеното време на първото полувреме съдията Николай Йорданов изгони с директни червени картони Димитър Велковски от домакините и капитана на Лудогорец Светослав Дяков. Преди неделните мачове на Левски и ЦСКА-София разградчани водят с 19 точки и са недостижими на върха, тъй като “сини” и “червени” имат да изиграят до края на шампионата по шест мача. Лудогорец вече отбеляза 122 гола и счупи рекорда на ЦСКА по брой отбелязани попадения за един сезон. През 1971/72 година “червените” са били точни 120 пъти. 0:2 Вандерсон 74 0:3 Натанаел 83", "date": "2017.05.05", "title": "Лудогорец с поредна титла №6! Грозни сцени и червени картони на \"Лаута\""}
{"url": "http://pik.bg/%D0%B4%D0%B6%D0%BE%D1%83%D0%B7%D0%B5%D1%84-%D0%BF%D0%B0%D1%80%D0%BA%D1%8A%D1%80-%D1%81-%D0%BF%D0%BE%D1%81%D0%BB%D0%B5%D0%B4%D0%B5%D0%BD-%D1%82%D0%B5%D1%81%D1%82-%D0%BF%D1%80%D0%B5%D0%B4%D0%B8-%D0%BC%D0%B0%D1%87-%D1%81-%D1%83%D0%B0%D0%B9%D0%BB%D0%B4%D1%8A%D1%80-%D0%B8%D0%BB%D0%B8-%D0%B4%D0%B6%D0%BE%D1%83%D1%88%D0%B0-news655310.html", "text": "193-сантиметровият Паркър е с впечатляващ актив от 22 победи (18 с нокаут). Той има победи над сериозни имена като Кали Миън, Карлос Такам, Соломон Хаумоно и Александър Димитренко, предава Спортал. В последния си мач той победи с доста спорно съдийско решение Анди Руиз – младши (Мек). Фаворитите са повече от убедени в победата на Паркър. Коефициентът за новозеландеца е 1.01, докато ставката за неговия противник е 17. Кояну има 16 победи (9 с нокаут) и 2 загуби. 202-сантиметровият румънец, който живее в САЩ, не се е боксирал с нито едно сериозно име. Той стана известен с участието си в турнира на ESPN в тежка категория през 2015-а. Тогава в първия двубой от надпреварата неговият мач с Ед Фонтейн завърши наравно в шест рунда, а победителят беше определен след исторически допълнителен седми рунд. Още отсега шампионът на Световния боксов съвет Дионтей Уайлдър хвърли ръкавицата към Паркър. Очаква се по-късно през годината двамата да се бият в обединителен мач. Желание за бой с новозеландеца изяви и Антъни Джошуа. Ако техните думи се превърнат в дела, нищо чудно да видим в следващите 12 месеца дългочаканото обединение на четирите най-престижни пояса в тежка категория, нещо което не се е случвало от времето на Ленъкс Люис насам. Джоузеф Паркър (Нзел) е едно от най-горещите имена в тежка категория и е спряган за следващия потенциален топсъперник на Дионтей Уайлдър (САЩ) или Антъни Джошуа (Вбр). Новозеландецът ще направи първа защита на титлата на Световната боксова организация в тежка категория срещу тоталния аутсайдер Разван Кояну (Рум). Двубоят в Манукау Сити беше организиран преди няколко седмици, след като първоначалният противник на Паркър – Хю Фюри изненадващо се оттегли от срещата. Братовчедът на Тайсън Фюри обяви, че има здравословен проблем и хвърли още едно черно петно върху боксовата фамилия.", "date": "2017.05.05", "title": "Джоузеф Паркър с последен тест преди мач с Уайлдър или Джоуша"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B4%D0%B0%D0%BC%D0%B8-%D0%B8%D0%BC%D0%B0-%D1%81%D0%B8%D0%BB%D0%B0-%D1%81%D1%80%D0%B5%D1%89%D1%83-%D1%81%D1%82%D1%80%D0%B8%D0%B8%D1%82%D0%B5---%D0%B5%D1%82%D0%BE-%D1%80%D0%B5%D1%86%D0%B5%D0%BF%D1%82%D0%B0%D1%82%D0%B0-news655183.html", "text": "Неприятните стрии са доказателство за страданията на кожата и изпитанията на времето, които епидермисът преживява. В тези зони най-горният слой на кожата е изтънял и трудно може да се обнови. Най-често това се случва при рязко напълняване или отслабване от диети, в периода на менопаузата, при бременност, при депресии и след прием на някои медикаменти. Много жени се примиряват със стриите, защото премахването им често е обвързано с пари. Народната медицина обаче има лек и за този случай. Белтъците на яйцата са богати на протеини и аминокиселини, които имат свойството да възстановяват кожата. Отделете белтъците от две яйца и ги разбийте с вилица, докато станат пенливи. Нанесете ги върху засегнатите области, като сте почистили предварително кожата. Оставете да изсъхне напълно и след това изплакнете със студена вода. Накрая нанесете малко зехтин, за да хидратирате. Повтаряйте процедурата веднъж дневно в продължение на най-малко 2 седмици и неприятните бразди ще бъдат напълно заличени.", "date": "2017.05.05", "title": "ВНИМАНИЕ, ДАМИ! Има сила срещу стриите - ето рецептата"}
{"url": "http://pik.bg/%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%BA%D0%B8%D1%87%D0%BA%D0%B0-%D0%B1%D0%BE%D0%B4%D1%83%D1%80%D0%BE%D0%B2%D0%B0-%D0%B5-%D0%B2-%D1%88%D0%BE%D0%BA-%D0%BE%D1%82-%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D0%BA%D1%8A%D0%BF%D0%BE-%D0%BD%D0%B0-%D1%81%D1%8A%D1%80%D1%86%D0%B5%D1%82%D0%BE-%D0%B9-%D0%BC%D0%BE%D0%BC%D0%B8%D1%87%D0%B5-%D0%B5-%D0%B2-%D0%BA%D0%BE%D0%BC%D0%B0-%D0%B1%D0%B5%D1%80-news655273.html", "text": "Певицата Кичка Бодурова е в шок от страшна трагедия. Близка приятелка на нейната дъщеря е в кома, с тежки политравми, след зверска катастрофа в столицата. 25-годишното момиче се е върнало от чужбина у нас, за да бъде с оперираната си майка. То обаче е пострадало при удар на кола в електрически стълб на бул. \"Асен Йорданов\" в столицата, за което ПИК съобщи преди два дни. Шофьорът, също млад мъж, е починал. Още един човек от колата се бори за живота си. Ето какво написа Бодурова във Фейсбук преди минути: \"В ТАЗИ ЖЕСТОКА КАТАСТРОФА СА БИЛИ ТРИМА МЛАДИ ХОРА! ШОФЬОРЪТ Е ПОЧИНАЛ. ОСТАНАЛИТЕ ДВАМА СЕ БОРЯТ ЗА ЖИВОТА СИ. МОМИЧЕТО ПОРАСНА ПРЕД ОЧИТЕ МИ, ПРЕКРАСНА,... ПРИЯТЕЛКА ОТ ДЕТСТВОТО НА МОЙТА ДЪЩЕРЯ. ДОШЛА СИ Е В БЪЛГАРИЯ ДА БЪДЕ С ОПЕРИРАНАТА СИ МАЙКА. ТРАВМИТЕ СА ЖЕСТОКИ И В КОМА... НО НЕКА ВСИЧКИ СЕ ПОМОЛИМ ДА ОЖИВЕЯТ!\"", "date": "2017.05.05", "title": "Певицата Кичка Бодурова е в шок от страшна трагедия! Скъпо на сърцето й момиче е в кома, бере душа след зверска катастрофа"}
