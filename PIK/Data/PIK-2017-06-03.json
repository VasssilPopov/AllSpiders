{"url": "http://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%BE-%D0%BA%D0%B0%D0%BA%D0%B2%D0%BE-%D0%BF%D0%BE%D0%BA%D0%B0%D0%B7%D0%B2%D0%B0%D1%82-%D0%BB%D0%B8%D0%BD%D0%B8%D0%B8%D1%82%D0%B5-%D0%BD%D0%B0-%D0%BF%D0%BE%D0%BA%D0%B0%D0%B7%D0%B0%D0%BB%D0%B5%D1%86%D0%B0-news663657.html", "text": "Този интересен тест предлага един лесен и бърз начин да разгадаем тайните на собствената си ръка. Авторът на теста е японски инженер, който с години събира пръстовите отпечатъци на хора от цял свят. След като ги анализира обстойно, той намира връзка между характера на човек и начина, по който той изразява любовта си. В крайна сметка японският изследовател редуцира събраните през годините хиляди отпечатъци до осем основни групи, определящи се в зависимост от линиите на показалеца на дясната ръка. Открийте кой е ващият пръст в таблицата и вижте резултатите. A. Вие сте изключително лоялни и внимателни към партньора си, но не сте особено активни в емоционално отношение. В. Вие обичате новите неща, заради което не е невъзможно да проявите интереси извън постоянната си връзка. С. Вашата позиция във връзката е винаги пасивна, а партньорът ви е издигнат на пиедестал. D. Дълго анализирате характера на любимия, за да решите дали има бъдеще за вас и половинката ви. Е. Подхождате крайно романтично и дори нереалистично към връзката си. F. Любовта не пречи на трезвата ви преценка за нещата, но въпреки всичко търсите сериозните и трайни отношения. G. Копнеете за романтична връзка, но изразяването на чувствата не е сред силните ви страни. Н. Ако линиите на показалеца на вашата ръка не попадат в показаните групи, този резултат най-вероятно се отнася и за вас. Прекалено се фокусирате върху собствените си желания, което много често е причина за провал на връзките ви.", "date": "2017.06.03", "title": "ЛЮБОПИТНО! Какво показват линиите на показалеца "}
{"url": "http://pik.bg/%D1%84%D0%B8%D0%BD%D0%B0%D0%BB-%D1%8E%D0%B2%D0%B5-%D0%B8-%D1%80%D0%B5%D0%B0%D0%BB-%D1%81%D0%B8-%D0%B2%D0%BA%D0%B0%D1%80%D0%B0%D1%85%D0%B0-%D0%BF%D0%BE-%D0%B3%D0%BE%D0%BB-%D0%B4%D0%BE-%D0%BF%D0%BE%D1%87%D0%B8%D0%B2%D0%BA%D0%B0%D1%82%D0%B0-%D0%BF%D0%B0%D0%B7%D1%8F%D1%82-%D1%81%D0%B5-news663661.html", "text": "Отборите на Ювентус и Реал Мадрид се оттеглиха на почивка при резултат 1:1 във финала на Шампионската лига в Кардиф. Кристиано Роналдо бе точен в 20-ата минута. Марио Манджукич изравни в 27-ата минута. Юве започна по-силно, като Гонсало Игуаин с глава във втората минута стреля в ръцете на Навас. При следващата атака аржентинецът подпали ръцете на стража с мощен удар от 22 метра. Отново Навас трябваше да спасява в 7-ата минута, когато Пянич стреля остро от границата на наказателното поле, съобщава спортал. В следващите минути играта се изравни, а при първата си добра атака Реал поведе. Това се случи в 20-ата минута, когато Дибала навързва двама защитници, Дани Алвеш се подхлъзна и му попречи, а от това се възползваха испанците, които направиха светкавична контраатака. Топката стигна до Роналдо, който изведе връхлитащия на скорост отдясно Карвахал. Последният върна топката към португалеца, а той без да се бави стреля, топката се отклони в Бонучи и спря в мрежата на Буфон. Тимът от Италия не се стресна, като започна веднага да търси равенството, което дойде в 27-ата минута. Бонучи изведе с дълъг пас Алекс Сандро, който центрира от въздуха, Игуаин спря топката на гърди и подаде на Манджукич. Хърватинът пък изравни с красиво изпълнение. Той опита акробатичен удар, който прехвърли Навас, като вкарва във втори финал в Шампионската лига, след като бе сторил през 2013 година.", "date": "2017.06.03", "title": "ФИНАЛ! Юве и Реал си вкараха по гол до почивката, пазят се"}
{"url": "http://pik.bg/%D0%B6%D0%B8%D0%B2%D0%BE%D1%82-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-%D0%B2%D0%B0%D0%BB%D1%8C%D0%BE-%D1%82%D0%BE%D0%BF%D0%BB%D0%BE%D1%82%D0%BE-%D1%81%D1%82%D0%B0%D0%BD%D0%B0-%D1%87%D0%B8%D1%81%D1%82%D0%B0%D1%87-%D0%B7%D0%B0-%D0%B4%D0%B0-%D0%B8%D0%B7%D0%BB%D0%B5%D0%B7%D0%B5-%D0%BF%D0%BE-%D1%80%D0%B0%D0%BD%D0%BE-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-news662957.html", "text": "Чистач е новата професия на Вальо Топлото зад решетките, пише столичен всекидневник. Валентин Димитров се преквалифицирал в хигиенист, за да намали присъдата си и да излезе предсрочно от затвора, тъй като два работни дни се броят за три излежани, обясняват запознати. Ексшефът на парното усилено заляга зад решетките и над учебниците по немски, тъй като кара курсове за повишаване на нивото на владеене на чуждия език, издава адвокатът на Вальо Топлото - Венцислав Дудоленски. Заради трудовата си дейност и добро поведение в затвора в края на ноември Вальо Топлото ще излезе на свобода. Това ще стане в случай, че не бъде осъден по някое от другите дела, които се влачат в Темида още от 2006 година насам, обясняват магистрати. Бившият директор на „Топлофикация“ бе прибран в пандиза в края на ноември 2015 г., след като ВКС потвърди 3-годишна присъда по обвинение за безстопанственост в периода 2003-2006 г. Според прокуратурата пари на дружеството са харчени за луксозни стоки, като са минавали в графата \"представителни разходи\". Сред разходите са чисто нов джет, джакузи, огромни количества захарни изделия, скъпи сирена, алкохол, аксесоари, лекарства, хранителни добавки и др. Само през 2005 г. за луксозни покупки са изхарчени над 52 000 лева, обясниха още тогава разследващите. Валентин Димитров вчера отново застана на подсъдимата скамейка по дело, което се точи от 2009 година. Той е обвинен в данъчни измами и пране на пари. Призовани бяха 7 вещи лица, които да представят изготвените експертизи. Според прокуратурата Топлото е изпрал над 12 милиона лева и е \"спестил\" 2 млн. лв. данъци. На заседанието стана ясно, че по време на разследването в дома на Димитров е открита сумата от 1800 лева, а в сейфове на две български банки още над милион. \"Изготвила съм експертизата за това колко данъци е трябвало да бъдат платени на откритите суми на базата на постановление, не съм виждала нито един счетоводен документ\", втрещи магистратите вещото лице Маргарита Ананиева. Логично експертизата й не бе приета, за което изненадващо настоя дори и прокурорът по делото. На свидетелската скамейка застана и вещото лице Нели Танева. Нейната експертиза от 15 август 2007 година също не бе приета, тъй като касае майката на Валентин Димитров - Цеца, която бе подсъдима по същото дело, но почина през 2011 г. и следствието срещу нея бе прекратено. Освободени от заседанието бяха и три вещи лица от БНБ, тъй като тяхната колежка Елизабет Парушкова, която трябва да представи ключови данни пред съда, се намира в чужбина. Делото се влачи из залите на Темида от 2009 година, като преди това е имало 2-годишно досъдебно производство. Над 50 пъти процесът е отлаган по една или друга причина. Давността му изтича през 2021 година, а се гледа още на първа инстанция от магистратите на Софийския градски съд. Още през юни 2012 г. Валентин Димитров поиска споразумение с прокуратурата - да признае, че не е декларирал част от парите, което е данъчно нарушение, и да бъде освободен от наказателна отговорност, като му се наложи глоба, но до споразумение така и не се стигна. Най-тежкото от делата срещу Валентин Димитров е от 2008 година за присвояване на близо 4,5 милиона лева от \"Топлофикация\". Процесът е прекратяван четири пъти. През април тази година Софийският апелативен съд отново даде зелена светлина процесът да започне отначало. Нито лев на Валентин Димитров не е конфискуван до момента. Всичките му пари са запорирани и ще бъдат освободени, след като приключат всички дела срещу него, обясняват юристи. От една година Валентин Димитров не е пускан в отпуск от затвора, ожали се самият той пред журналисти. Освен това директорът на затворническото общежитие в Казичене отказвал да му облекчи режима от \"общ\" на \"лек\", въпреки че така е записано в тригодишната присъда, която излежава, потвърди и адвокатът на Валентин Димитров. \"За 2 години Валентин Димитров е излизал два пъти едва за 12 часа навън\", обяснява адвокат Дудоленски.\"Ако те пуснем, журналистите веднага ще напишат, че си на свобода\", отговаряли от затвора на горещите молби за отпуск на Топлото. Мъжът се жалва още, че му е разрешено да вижда 10-годишната си дъщеря едва два пъти месечно по 40 минути.", "date": "2017.06.03", "title": "ЖИВОТ ЗАД РЕШЕТКИТЕ! Вальо Топлото стана чистач, за да излезе по-рано от затвора"}
{"url": "http://pik.bg/%D0%BB%D0%BE%D1%88%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%B7%D0%B0-%D1%82%D1%80%D0%B8-%D0%BC%D0%B5%D1%81%D0%B5%D1%86%D0%B0-25-%D0%BE%D0%BF%D0%B8%D1%82%D0%B0-%D0%B7%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news663639.html", "text": "През първото тримесечие в област Пазарджик са регистрирани 25 суицидни опита, съобщава Фокус, като се позовава на Регионална здравна инспекция (РЗИ)-Пазарджик. От РЗИ уточниха, че 60% от опитите за самоубийство са извършени от мъже и 40% - от жени. От регистрираните суицидни опити със смърт са завършили 12. Като причини се посочват: „психично разстройство“ – 24%; с „тежко соматично заболяване“ – 8%; „конфликт със съпруг/а“ – 4%; „конфликт с деца“ – 4%; „несподелена любов“ – 4%; „раздяла с любим човек“ – 8%; „финансови проблеми“ – 4%; “конфликт с роднини“ – 4%; „няма изявен мотив“ – 12%; нещо „друго“ са посочили – 36% от регистрираните и „комбинирани“ причини – 8%. Тук процентите надхвърлят 100%, тъй като са възможни повече отговори. 92% от суицидните опити са извършени в „дома“, а 8% – „навън, на открито“. При 64% от регистрираните суициданти това е първи опит; 12% имат вече по един опит; 8% са с два предишни опита и 16% са с повече от два предишни опита. Най-често използваните суицидни способи са „отравянето с медикаменти“, „обесването“, „самоотравяне с химични вещества“ и др. По-голям е броят на опитите за самоубийство в градовете – 64%. Най-много суицидни опити са извършили представители на възрастовата група „70+“ – 28%; а 16% - от възрастовата група „от 5 до 17 г.“, като няма реализирани самоубийства в тази възрастова група.", "date": "2017.06.03", "title": "ЛОША СТАТИСТИКА! За три месеца 25 опита за самоубийство в Пазарджик!"}
{"url": "http://pik.bg/%D1%89%D0%B0%D0%B9%D0%BD%D0%BC%D0%B0%D0%B9%D0%B5%D1%80-%D0%BE%D0%B1%D0%B5%D1%89%D0%B0-%D0%B5%D1%81-%D0%B4%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%B4%D0%B0-%D1%81%D0%B5-%D0%B3%D1%80%D0%B8%D0%B6%D0%B8-%D0%B7%D0%B0-%D1%8E%D0%B3%D0%BE%D0%B8%D0%B7%D1%82%D0%BE%D1%87%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news663635.html", "text": "„МКД“, цитиран от \"Фокус\". Европейският съюз ще продължи да се грижи за Югоизточна Европа. Въпреки всичко, което разделя страните от региона, трябва да продължи работата за съвместно им бъдеще. Това заяви германският президент Франк-Валтер Щайнмайер по време на срещата на върха по процеса Бърдо-Бриони в град Кран, Словения, предава македонското електронното издание Щайнмайер, който е специален гост на срещата, добави, че в Брюксел са наясно, че това, което става в тази част на континента, ще повлияе на цяла Европа. Германският държавен глава коментира, че в последно време се наблюдава засилена националистка реторика и че трябва да бъдат положени грижи тази реторика да не се увеличава.", "date": "2017.06.03", "title": "Щайнмайер обеща ЕС да продължи да се грижи за Югоизточна Европа"}
{"url": "http://pik.bg/%D0%B0%D1%81%D0%B0%D0%B4-%D1%81%D0%B8%D1%80%D0%B8%D1%8F-%D0%BD%D0%B5-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0-%D1%81-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%BE-%D0%BE%D1%80%D1%8A%D0%B6%D0%B8%D0%B5-%D0%BD%D0%B8%D1%82%D0%BE-%D1%81-%D0%BC%D0%B0%D1%82%D0%B5%D1%80%D0%B8%D0%B0%D0%BB%D0%B8-%D0%B7%D0%B0-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BC%D1%83-news663652.html", "text": "ТАСС, циитрана от \"Фокус\". Сирия не разполага с химическо оръжие, нито с материали, необходими за създаването му. Това заяви президентът на страната Башар ал-Асад в интервю за местна телевизия, предава агенция По думите му нападението с химическо оръжие в град Хан-Шейхун на 4 април е „било инсцинирано от американските и западни спецслужби в сътрудничество с терористи“. Асад също изрази увереност, че най-лошото в сирийския конфликт е вече преминало.", "date": "2017.06.03", "title": "Асад: Сирия не разполага с химическо оръжие, нито с материали за създаването му"}
{"url": "http://pik.bg/%D0%BD%D1%8F%D0%BC%D0%B0-%D0%BF%D1%80%D0%BE%D1%88%D0%BA%D0%B0-%D0%B3%D0%BB%D0%BE%D0%B1%D0%B8-%D0%B7%D0%B0-%D1%80%D0%BE%D0%B4%D0%B8%D1%82%D0%B5%D0%BB%D0%B8-%D1%87%D0%B8%D0%B9%D1%82%D0%BE-%D0%B4%D0%B5%D1%86%D0%B0-%D0%BD%D0%B5-%D1%85%D0%BE%D0%B4%D1%8F%D1%82-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5-news663638.html", "text": "309 родители са санкционирани заради отсъствията на 322 деца от училище в област Благоевград. Това каза Фокус Станка Михова, експерт в Регионална дирекция „Социално подпомагане“ – Благоевград. Тя уточни, че разликата в бройката идва от това, че някои от родителите са санкционирани заради повече от едно дете, отсъствало от училище. „Санкцията е със спиране на детските надбавки за месеца, в който е отсъствало детето. Освен това директорите на училища са длъжни да подават справки за отсъствията на учениците ежемесечно“, каза още Михова. По думите й през април с около 100 по-малко са наказаните родители.", "date": "2017.06.03", "title": "НЯМА ПРОШКА! Глоби за родители, чийто деца не ходят на училище"}
{"url": "http://pik.bg/%D1%88%D0%B5%D0%B4%D1%8C%D0%BE%D0%B2%D1%8A%D1%80-%D0%BD%D0%B0-%D0%B1%D0%BE%D1%80%D0%B8%D1%81-%D0%B3%D0%B0%D0%BB%D1%87%D0%B5%D0%B2-%D0%BF%D1%80%D0%B0%D1%82%D0%B8-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D1%81%D0%BE%D1%84%D0%B8%D1%8F-%D0%B2-%D0%B5%D0%BB%D0%B8%D1%82%D0%B0-%D1%81%D0%BD%D0%B8%D0%BC%D0%BA%D0%B8-news663662.html", "text": "Гол шедьовър на Борис Галчев прати Септември (София) в Първа лига. Ветеранът се превърна в герой за тима на Христо Арангелов в баража с Монтана на стадион \"Локомотив\" в Пловдив. Подгласникът на Етър в редовния сезон на втория ешелон победи напълно заслужено с 2:1 Монтана, който стана третият отбор от елита, изпаднал в долното ниво на футбола ни. Янко Ангелов даде аванс на Септември в третата минута след асистенция на Галчев, а последният с гол красавец удвои в 11-ата минута. Септември пропусна няколко отлични възможности да вкара трети гол, което можеше да струва скъпо на тима. В 67-ата минута Атанас Илиев намали, а в 82-ата минута и гредата спаси столичани, но все пак клубът на Румен Чандъров стана последният 14-и отбор в Първа лига за сезон 2017/2018 година. “Сините” от “Огоста” бяха крачка от чудото, след като завършиха последни сезона, на цели 15 точки зад Локомотив (Горна Оряховица). В баража обаче играчите на Атанас Атанасов излъгаха тези на Александър Димитров и след 1:1 край Покрития мост, нанесоха съкрушителен удар по амбициите им да запазят мястото си в елита, след като ги удариха с 3:0 в Горна Оряховица. Столичани пък до последно имаха възможност да се преборят за първото място в доскорошната “Б” група и съответно директна промоция за майсторската група, предаав Спортал. В крайна сметка обаче щастието се усмихна на Етър, който спечели втория ешелон, а Септември, който остана на второ място, трябваше да стигне до заветната цел след бараж. Третият във Втора лига Витоша (Бистрица) ден по-рано се изкачи за първи път в своята история в елита, след като изхвърли Нефтохимик с 1:0 на баража на \"Трейс Арена\". Преди срещата отборът на Септември бе награден от БФС със сребърните медали и купата за второ място през този сезон в първенството. Още в третата минута Янко Ангелов бе точен за столичани, като вкара своя четвърти гол през този сезон. Халфът се разписа с глава след центриране на Борис Галчев от корнер. Опитният халф пък с прекрасно изпълнение удвои в 11-ата минута. Бившият капитан на ЦСКА получи топката на границата на наказателното поле, след което видя, че Неманя Скетич е излязъл напред и майсторски го прехвърли. Голът бе негов четвърти за клуба от 13 мача. В 15-ата минута Ангелов пропусна да вкара трети гол, след като засече лошо центриране на Байду. Неманя Скетич изби силен удар отдалеч на Даниел Пехливанов в 19-ата минута, а секунди по-късно Андреас Васев прати топката в собствената си врата, но голът не бе зачетен от Никола Попов, който свири фаул в атака на Байду. Така резултата остана 2:0 за столичани, което остави шансове на монтанци. Първата възможност пред тима на Монтана бе в 33-ата минута, когато Даниел Генов стреля от 15 метра, но Валентин Галев спаси. Секунди преди почивката Байду с глава от няколко метра пропусна да вкара трети гол във вратата на \"сините\". Второто полувреме започна с една промяна от страна на Атанас Атанасов. Небойша Иванчевич замени Саер Сане, но въпреки това първата опасност бе пред тяхната врата. Байду проби отляво, след което намери Радослав Василев, но таранът от няколко метра стреля в Скетич. Отново бившият нападател на Славия в 58-ата минута след подаване на Галчев стреля в ръцете на стража от Черна гора. Сантяго Вияфани замени Даниел Гаджев, който малко преди това си бе изкарал дежурния жълт картон. Най-добрата атака на Монтана в срещата доведе до гол във вратата на Галев. Васев проби отляво, след което върна към Атанас Илиев, а нападателят намали след удар с левия крак. Галчев пробва рефлекса на Сектич отдалеч, но стражът изби. Монтана натисна, а в 83-ата минута Генов бе на път да изравни с куриозен гол, но топката удари дясната греда на столичани, след като преди това играчът на \"сините\" зачесе с гръб центриране на Иван Михов. В последните минути \"сините\" се хвърлиха в атака, но без да създадат 100% положения, а Галчев можеше да вкара и трети гол. Ветеранът Петър Василев смени бившия капитан на \"червените\", като завърши кариерата си с промоция в Първа лига. Така Септември, който бе лидер в началото на март при напускането на Николай Митов, постигна целта си от втория опит, но вече с Христо Арангелов. Младият специалист няма Про Лиценз, но предвид това, че е от самото начало в школата на ДИТ/Септември през 2011 година, демонстрира голямо израстване, като се очаква да остане начело на новия член в Първа лига. 0:1 Ангелов (3) 0:2 Галчев (11) 1:2 Илиев (67) Неманя Скетич, Костадин Дяков, Бамба, Иван Михов, Андреас Васев, Даниел Гаджев (53-Сантяго Вияфани), Антони Иванов, Даниел Генов, Петър Атанасов, Саер Сане (46-Небойша Иванович), Атанас Илиев Треньор: Атанас Атанасов Валентин Галев, Богомил Дяков, Петър Генчев,  Янко Сандански, Георги Стоичков, Стоян Предев, Борис Галчев (89-Петър Василев), Ишмаел Байду, Янко Ангелов (72-Иво Иванов), Даниел Пехливанов, Радослав Василев (82-Костадин Аджов) Христо Арангелов Гаджев, Иванчевич, Илиев Сандански, Галчев, Стоичков - Съдията: Никола Попов \"Локомотив\", Пловдив", "date": "2017.06.03", "title": "Шедьовър на Борис Галчев прати Септември (София) в елита (СНИМКИ)"}
{"url": "http://pik.bg/%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%BD%D0%BE%D1%81%D1%82%D1%82%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%BF%D1%80%D0%B8%D0%B7%D0%BD%D0%B0%D1%82%D0%B5%D0%BB%D0%BD%D0%B8%D1%82%D0%B5-%D0%B0%D1%80%D0%BC%D0%B5%D0%BD%D1%86%D0%B8-%D0%BE%D1%82-%D1%88%D1%83%D0%BC%D0%B5%D0%BD-news663648.html", "text": "Паметник на благодарността откриха признателните арменци от Шумен. Паметникът се намира на централната пешеходна улица, в алеята до бюст паметника на генерал Мадатов. Паметникът е израз на благодарността на арменците в Шумен към българския народ затова, че в началото на 20 –ти век са приели хиляди бежанци от Османска Турция. \"Монументът представлява параклис, който сякаш пътува отдалеч и там е спрял. Затова има колелета като на каруца, арменският кръстима, две библии и отгоре феникс\", това каза Крикор Паноян, цитиран от топновини.бг. Затова е наречен „Паметник на благодарността“. Висок е 3 метра и тежи 400 килограма. „Всички ние, потомци на прогонени от родните си места арменци, желаем от сърце да благодарим на България , на българския народ и на шуменци за възможността дедите ни да изградят свои домове и своя църква тук. Да се чувстват между близки, да работят и отгледат поколения в този за нас най-прекрасен край на Земята. Бихме искали със знака, който поставяме днес, да изразим своята признателност и благодарност, да оставим след себе си спомен за поколенията и за всички граждани на Шумен - един паметник - символ на приятелството, признателността и верността на шуменските арменци към България“, каза Крикор Паносян от името на шуменските арменци.", "date": "2017.06.03", "title": "Паметник на благодарността откриха признателните арменци от Шумен"}
{"url": "http://pik.bg/%D0%BB%D0%BE%D0%BD%D0%B4%D0%BE%D0%BD%D1%81%D0%BA%D0%B8%D1%82%D0%B5-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B8-%D0%BF%D1%8A%D1%82%D0%B5%D0%BA%D0%B8-%D0%B2%D0%B5%D1%87%D0%B5-%D0%B8-%D0%B2-%D0%BF%D0%BE%D0%BC%D0%BE%D1%80%D0%B8%D0%B5-news663645.html", "text": "Надписи „погледни наляво” и „погледни надясно” са поставени и на пешеходните пътеки в Поморие. Умните зебри привличат вниманието на разсеяните пресичащи и помагат за намаляването на инцидентите на пътя. В Бургас надписи по пешеходните пътеки, които да ориентират хората, има от миналата година. Идеята бе на общинския съветник Живко Табаков, а средствата за реализирането й бяха осигурени от Международната организация на застраховани и пострадали при катастрофи. Така наречените лондонски пешеходни пътеки има в по-големите градове в страната. Към тях се присъедини и Поморие, където през лятото почиват хиляди туристи от цял свят.", "date": "2017.06.03", "title": "Лондонските пешеходни пътеки вече и в Поморие"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-%D1%82%D1%8A%D1%81%D1%82-%D0%B3%D1%80%D1%8A%D0%BC%D0%BD%D0%B0%D0%BB-%D0%BE%D1%82-%D1%83%D0%BF%D0%BE%D1%80-%D1%87%D0%B5%D1%82%D0%B8%D1%80%D0%B8-%D0%BA%D1%83%D1%80%D1%88%D1%83%D0%BC%D0%B0-%D0%BF%D0%BE-%D0%B7%D0%B5%D1%82-%D1%81%D0%B8-news663647.html", "text": "Тежко криминално престъпление е извършено в ранния следобед в Монтанско, съобщава булнюз. При скандал в село Крива бара е бил убит млад човек. Разправията е станала на главната улица в циганската махала. 62-годишният Асен Найденов е застрелял с 4 куршума бившия си зет Симеон Бузов. Съседи разказват, че скандалът е избухнал заради бали със сено. Бившият тъст на 37-годишният Симеон извадил незаконно притежаван пистолет и убил на място младия мъж, който се занимавал с отглеждане на коне и други животни. Полицията от управлението в Лом реагирала светкавично и задържала убиеца. Мястото на инцидента все още е отцепено, тъй като там все още работят криминалисти. Има и много близки на жертвата, които са пристигнали с автомобили от съседните села. Образувано е досъдебно производство за убийство.", "date": "2017.06.03", "title": "БРУТАЛНО УБИЙСТВО В МОНТАНА! Тъст гръмнал от упор четири куршума по зет си!"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%BF%D0%BE%D0%B8%D1%81%D0%BA%D0%B0-%D0%BE%D1%82-%D0%B5%D1%80%D0%B4%D0%BE%D0%B3%D0%B0%D0%BD-%D0%B4%D0%B0-%D0%BE%D1%81%D0%B2%D0%BE%D0%B1%D0%BE%D0%B4%D0%B8-%D1%84%D1%80%D0%B5%D0%BD%D1%81%D0%BA%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-news663655.html", "text": "Френският президент Еманюел Макрон поиска от турския си колега Реджеп Ердоган страната му да освободи възможно най-скоро френския фотожурналист Матиас Депардон, предаде Франс прес, като се позова на комюнике на Елисейския дворец. В телефонен разговор между двамата днес следобед Макрон отново изразил пред Ердоган безпокойство за положението на Депардон, който е задържан в Турция от 8 май. Френският и турският президент освен това се разбрали за засилване на двустранните контакти. Вчера френското министерство на външните работи обяви, че работи активно за освобождаването на журналиста, отбелязва АФП. Агенцията припомня, че Макрон и Ердоган вече обсъдиха въпроса в кулоарите на срещата на върха на НАТО на 25 май в Брюксел. Тогава турският президент обеща да проучи бързо ситуацията. 36-годишният Депардон - независим журналист, който живее в Турция от пет години - бе задържан на 8 май в югоизточния окръг Батман, докато правел репортаж за списание \"Нешънъл джиографик\", пише БТА.", "date": "2017.06.03", "title": "Макрон поиска от Ердоган да освободи френски журналист"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%81%D0%B0%D1%89-%D0%B2-%D0%B0%D0%B7%D0%B8%D1%8F-%D0%B1%D1%8A%D0%B4%D0%B5%D1%82%D0%B5-%D1%82%D1%8A%D1%80%D0%BF%D0%B5%D0%BB%D0%B8%D0%B2%D0%B8-%D0%BA%D1%8A%D0%BC-%D1%85%D0%BE%D0%B4%D0%BE%D0%B2%D0%B5%D1%82%D0%B5-%D0%BD%D0%B0-%D1%82%D1%80%D1%8A%D0%BC%D0%BF-news663640.html", "text": "Manila Bulletin, цитиран от \"Фокус\". Американският министър на отбраната Джеймс Матис призова за търпение азиатските държави, които са зашеметени от ходовете на президента Доналд Тръмп, които са част от политиката му „Америка първа“, коментира филипинският вестник Матис заяви, че Съединените американски щати ще продължат да разширяват своята ангажираност с азиатския регион и призова Китай да помогне в обуздаването на Северна Корея. Министърът добави, че страната му ще продължи да адаптира и разширява своята способност да работи с останалите за осигуряване на мирна, просперираща и свободна Азия, уважавайки всички страни, които подкрепят международното право. Речта на Матис по време на форум в областта на сигурността, провеждан в Сингапур, дойде по-малко от 36 часа, след като Тръмп обяви оттеглянето на САЩ от Парижкото споразумение за климата, което е подкрепено от близо 200 страни. Този ход, както и оттеглянето на държавата от търговското Транстихоокеанско споразумение, подписано от 12 страни, обезпокои съюзниците на Вашингтон от азиатския регион.", "date": "2017.06.03", "title": "Военният министър на САЩ в Азия: Бъдете търпеливи към ходовете на Тръмп"}
{"url": "http://pik.bg/%D0%BF%D0%BE%D0%B4%D0%BA%D1%80%D0%B5%D0%BF%D1%8F%D0%BD%D0%B8%D1%82%D0%B5-%D0%BE%D1%82-%D1%81%D0%B0%D1%89-%D0%BA%D1%8E%D1%80%D0%B4%D1%81%D0%BA%D0%B8-%D0%BE%D1%82%D1%80%D1%8F%D0%B4%D0%B8-%D0%B1%D0%B8%D1%82%D0%BA%D0%B0%D1%82%D0%B0-%D0%B7%D0%B0-%D1%80%D0%B0%D0%BA%D0%BA%D0%B0-%D1%89%D0%B5-%D0%B7%D0%B0%D0%BF%D0%BE%D1%87%D0%BD%D0%B5-%D0%BF%D1%80%D0%B5%D0%B7-%D0%B8%D0%B4%D0%BD%D0%B8%D1%82%D0%B5-%D0%B4%D0%BD%D0%B8-news663642.html", "text": "Voice of America, цитиран от \"Фокус\". Подкрепяните от Съединените американски щати кюрдски Отряди за народна самоотбрана (YPG) в Сирия са на път през идните дни да започнат офанзива в град Ракка за отблъскване на терористичната групировка „Ислямска държава“, предава радио Според говорителя на кюрдските сили, те са достигнали покрайнините на града и през идните дни предстои началото на основната операция. Подкрепяните от САЩ бойци се намират на около три километра в северна и източна посока от Ракка, както и на около 10 км на запад от града.", "date": "2017.06.03", "title": "Подкрепяните от САЩ кюрдски отряди: Битката за Ракка ще започне през идните дни"}
{"url": "http://pik.bg/%D1%80%D1%83%D1%81%D0%B8%D1%8F-%D0%BD%D0%B5-%D1%81%D0%BF%D1%80%D1%8F-%D1%84%D1%80%D0%B0%D0%BD%D1%86%D0%B8%D1%8F-%D0%B2-%D0%BA%D0%B0%D0%B7%D0%B0%D0%BD-news663663.html", "text": "Европейският волейболен шампион Франция записа втора победа в Световната лига. Момчетата на селекционера Лоран Тили се справиха с домакините от Русия и спечелиха с във втория си мач от Група С1 от първа дивизия на Лигата, игран тази вечер пред около 6000 зрители в зала \"Санкт Петербург\" в Казан. Така \"петлите\" имат 2 победи от 2 мача и 6 точки, докато Русия остана с 1 победа, 1 загуба и 3 точки, колкото има и Аржентина. Утре (4 юни) в последния ден на турнира Франция ще играе срещу \"гаучосите\", а \"Сборная\" ще спори с България, която е с две загуби до момента. Срещите са съответно от 16,10 и 19,10 часа българско време. Най-полезен за френския тим е новоизгряващата звезда Стефан Бойер с 18 точки (3 блока, 2 аса и 54% ефективност в атака) за победата. Тревор Клевено (1 блок, 1 ас и 42% ефективност в атака) и Жулиен Линеел (1 блок, 3 аса и 54% ефективност в атака) добавиха по 17 точки за успеха, предава Спортал. За руснаците Максим Жигалов (4 блока, 2 аса и 39% ефективност в атака) и Денис Бирюков (4 блока, 1 ас и 36% ефективност в атака) реализираха 17 и 15 точки, но и това не бе достатъчно за победа. Павел Панков 2, Максим Жигалов 17, Денис Бирюков 15, Егор Клюка 11, Иля Власов 10, Илияс Куркаев 5 - Роман Мартинюк-либеро (Артьом Зеленков, Дмитрий Ковальов, Александър Кимеров 2) Сергей Шляпников Бенжамен Тонюти 1, Стефан Бойер 18, Тревор Клевено 17, Жулиен Линеел 17, Кевин Льо Ру 8, Никола Льо Гоф 8 - Женя Гребенников-либеро (Антоан Бризар, Жан Патри, Тибо Росар) Лоран Тили.", "date": "2017.06.03", "title": "Русия не спря Франция в Казан"}
{"url": "http://pik.bg/%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD%D0%B0-%D0%B4%D0%B0-%D0%B7%D0%B0%D0%B3%D1%83%D0%B1%D0%B8-%D0%BC%D0%BD%D0%BE%D0%B7%D0%B8%D0%BD%D1%81%D1%82%D0%B2%D0%BE-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news663620.html", "text": "Reuters Консервативната партия във Великобритания, чийто председател е министър-председателят Тереза Мей, е на път да спечели 308 мандата в парламента на избори в четвъртък, 8 юни, предава агенция , като се позовава на проведено допитване от събота на компания YouGov, пише \"Фокус\". По този начин на управлявалата досега партия в Лондон може да не ѝ стигнат 18 места за парламентарно мнозинство, за което са нужни 326 мандата. Когато Мей през април обяви предсрочни парламентарни избори във Великобритания, нейната партия имаше 330 мандата.", "date": "2017.06.03", "title": "Партията на Тереза Мей застрашена да загуби мнозинство в парламента"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D1%81%D0%BE%D1%84%D0%B8%D1%8F-%D0%BF%D0%BE%D0%BB%D0%B8%D1%86%D0%B8%D1%8F-%D0%B8-%D0%BB%D0%B8%D0%BD%D0%B5%D0%B9%D0%BA%D0%B8-%D0%BD%D0%B0-%E2%80%9E%D0%BF%D0%BB%D0%B8%D1%81%D0%BA%D0%B0%E2%80%9C-news663650.html", "text": "Полиция и линейки са спрели на едно и също място до хотел „Плиска“ в София! Към момента няма информация каква е причината.", "date": "2017.06.03", "title": "ЕКШЪН В СОФИЯ! Полиция и линейки на „Плиска“!"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B8%D0%BD%D0%B0-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D0%B8%D0%BD%D1%81%D0%BF%D0%B5%D0%BA%D1%82%D0%B8%D1%80%D0%B0-%D0%BF%D0%BB%D0%B0%D0%B6-%D0%B2-%D0%BD%D0%B5%D1%81%D0%B5%D0%B1%D1%8A%D1%80-news663622.html", "text": "Министерството на туризма Министърът на туризма Николина Ангелкова провери състоянието на морски плаж „Несебър-юг”. Ивицата е с нов наемател с договор за 5 години. Фирмата е премахнала кораба „Капитан Кук”, който пречеше на туристите. Това съобщиха от пресцентъра на . „Морският плаж е в изключително добро състояние. Поставени са необходимите информационни табели. Осигурени са спасителни постове, спазват се санитарно-хигиенните норми по почистване на плажната ивица”, каза министър Ангелкова. Тя коментира още, че новият наемател изпълнява стриктно договорните условия. Проверките на мобилните групи на Министерството на туризма ще продължат цяло лято – по график и по сигнал. Търгът за отдаване под наем на морски плаж „Несебър-юг” е проведен през месец януари т. г. Конкурсът е спечелен от „Ауто Фактор“ ЕООД. Фирмата ще заплаща 432 000 лв. с включен ДДС годишен наем на държавата. Размерът на годишното концесионно плащане по прекратената концесия за морския плаж към 2016 г. е било 224 990,50 лв. с ДДС. Предложената единична цена за плажните принадлежности е 8 лв. за 1 бр. чадър и 8 лв. за 1 бр. шезлонг.", "date": "2017.06.03", "title": "Николина Ангелкова инспектира плаж в Несебър"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B7%D0%B0%D0%BF%D0%BB%D0%B0%D1%88%D0%B8-%D1%81%D0%B0%D1%89-%D0%B4%D0%B0-%D0%BD%D0%B5-%D0%BF%D0%B8%D1%82%D0%B0-%D0%BD%D0%B8%D0%BA%D0%BE%D0%B3%D0%BE-%D0%BF%D1%80%D0%B8-%D0%BD%D0%B5%D0%BE%D0%B1%D1%85%D0%BE%D0%B4%D0%B8%D0%BC%D0%BE%D1%81%D1%82-%D0%BE%D1%82-%D0%B0%D1%82%D0%B0%D0%BA%D0%B0-%D1%81%D1%80%D0%B5%D1%89%D1%83-%D0%BA%D1%8E%D1%80%D0%B4%D0%B8%D1%82%D0%B5-news663624.html", "text": "Hurriyet, цитиран от \"Фокус\". Турският президент Реджеп Тайип Ердоган заяви, че властите в Анкара са уведомили Съединените американски щати, че няма да питат никого, ако трябва да реагират на атака или провокация срещу Турция от страна на кюрдските Отряди за народна самоотбрана на Сирия (YPG), предава вестник Ердоган уведоми, че турските власти няма да обсъждат с никого свое решение, ако срещу страната има провокация или нападение от Северна Сирия. Турският държавен глава добави, че САЩ искат да проведат операция в сирийския град Ракка срещу терористичната групировка „Ислямска държава“ с помощта на Отрядите за народна самоотбрана и на сирийския клон на „Работническа партия на Кюрдистан“ (ПКК), която е забранена в Турция. ПКК е обявена за незаконна и от властите във Вашингтон, но въпреки това те смятат, че тя е най-ефективната бойна сила срещу „Ислямска държава“ в Сирия. Именно тази гледна точка на американските власти води до напрежение между САЩ и Турция, които са съюзници в НАТО.", "date": "2017.06.03", "title": "Ердоган заплаши САЩ да не пита никого при необходимост от атака срещу кюрдите"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D1%82%D0%BE-%D0%BA%D0%BE%D0%B9-%D0%B5-%D0%B0%D0%B2%D1%82%D0%BE%D1%80%D1%8A%D1%82-%D0%BD%D0%B0-%D0%B5%D1%81%D0%B5%D0%BC%D0%B5%D1%81%D0%B8%D1%82%D0%B5-%D1%81%D1%8A%D1%81-%D0%B7%D0%B0%D0%BF%D0%BB%D0%B0%D1%85%D0%B8-%D0%BA%D1%8A%D0%BC-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8-%D0%BA%D0%BE%D1%80%D0%BD%D0%B5%D0%BB%D0%B8-news663644.html", "text": "Кемил Рамадан, който беше кандидат за президент през 2016 г., е човекът, изпращал заплашителни есемеси на президента Румен Радев и лидера на БСП Корнелия Нинова. Рамадан е обявил съдържанието на съобщенията на страницата си във Фейсбук. Пред БиТиВи той заяви, че е възмутен от поведението на президента, защото на дадената от него вечеря ифтар е имало и агенти на Държавна сигурност. В есемеса към Нинова пък се казва, че политиците са безделници и Аллах ще ги погуби. Рамадан е бил задържан вчера сутринта, но е освободен, след като е подписал предупредителен протокол. Министърът на вътрешните работи Валентин Радев обяви, че риск за президента и Нинова няма.", "date": "2017.06.03", "title": "ИЗВЪНРЕДНО! Ето кой е авторът на есемесите със заплахи към президента Румен Радев и Корнелия Нинова (СНИМКА)"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D0%BE%D0%B8%D1%81%D0%BA%D0%B0-%D0%BF%D0%BE%D0%BC%D0%BE%D1%89-%D0%BE%D1%82-%D0%B1%D0%B0%D0%BD-%D0%BA%D0%B8-%D0%BC%D1%83%D0%BD-%D0%BF%D1%80%D0%B5%D0%B4%D0%B8-%D0%B2%D0%B8%D0%B7%D0%B8%D1%82%D0%B0%D1%82%D0%B0-%D1%81%D0%B8-%D0%B2-%D1%81%D0%B0%D1%89-news663627.html", "text": "The Korea Times, цитиран от \"Фокус\". Южнокорейският президент Мун Джей-ин в петък проведе среща с бившия генерален секретар на ООН Бан Ки-мун, за да обсъдят въпроси от външната политика на Сеул и националната сигурност, пише Срещата беше проведена в Синия дом в присъствието единствено на говорителя на бившия ръководител на ООН. Подробности за обсъжданията между Мун Джей-ин и Бан Ки-мун засега няма, но най-вероятните предположения са, че двамата са се фокусирали върху ядрените опити на Северна Корея и възобновените противоречия относно разполагането на американската система за противоракетна отбрана THAAD в Южна Корея. Срещата в президентството в Сеул беше проведена преди планирана среща на южнокорейския президент с американския му колега Доналд Тръмп във Вашингтон по-късно през юни.", "date": "2017.06.03", "title": "Президентът на Южна Корея поиска помощ от Бан Ки-мун преди визитата си в САЩ"}
{"url": "http://pik.bg/%D0%BF%D0%BE%D0%B4%D1%81%D0%B8%D0%BB%D0%B2%D0%B0%D0%BD%D0%B5%D1%82%D0%BE-%D0%B2-%D0%BB%D0%B5%D0%B2%D1%81%D0%BA%D0%B8-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-news663596.html", "text": "Защитникът Иван Горанов ще е следващият, който ще сложи подпис под договор с Левски. 24-годишният фубтолист онзи ден разтрогна контракта си с Локомотив Пловдив по вина на клуба - имаше да получава заплати затова ще подпише със \"сините\" като свободен агент. За \"железничарите\" левият бек изигра 29 мача през кампанията, пише \"Тема Спорт\". Припомняме, че Жуниор Мапуку и Серджиу Буш вече подсилиха тима от \"Герена\".", "date": "2017.06.03", "title": "Подсилването в Левски продължава"}
{"url": "http://pik.bg/in-memoriam-%D0%BD%D0%B0%D0%BF%D1%83%D1%81%D0%BD%D0%B0-%D0%BD%D0%B8-%D0%BB%D0%B5%D0%B3%D0%B5%D0%BD%D0%B4%D0%B0%D1%80%D0%BD%D0%B8%D1%8F%D1%82-%D1%82%D1%80%D0%BE%D0%BC%D0%BF%D0%B5%D1%82%D0%B8%D1%81%D1%82-%D0%B4%D0%B0%D0%BD%D1%87%D0%BE-%D0%BA%D0%B0%D0%BF%D0%B8%D1%82%D0%B0%D0%BD%D0%BE%D0%B2-news663653.html", "text": "Напусна ни легендарният тромпетист от Биг-бенда на БНР Данчо Капитанов. Тъжната вест съобщи музикантът Веско Ешкенази. \"Тромпетистът Данчо Капитанов не е вече сред нас! Помня прекрасните му сола за биг бенда на БНР! Един от изявените наши музиканти.... Светъл път\", написа Ешкенази на страницата си Фейсбук. Последните си години един от най-талантливите ни музиканти прекарва във Велико Търново, където се връща през 2012 г., след като прекъсва работата си в Германия. Данчо Капитанов бе и съпруг на певицата Нели Рангелова. Връзката им обаче не издържа и след една година те се разделиха. Тези, които познават музиканта, ще го запомнят с усмивката, огромния талант и невероятно добрата душа.", "date": "2017.06.03", "title": "IN MEMORIAM! Напусна ни легендарният тромпетист Данчо Капитанов"}
{"url": "http://pik.bg/%D1%81%D0%BA%D1%8A%D0%BF%D0%BE-%D0%B1%D0%B8%D0%BB%D0%B5%D1%82%D1%8A%D1%82-%D0%B7%D0%B0-%D1%84%D0%B8%D0%BD%D0%B0%D0%BB%D0%B0-%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-%D1%83%D0%B4%D0%B0%D1%80%D0%B8-5000-%D0%BF%D0%B0%D1%83%D0%BD%D0%B4%D0%B0-%D0%B5%D1%82%D0%BE-%D0%B8-%D1%81%D1%8A%D1%81%D1%82%D0%B0%D0%B2%D0%B8%D1%82%D0%B5-%D0%BD%D0%B0-%D1%8E%D0%B2%D0%B5-%D0%B8-%D1%80%D0%B5%D0%B0%D0%BB-news663575.html", "text": "Около 170 000 души атакуват Кардиф днес за купона покрай финала в Шампионската лига. Само 66 000 от тях ще влязат на стадиона. Останалите ще гледат Юве- Реал по пъбовете на уелския град. Затова и билетите хвръкнаха в небесата. Цените на черния пазар гонят 5000 паунда. И вървят като топъл хляб, съобщава Би Ти Ви. За феновете на Юве са отделени 20 000 билета, а за тези на Реал - 18 000. Останалите са за така наречените \"неутрални фенове\". Властите в Уелс отбелязват, че пристигащите около 170 000 са половината от населението на града. По улиците могат да се срещнат хора от целия свят - Китай, Япония, Колумбия, които просто искат да споделят емоцията на финала. Не малко български запалянковци също са по улиците на Кардиф. Те вече постват в социалните мрежи снимки от града, който днес е световна футболна столица. Станаха ясни и стартовите 11 на Ювентус и Реал Мадрид за мача на годината! Старата госпожа излиза в схема 4-2-3-1, като Даниел Алвеш ще играе с Дибала и Манджукич зад Игуаин. Максимилиано Алегри няма проблеми с контузии, като разчита на своя капитан Буфон на вратата, който все още няма този трофея в кариерата си. Най-добрата защита в Европа е с каре - Бардзали, Бонучи, Киелини, Алекс Сандро. Кедира и Пянич действат пред тях. Зинедин Зидан взе решение Иско да играе, а Гарет Бейл остава на пейката. Шампионът на Испания започна в схема 4-3-1-2 като Роналдо и Бензема водят атаката. Правещият страхотен сезон Карвахал се завръща в игра след контузия. Той заедно с Варан, Серхио Рамос и Марсело са защитниците пред Навас. Тони Кроос, Каземиро и Модрич са останалите титуляри на Реал. Джанлуиджи Буфон, Андреа Бардзали, Леонардо Бонучи, Джорджо Киелини, Алекс Сандро, Миралем Пянич, Сами Кедира, Даниел Алвеш, Пауло Дибала, Марио Манджукич, Гонзало Игуаин Масимилиано Алегри Кейлор Навас, Карвахал, Варан, Серхио Рамос, Марсело, Тони Кроос, Каземиро, Лука Модрич, Иско, Карим Бензема, Кристиано Роналдо Зинедин Зидан Феликс Брих (Германия) СТАДИОН: \"Милениум Стейзиъм\", Кардиф - 75 000 зрители", "date": "2017.06.03", "title": "СКЪПО! Билетът за финала на Шампионска лига удари 5000 паунда! Ето и съставите на Юве и Реал... (НА ЖИВО)"}
{"url": "http://pik.bg/%D0%B3%D0%B5%D0%BE%D1%80%D0%B3%D0%B5-%D0%B8%D0%B2%D0%B0%D0%BD%D0%BE%D0%B2-%D0%B5%D1%81-%D0%B4%D0%B0-%D0%B8%D0%B7%D0%B2%D0%BB%D0%B5%D1%87%D0%B5-%D0%BF%D0%BE%D1%83%D0%BA%D0%B8-%D0%B8-%D0%B4%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%BF%D0%BE%D0%B4%D1%85%D0%BE%D0%B4%D0%B0-%D1%81%D0%B8-%D0%BA%D1%8A%D0%BC-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news663633.html", "text": "Членство на Република Македония в НАТО, започване на преговори с Европейския съюз, задълбочаване на сътрудничеството в сферата на сигурността с цел стабилен регион, въздържане от радикална националистическа реторика и ненамеса във вътрешните работи на държавите, са ключовите послания, които президентът на Република Македония Георге Иванов посочи на срещата на лидерите от процеса „Бърдо-Бриони“, който се проведе днес в Кран, Словения, предаде БГНЕС. „Националистическата реторика влияе отрицателно на добросъседските отношения в региона и намесата във вътрешните работи на съседните държави създава напрежение“, подчерта Иванов, като каза, че същността на „Бърдо-Бриони“ е регионът чрез диалог и взаимно уважение да решава предизвикателствата и проблемите. Македонският президент, заяви, че дългогодишният застой по отношение на интеграцията задълбочи кризата в страната и даде „алиби“ на политиците да се отклонят от начертания европейски път. „Една от основните причини за стагнацията, дори и за ретроградните процеси в региона, е липсата на ангажимент и недостатъчното внимание от страна на ЕС. Разбираме напълно, че блокът е изправен пред много проблеми, но същевременно не трябва да позволи още една криза на Балканите“, заяви Иванов, като изрази надежда, че Германия, като движеща сила в ЕС, ще може да помогне на Западните Балкани. Иванов призова Европейския съюз да извлече поуки за ефектите от досегашния подход към Македония и региона, както и да намери креативен и иновативен начин за присъединяване. Той каза, че отварянето на преговорите за правосъдие, основните права, свобода и сигурност ще дадат необходимия тласък за засилване на процеса на реформи. „Защото е крайно време ЕС да промени подхода си към Република Македония и към региона. Крайно време е службите за сигурност да продължат да си сътрудничат, за да бъдем всички в по-голяма сигурност“, смята държавният глава. Иванов предложи на следващата среща на върха на „Бърдо-Бриони“, която трябва да се проведе в Македония, като специален гост да бъде поканен премиерът на Гърция Алексис Ципрас, представители на България, представители на ЕС и краля на Йордания, имайки предвид предизвикателствата и проблемите, свързани с мигрантската криза, както и необходимостта от сътрудничество с трети страни по отношение на безопасността. Като ключовият ангажимент на държавниците бе очертано укрепването на политическата стабилност и помирението в Югоизточна Европа. С цел осигуряване на стабилност, е необходимо върховенство на закона, открит диалог и избягване на националистическа и провокативна реторика, единодушни са лидерите. „Необходими са политически действия и държавите от „Бърдо-Бриони“ очакват нов ангажимент от страна на държавите-членки на ЕС. Интеграцията на страните напълно ще завърши и консолидира Европейския съюз“, се казва в заключителното изявление от срещата. „Искрени усилия за помирение, за решаване на откритите въпроси и за изграждане на взаимно доверие между лидерите от Югоизточна Европа са необходими с цел стабилен и безопасен регион. Затова оставаме ангажирани за разрешаване на всички спорове по мирен начин и с политически диалог, съгласно международното право и доброседските отношения, с цел справедливи решения. В този контекст, когато е необходимо, Брюксел е поканена да участва активно“, се казва в приетите заключения. На срещата участваха президентите на Македония - Георге Иванов, на Албания - Буяр Нишани, на Косово - Хашим Тачи, Хърватия - Колинда Грабар-Китарович, Черна гора - Филип Вуянович, както и членовете на председателството на Босна и Херцеговина Драган Чович, Младен Иванич и Бакир Изетбегович. Освен президентите на тези страни от Югоизточна Европа, на събитието присъства и германският президент Франк-Валтер Щайнмайер. Процесът \"Бърдо-Бриони\" започна в Словения и Хърватия с идеята за засилване на сътрудничеството между държавите от Западните Балкани.", "date": "2017.06.03", "title": "Георге Иванов: ЕС да извлече поуки и да промени подхода си към Македония"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%80%D1%83%D0%BC%D1%8A%D0%BD%D1%86%D0%B8-%D1%81%D0%B5-%D0%BF%D1%80%D0%B5%D1%82%D1%80%D0%B5%D0%BF%D0%B0%D1%85%D0%B0-%D0%BA%D1%80%D0%B0%D0%B9-%D0%B2%D0%B0%D1%80%D0%BD%D0%B0-%D0%B6%D0%B5%D0%BD%D0%B0-%D0%BE%D0%B1%D1%8A%D1%80%D0%BD%D0%B0-%D0%BA%D0%BE%D0%BB%D0%B0%D1%82%D0%B0-%D0%B2-%D0%BA%D0%B0%D0%BD%D0%B0%D0%B2%D0%BA%D0%B0-%D1%81-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82-news663656.html", "text": "Около 11:40 часа, на АМ „Хемус”, в района на град Девня, в посока Варна, е възникнало ПТП. Поради движение с несъобразена с мократа пътна настилка скорост, 59-годишна румънска гражданка - водач на Л.А. „Хюндай”, губи контрол над автомобила, излиза вдясно от платното за движение и се преобръща край пътя, съобщиха за ПИК от полицията във Варна. Вследствие на инцидента са пострадали четирима румънски граждани, пътуващи в Л.А. „Хюндай”. Мъж и жена на възраст 67 г. и 49 г. са получили контузни наранявания и са освободени от болничното заведение. След преглед е установено, че 64-годишен мъж е с луксация на рамо. Най-тежко е пострадала жената, управлявала автомобила. Тя е оперирана по спешност с контузия на корем, придружена с вътрешно кървене; контузия на бял дроб и фрактура на ребра, настанена е за лечение в МБАЛ „Св. Анна”, с опасност за живота. По случая има образувано досъдебно производство.", "date": "2017.06.03", "title": "ИНЦИДЕНТ! Румънци се претрепаха край Варна! Жена обърна колата в канавка, с опасност за живота е"}
{"url": "http://pik.bg/%D1%82%D0%B8%D1%80%D0%B0%D0%B4%D0%B6%D0%B8%D1%8F%D1%82%D0%B0-%D1%81-13-%D1%82%D0%B5-%D0%B1%D0%B5%D0%B6%D0%B0%D0%BD%D1%86%D0%B8-%D1%81%D0%B0%D0%BC-%D0%B3%D0%B8-%D0%BE%D1%82%D0%BA%D1%80%D0%B8%D0%BB-%D0%B2-%D1%85%D0%BB%D0%B0%D0%B4%D0%B8%D0%BB%D0%BD%D0%B0%D1%82%D0%B0-%D0%BA%D0%B0%D0%BC%D0%B5%D1%80%D0%B0-%D0%B8-%D0%B7%D0%B2%D1%8A%D0%BD%D0%BD%D0%B0%D0%BB-%D0%BD%D0%B0-%D1%87%D0%B5%D0%BD%D0%B3%D0%B5%D1%82%D0%B0%D1%82%D0%B0-news663600.html", "text": "Шофьорът, в чийто тир бяха открити 13 бежанци, не знаел, че между товара му има хора. Той се връщал от гръцкия град Патра, съобщава струмабг. След като преминал ГКПП – Кулата спрял да почине край Сандански. Тогава установил, че между дините, които превозва, има бежанци, сред които и деца. Тираджията трябвало да отпътува за Полша. Шофьорът веднага сигнализирал в полицията, които мигновено се отзовали. Бежанците са задържани и транспортирани до Петрич.", "date": "2017.06.03", "title": "Тираджията с 13-те бежанци сам ги открил в хладилната камера и звъннал на ченгетата"}
{"url": "http://pik.bg/%D0%BF%D1%80%D0%B5%D0%B4-%D1%86%D1%8F%D0%BB-%D0%BE%D1%82%D0%B1%D0%BE%D1%80-%D0%B1%D0%B0%D1%81%D0%BA%D0%B5%D1%82%D0%B1%D0%BE%D0%BB%D0%B8%D1%81%D1%82%D0%B8-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D0%B2%D1%8A%D1%80%D1%82%D0%B8-%D0%B4%D1%83%D0%BF%D0%B0%D1%80%D0%B0-%D1%81-%D0%B4%D0%B6%D0%B5%D0%BD%D0%B0-%D0%BD%D0%B0-%D0%B1%D0%B0%D0%BD%D0%BA%D0%B5%D1%82-%D0%B2-%D0%BF%D1%80%D0%B0%D0%B2%D0%B5%D1%86-%D1%81%D0%BD%D0%B8%D0%BC%D0%BA%D0%B0%D0%B2%D0%B8%D0%B4%D0%B5-news663366.html", "text": "дна от най-актуалните звезди на родната хип-хоп сцена, Гери-Никол, се оказа поклонничка и на чалга ритмите. Модерната рапърка въобще не се притеснява да върти дупара, докато колежката й от \"Пайнер\" Джена пее. Видео е запечатало варненката да се кефи на фолкаджийското изпълнение по време на празника на баскетболния \"Лукойл Академик\" в Правец, където ръководството на \"студентите\" вдигна купон за всички отбори, донесли отличия на клуба след шампионската титла в Национална баскетболна лига, спечелена само преди дни, информира bgbasket.com. На кадрите Джена пее, а Гери-Никол мята коси и върти дупе, и дори си прави снимка за спомен. Най-скандалното е, че Гери-Никол e била поканена за подгряваща певица на току-що завърналата се на сцена поп фолк дива Джена, която явно е специалният гост.изпълнител на вечерта, пише \"Lifeonline.bg\". Ефектна торта във формата на топка и прекрасна заря над езерото край Правец са били останалите екстри за присъстващите на партито.", "date": "2017.06.03", "title": "ПРЕД ЦЯЛ ОТБОР БАСКЕТБОЛИСТИ! Гери-Никол върти дупара с Джена на банкет в Правец (СНИМКА+ВИДЕО)"}
{"url": "http://pik.bg/%D1%82%D1%80%D1%83%D1%81-%D0%BD%D0%B0-%D0%B3%D0%B5%D1%80%D0%B5%D0%BD%D0%B0---%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%BE-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D0%B5-%D0%B2-%D0%BB%D0%B5%D0%B2%D1%81%D0%BA%D0%B8-news663607.html", "text": "Сезонът за Левски може да придобие кошмарно измерение. След две поредни загуби от ЦСКА с по 3 гола разлика, сега \"сините\" са пред опасност да претърпят исторически крах. Утре от 20:00 часа Левски приема Верея в бараж за Лига Европа. Победителят получава квота за европейските клубни турнири, а поражение на \"сините\" ще се приеме като тотален провал за клуба. Наставникът Николай Митов се радва на доверие от ръководството на столичани, загуба срещу Верея обаче може да доведе до неочаквана треньорска рокада в тима. Интересно е, че \"лъвовете\" завършиха редовния сезон на десето място в класирането с актив от 30 точки. Левски събра 51 точки и зае втората позиция. В последствие формулата на шампионата доведе до това, че \"сините\" финишираха трети в рундовете за определяне на шампион, а Верея си осигури участие в бараж за ЛЕ след силни игри във втората осмица.", "date": "2017.06.03", "title": "Трус на \"Герена\" - неочаквано уволнение в Левски?"}
{"url": "http://pik.bg/%D0%BA%D0%B0%D0%BB%D0%BE%D1%8F%D0%BD-%D0%BF%D0%B0%D1%80%D0%B3%D0%BE%D0%B2-%D1%81%D0%BE%D1%84%D0%B8%D1%8F-%D0%BD%D0%B0%D1%80%D0%B0%D1%81%D1%82%D0%B2%D0%B0-%D1%81-80-%D0%B4%D1%83%D1%88%D0%B8-%D0%BD%D0%B0-%D0%B4%D0%B5%D0%BD-%D0%B0-%D1%80%D0%B8%D1%81%D0%BA%D1%8A%D1%82-%D0%BE%D1%82-%D0%B1%D0%B5%D0%B4%D0%BD%D0%BE%D1%81%D1%82-%D0%B5-%D0%B4%D0%BE%D1%81%D1%82%D0%B0-%D0%BD%D0%B0%D0%B4-%D1%81%D1%80%D0%B5%D0%B4%D0%BD%D0%B8%D1%8F-%D0%B7%D0%B0-%D0%B5-news663619.html", "text": "Градския съвет на БСП - София. София има своите предизвикателства. Населението ни нараства средно с 80 души на ден, а рискът от бедност е доста над средния за Европа. Градът трябва ускорено да развива инфраструктура и услуги и да полага специални усилия за социалната кохезия. Това каза лидерът столичните социалисти и председател на групата на БСП в СОС Калоян Паргов в доклада си пред международния дискусионен форум “Регионалните правителства в центъра на Глобалния план 2030. Синергия и предизвикателства пред тях“, съобщиха от пресцентъра на Според Паргов създаването на съвременни политики за решаване на социалните, технологичните и екологични проблеми са основното предизвикателство пред изграждането и управлението на интелигентните градове. \"Те трябва да се справят едновременно с икономическото развитие, урбанизацията и създаването на комунални услуги, намаляването на бедността, опазването на околната среда, социализацията на културно-историческото наследство. За да се задейства този „механизъм“, е необходимо да се обединят обществата (гражданите), институциите, академията, неправителствения сектор и бизнеса около големите възможности на новите технологии за изграждането на дългосрочна визия за устойчиво развитие на съвременните градове\". „За да бъде устойчив един град е важно да прилага иновативни решения във всички изпълнявани проекти. Важно е да го прави в партньорство с образователните и изследователски институции, но е важно всички тези усилия да бъдат интернирани и синхронизирани. Важно е да се намери баланс между различните аспекти и фактори на устойчивото развитие. Само така ще може успешно да постигаме целите си или казано по друг начин знаем накъде вървим“, категоричен е Калоян Паргов.", "date": "2017.06.03", "title": "Калоян Паргов: София нараства с 80 души на ден, а рискът от бедност е доста над средния за Европа"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B3%D0%BE%D1%80%D0%B8-%D1%81%D0%B3%D1%80%D0%B0%D0%B4%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B0-news663628.html", "text": "Гори сграда в центъра на София! Това научи ПИК от очевидци на инцидента. Сградата е в самия център на столицата, близо до Централна поща. На място вече е пристигнал екип на пожарната, за да овладее огъня.", "date": "2017.06.03", "title": "ИЗВЪНРЕДНО В ПИК! Гори сграда в центъра на София! (СНИМКА)"}
{"url": "http://pik.bg/121212-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-%D1%80%D0%B0%D0%B7%D0%B1%D0%B8-%D1%8E%D0%B2%D0%B5%D0%BD%D1%82%D1%83%D1%81-%D1%81-41-%D0%B8-%D0%BE%D1%82%D0%BD%D0%BE%D0%B2%D0%BE-%D0%B5-%D1%84%D1%83%D1%82%D0%B1%D0%BE%D0%BB%D0%B5%D0%BD-%D0%BA%D1%80%D0%B0%D0%BB-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news663665.html", "text": "Реал Мадрид разби Ювентус с 4:1 във финала на Шампионската лига в Кардиф. Кристиано Роналдо бе точен в 20-ата минута. Марио Манджукич изравни в 27-ата минута. Каземиро с гол от 30 метра върна преднината на Реал в 61-ата минута, а Роналдо в 64-ата минута отново се разписа. Точка на спора сложи Марко Асенсио с четвърти гол в последната минута на редовното време. По този начин Реал спечели рекордна 12 титла (КЕШ и ШЛ). Кралският тим стана и първия отбор, който печели два поредни трофея във формат Шампионска лига. Юве започна по-силно, като Гонсало Игуаин с глава във втората минута стреля в ръцете на Навас. При следващата атака аржентинецът подпали ръцете на стража с мощен удар от 22 метра. Отново Навас трябваше да спасява в 7-ата минута, когато Пянич стреля остро от границата на наказателното поле. В следващите минути играта се изравни, а при първата си добра атака Реал поведе. Това се случи в 20-ата минута, когато Дибала навързва двама защитници, Дани Алвеш се подхлъзна и му попречи, а от това се възползваха испанците, които направиха светкавична контраатака. Топката стигна до Роналдо, който изведе връхлитащия на скорост отдясно Карвахал. Последният върна топката към португалеца, а той без да се бави стреля, топката се отклони в Бонучи и спря в мрежата на Буфон. Носителят на \"Златната топка\" пък записа пореден рекорд, ставайки първият футболист вкарал в три различни финала на Шампионската лига. Попадението бе под № 500 за Реал в турнира, а също така общо 11-то за Кристиано през този сезон. Тимът от Италия не се стресна, като започна веднага да търси равенството, което дойде в 27-ата минута. Бонучи изведе с дълъг пас Алекс Сандро, който центрира от въздуха, Игуаин спря топката на гърди и подаде на Манджукич. Хърватинът пък изравни с красиво изпълнение. Той опита акробатичен удар, който прехвърли Навас, като вкарва във втори финал в Шампионската лига, след като бе сторил през 2013 година. До края на първата част липсваха голови положения, но двата отбора играеха напълно открито и на висока скорост. Втората част обаче започна с тотален превес на \"лос бланкос\". Тимът на Зизу вдига оборотите, като не остави шансове на Юве да играе с топката. Така в 61-ата минута Каземиро матира Буфон с изстрел от над 25 метра. Той засече избита от защитата \"бианконерите\" топка след удар на Кроос. Бразилецът стреля силно, но имаше късмет, че коженото кълбо се отби в крака на Кедира и влезе неспасяемо в мрежата \"бяло-черните\". Този път Реал не даде шанс на Юве да се осъзнае, като 180-секунди след това феновете на \"кралете\" бяха в екстаз. Поредната бърза атака отдясно мина през Карвахал, Модрич центрира, а Роналдо отблизо нокаутира Буфон с нов гол. Куадрадо и Маркизио се появиха за Юве, но тимът на Алегри просто вече беше в шок. Колумбиецът дори си изпроси два жълти картона, като остави Старата госпожа с 10 човека в 83-ата минута. Секунди по-рано Сандро с глава бе близо до това да върне едно попадение. В последната минута резервата Асенио вкара четвърти гол във вратата на Буфон, който бе допуснал само три попадения в цялата надпревара. 1:1 Манджукич (27) 1:2 Каземиро (61) 1:3 Роналдо (64) 1:4 Асенсио (90) Куадрадо, Хуан Куадрадо-Ю Джанлуиджи Буфон, Андреа Бардзали (66-Хуан Куадрадо), Леонардо Бонучи, Джорджо Киелини, Алекс Сандро, Миралем Пянич (70-Клаудио Маркизио), Сами Кедира, Даниел Алвеш, Пауло Дибала, Марио Манджукич, Гонсало Игуаин Масимилиано Алегри Кейлор Навас, Карвахал, Варан, Серхио Рамос, Марсело, Тони Кроос, Каземиро, Лука Модрич, Иско, Карим Бензема, Кристиано Роналдо Зинедин Зидан Дибала, Пянич Сандро Рамос, Карвахал, Кроос Феликс Брих (Германия) \"Милениум Стейдиъм\", Кардиф - 75 000 зрители", "date": "2017.06.03", "title": "12,12,12! Реал (Мадрид) разби Ювентус с 4:1 и отново е футболен крал на Европа!"}
{"url": "http://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%BD%D0%B5%D0%BF%D0%BE%D0%BA%D0%BB%D0%B0%D1%82%D0%B8%D0%BC-%D0%BE%D1%81%D1%82%D0%B0%D0%B2%D0%B0-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news663613.html", "text": "The Telegraph, цитиран от \"Фокус\". Настоящият министър на външните работи на Великобритания, Борис Джонсън е получил уверение от Даунинг Стрийт №10, че няма да загуби поста си, ако партията на премиера Тереза Мей - Консервативната партия - бъде преизбрана, съобщава електронната версия на вестник Двама източници, близки до Джонсън, са заявили за изданието, че той е получил знак, че той няма да бъде засегнат при каквито и да било следизборни рокади. Информацията идва на фона на засилени спекулации, че външният британски министър бива държан далеч от камерите. Източници от министерството на Джонсън обясняват, че той е станал видимо по-спокоен за политическото си бъдеще след уверението, което му е било дадено още в края на април или началото на май.", "date": "2017.06.03", "title": "Борис Джонсън непоклатим, остава външен министър на Великобритания"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%B2-%D1%82%D0%BE%D1%80%D0%BE%D0%BD%D1%82%D0%BE-%D0%B3%D1%80%D0%B0%D0%B4%D1%8F%D1%82-%D0%BF%D1%8A%D1%80%D0%B2%D0%B8%D1%8F-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B2-%D0%BA%D0%B0%D0%BD%D0%B0%D0%B4%D0%B0-news663615.html", "text": "В района на Голямо Торонто, Канада, българската общност в страната предстои да изгради първи паметник на Васил Левски в страната, съобщиха от генералното консулство на България в града. Към момента консулството не разполага с информация на територията на Канада да съществува друг такъв паметник, което придава на проекта особено значение за българската общност в северноамериканската държава. Първата копка по проекта ще бъде направена на 16 юли тази година.", "date": "2017.06.03", "title": "БРАВО! В Торонто градят първия паметник на Левски в Канада"}
{"url": "http://pik.bg/%D1%86%D0%B2%D0%B5%D1%82%D0%B0-%D0%BA%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%BB%D0%B0%D0%B2%D1%87%D0%B5%D0%B2-%D0%B1%D0%B5%D1%88%D0%B5-%D0%BF%D0%BE%D0%B8%D1%81%D0%BA%D0%B0%D0%BD%D0%B0-%D0%BE%D1%82-%D0%B1%D1%81%D0%BF-%D0%BF%D1%80%D0%BE%D1%81%D1%82%D0%BE-%D1%82%D0%B0%D0%BA%D0%B0-%D0%B7%D0%B0-%D1%81%D0%BF%D0%BE%D1%80%D1%82%D0%B0-news663629.html", "text": "Нито за момент не съм си представяла, че г-н Главчев няма да спечели вота. Мисля, че \"Воля\" се объркаха при гласуването. Това каза в ефира на Канал 3 депутатът от ГЕРБ и зам.-председател на Народното събрание Цвета Караянчева за поисканата от БСП оставка на председателя на парламента Димитър Главчев, който при гласуването запази поста си с едва 4 гласа, като всички депутати от \"Воля\" подкрепиха искането за оставката. \"Г-н Главчев е изключително ерудиран, с много опит и е толерантен в много ситуациии, въпреки че в пленарната зала напрежението често се нагнетява. Мисля, че точно той е човекът, който трябва да управлява този парламент и с този вот го доказахме\", посочи Караянчева. \"Тази оставка беше поискана просто така, за спорта. Това беше полезно и за нас, за да разберем какво иска опозицията, но по време на дебата разбрахме, че и тя не знае какво иска. БСП търсят политически изяви в парламента, криейки се зад това кой колко закона е входирал в парламента. Аз проверих – ние сме входирали 5 закона и те 5. Във всяко едно Народно събрание има периоди в първите 2-3 седмици, в които липсват законпроекти, но после всичко влиза в нормалните рамки. За мен е важно законите да са такива, че после да не бъдат променяни. По-добре да имаме качество, отколкото количество, подчерта зам.-председателят на парламента. Тя съобщи, че антикорупционният закон ще влезе много скоро за обсъждане в парламентарните комисии, но ще бъде прецизиран. Мисля, че това, което можем да реализираме в 4-годишния мандат, е стойностно. ГЕРБ и Обединените патриоти направиха разумни компромиси не в името на властта, а в името на това да има стабилно правителство. Хората вече се умориха от избори и от празноговоренето. Всеки следващ ден ми дава основание да съм по-спокойна за управляващата коалиция\", каза още Цвета Караянчева.", "date": "2017.06.03", "title": "Цвета Краянчева: Оставката на Димитър Главчев беше поискана от БСП просто така, за спорта"}
{"url": "http://pik.bg/%D0%B7%D0%B0-%D0%BA%D1%80%D0%B0%D0%B9-%D0%BD%D0%B0-%D1%81%D0%B5%D0%B7%D0%BE%D0%BD%D0%B0-%D1%86%D1%81%D0%BA%D0%B0-%D1%81-%D0%BA%D0%BE%D0%BB%D0%BE%D1%81%D0%B0%D0%BB%D0%B5%D0%BD-%D1%83%D0%B4%D0%B0%D1%80-news663609.html", "text": "\"Изминалият сезон затвърди лидерската позиция на ЦСКА по посещаемост в България, която е тенденция в последните години. Армейците са едноличен лидер по посещаемост, както в редовния сезон на Първа професионална лига, така и в шампионския плейоф. Общо 132 310 зрители са били на стадионите на мачовете на армейците в срещите от редовния сезон, което означава, че средно ЦСКА е привлякъл над 5 000 зрители по трибуните за своите двубои. При това червените приеха Локомотив (Пловдив) без публика и по този начин реално имат един мач по-малко от останалите тимове в елита. 12-те домакинства на ЦСКА на ст.\"Българска армия\" и на ст.\"Васил Левски\" са били посетени от 70 950 зрители, което прави по 5 913 привърженици на мач. Втори в тази класация е Левски с 3413 зрители на мач, а трети е Ботев с 2275. 13-те гостувания на армейците са били видяни на живо от 61 360 зрители, което прави средно по 4 720 на мач. Тенденцията се затвърди и в срещите от първата шестица с участието на ЦСКА. Десетте двубоя на червените бяха гледани на живо от 53 400 зрители, което прави средно по 5340 на мач. ЦСКА участва в три от петте най-посетени посетени двубоя в плейофите и така повтори картината от редовния сезон, където червените бяха на терена и в петте най-посетени двубоя в Първа професионална лига. За редовния сезон това бяха двете издания на Вечното дерби, които привлякоха общо над 40 000 зрители на ст.\"Васил Левски\", домакинствата на ЦСКА срещу Лудогорец и Славия, както и гостуването на армейците в Горна Оряховица, което заема петата позиция в ранглистата. За плейофите отново двете Вечни дербита оглавяват ранглистата, а третият мач е гостуването на ЦСКА в Русе, където на трибуните на Градския стадион се събраха 12 200 фенове. Картината в Топ 5 се допълва от двете домакинства на Дунав срещу Локомотив (Пловдив) и Лудогорец 1945, които също събраха по над 12 000 зрители. 36-те мача на ЦСКА през сезон 2016/2017 бяха изгледани на живо от общо над 185 000 зрители. CSKA.BG се позовава на официалните данни от електронното първенство на БФС и интернет страницата на Футболната централа. ЦСКА - ТОВА СИ ТИ!\", пишат от официалния сайт на \"червените\".", "date": "2017.06.03", "title": "За край на сезона! ЦСКА с колосален удар"}
{"url": "http://pik.bg/%D0%B1%D1%8A%D1%80%D0%B7%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%BF%D0%BE%D0%B6%D0%B0%D1%80%D1%8A%D1%82-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%B5-%D0%BE%D0%B2%D0%BB%D0%B0%D0%B4%D1%8F%D0%BD-%D0%BD%D1%8F%D0%BC%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D1%85%D0%BE%D1%80%D0%B0%D1%82%D0%B0-%D0%B2-%D1%81%D0%B3%D1%80%D0%B0%D0%B4%D0%B0%D1%82%D0%B0-news663634.html", "text": "Пожарът в центъра на София е овладян! Няма опасност за хората в сградата! Това съобщиха за ПИК от МВР. Инцидентът, за който ПИК вече писа, е в кооперация, която е близо Централна поща. На място веднага е пристигнал екип на пожарната, който се е намесил адекватно. Оказва се, че се е запалило електрическо табло до апартамент. То е изолирано, така че опасност за хората в сградата няма. Пораженията също не са големи.", "date": "2017.06.03", "title": "БЪРЗА РЕАКЦИЯ! Пожарът в центъра на София е овладян! Няма опасност за хората в сградата!"}
{"url": "http://pik.bg/%D1%81%D0%BE%D1%86%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B4%D0%B8%D0%BC%D0%B8%D1%82%D1%8A%D1%80-%D0%B4%D0%B0%D0%BD%D1%87%D0%B5%D0%B2-%D0%B3%D0%BB%D0%B0%D0%B2%D1%87%D0%B5%D0%B2-%D0%BF%D0%BE%D0%B8%D1%81%D0%BA%D0%B0-%D0%B3%D1%80%D0%BE%D0%B7%D0%BD%D0%B8-%D0%BE%D0%B1%D0%B8%D0%B4%D0%B8-%D0%BA%D1%8A%D0%BC-%D0%BC%D0%B5%D0%BD-%D0%B8-%D0%BC%D0%BE%D0%B8%D1%82%D0%B5-%D0%BA%D0%BE%D0%BB%D0%B5%D0%B3%D0%B8-news663630.html", "text": "\"Причините за исканата оставка бяха ясно изказани от нашата председателка г-жа Нинова. Г-н Главчев допусна грозни обиди към мен и моите колеги. Той позволи да се урони престижа на Народното събрание.\" Това каза Димитър Данчев от БСП в ефира на Канал 3. \"Не съм разговарял с колегите от \"Воля\". Нямам представа защо подкрепиха нашето искане за оставка на председателя на Народното събрание. Всяка партия в НС иска да се чувства важна. Всички се срещаме с избирателите ни и всички ни критикуват затова, че не сме приели един закон, заяви Данчев. Г-н Главчев в заключителното си изказване говореше за театър в Народното събрание, от това стана ясно, че от ГЕРБ имат различни сценарии. Това безделие, което се налага като дневен ред, вероятно е част от този сценарий, посочи социалистът. Това правителство няма да изкара целия си мандат. Самият факт, че те нямат законодателна инициатива, а чакат Министерски съвет да внесе законопроекти, показва, че те гледат с кратък хоризонт\", категоричен бе Данчев.", "date": "2017.06.03", "title": "Соцдепутатът Димитър Данчев: Главчев поиска грозни обиди към мен и моите колеги"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%BB%D0%B0%D0%B4-%D0%BC%D1%8A%D0%B6-%D1%81%D0%B5-%D0%B5-%D1%81%D0%B0%D0%BC%D0%BE%D1%83%D0%B1%D0%B8%D0%BB-%D0%B2-%E2%80%9E%D0%BB%D1%8E%D0%BB%D0%B8%D0%BD%E2%80%9C-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B8%D0%B7%D0%B2%D1%8A%D1%80%D1%88%D0%B2%D0%B0-%D0%BE%D0%B3%D0%BB%D0%B5%D0%B4-news663632.html", "text": "Тялото на млад мъж е било открито в \"Люлин\". Става въпрос за инцидент в жилищен блок. Дошлите на място лекари само са констатирали смъртта му. Полицаите извършват оглед на апартамента, в който е намерен трупът. По първоначални данни няма следи от насилие, а става въпрос за самоубийство, съобщиха за ПИК запознати с разследването.", "date": "2017.06.03", "title": "ИЗВЪНРЕДНО! Млад мъж се е самоубил в „Люлин“! Полицията извършва оглед!"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D0%BE-%D0%BF%D0%B8%D0%BA-tv-%D1%81%D0%B8%D0%BB%D0%B8%D0%BA%D0%BE%D0%BD%D0%BE%D0%B2-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D0%B1%D0%BE%D0%B3%D0%BE%D1%81%D0%BB%D0%BE%D0%B2%D0%B8-%D0%BF%D0%BB%D0%B0%D1%88%D0%B0%D1%82-%D1%81%D1%82%D1%83%D0%B4%D0%B5%D0%BD%D1%82%D0%BA%D0%B0-news663386.html", "text": "Силиконов скандал се вихри в Богословския факултет към Софийския университет! Студентката в ІV-и курс по теология Илона Петрова предизвика гнева на своите преподаватели заради решението си да се яви на конкурса \"Мис Силикон\", който се проведе миналата сряда. 26-годишната силиконка е била изрично посъветвана да не участва в надпреварата за тунинговани красавици, но загърби указанията и дефилира редом до останалите претендентки за титлата. След конкурса стана ясно, че четвъртокурсничката си е докарала наказание и е последно предупреждение за отстраняване от университета, заради уронване на престижа му.", "date": "2017.06.03", "title": "ЕКСКЛУЗИВНО ПО ПИК TV! СИЛИКОНОВ СКАНДАЛ В СОФИЙСКИЯ УНИВЕРСИТЕТ! Богослови плашат студентка с изключване заради \"Мис Силикон\" + топлес кадри от конкурса в \"Жълтите новини\" (18+)"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%BE%D1%80%D0%B8%D1%82%D0%B5-%D0%BD%D0%B5-%D0%B8%D0%B7%D0%B1%D1%80%D0%B0%D1%85%D0%B0-%D1%81%D0%B2%D0%BE%D0%B8-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%B7%D0%B0-%D0%B2%D1%81%D1%81-%D0%BF%D1%80%D0%B8-%D0%BF%D1%8A%D1%80%D0%B2%D0%BE%D1%82%D0%BE-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5-news663631.html", "text": "Нито един от кандидатите не получи повече от половината от действителните гласове на днешното гласуване на Общото събрание на прокурорите за избор на членове за ВСС, предаде БГНЕС. Изборът ще продължи утре между всички кандидати. Председателят на Избирателната комисия в Общото събрание на прокурорите Стефани Черешарова обяви, че в съответствие с чл. 29к, ал 2 от ЗСВ проведеният днес избор е редовен. Гласували са 1185 души - повече от половината от 1503-мата магистрати, включени в списъка на действащите прокурори по реда на чл. 29д от ЗСВ. Общият брой на действителните гласове, съгласно данните от гласуването с хартиени и електронни бюлетини е 1175. Въз основа на крайните резултати Избирателната комисия обяви, че няма избрани кандидати за членове на новия състав на ВСС, защото никой от тях не е получил повече от половината от действителните гласове, каквото е изискването на чл. 29л, ал. 3 от ЗСВ. Тъй като при проведения избор не са избрани определените в ЗСВ 4-ма членове от квотата на прокурорите, в изпълнение на чл. 29л, ал. 4 от Закона изборът ще продължи утре, 4 юни 2017 г. с произвеждане на повторно гласуване от 8.00 ч. до 18.00 ч. в централното фоайе на Съдебната палата на бул. „Витоша“ № 2. На втория тур прокурорите ще избират отново между 12-те кандидати за членове на ВСС. При повторното гласуване прокурорите заявили желание да упражнят правото си на глас чрез системата за електронно дистанционно гласуване ще използват същите талони, които са използвали днес. Право на участие в избора имат всички 1503-ма прокурори от страната, като 1377 от тях са заявили електронното дистанционно гласуване чрез интернет.", "date": "2017.06.03", "title": "Прокурорите не избраха свои представители за ВСС при първото гласуване"}
{"url": "http://pik.bg/%D1%82%D0%BE%D1%82%D0%B0%D0%BB%D0%BD%D0%B0-%D0%BC%D0%BE%D0%B1%D0%B8%D0%BB%D0%B8%D0%B7%D0%B0%D1%86%D0%B8%D1%8F-%D0%B2-%D1%86%D1%81%D0%BA%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B3%D0%BE%D0%BD%D1%8F%D1%82-news663593.html", "text": "Стамен Белчев говори пред \"Тема Спорт\" след утвърждаването му за треньор на ЦСКА. Малко по-късно наставникът замина на почивка в чужбина, където ще остане в продължение на седмица. \"Радостен съм, че вече всичко е официално и оставам начело на ЦСКА. Благодаря за оценката на ръководството. Аз и моят щаб сме амбицирани да дадем най-доброто от себе си, за да носим трофеи на клуба. Разбира се, трябва да се подобрим още много. През пролетта видях интересни, хубави неща на терена. Но според моето виждане за футбола сме способни на повече. Сигурен съм, че в следващите месеци ще покажем още по-добро лице. Факт е, че има израстване в отбора, като цяло се представяме на ниво. Но тепърва трябва да ставаме по-силни\", заяви Белчев пред вестника. \"Приоритетите ми са ясни - победа във всеки мач, битка до последно за титлата и за Купата на България. . Работи се по селекцията, ръководството води преговорите Не мога да кажа със сигурност дали ще има нов играч за началото на подготовката, надявам се това да е факт\", допълва Белчев. Мобилизацията на \"Армията\" е сериозна, \"червените\" тръгват за дубъл следващия сезон.", "date": "2017.06.03", "title": "Тотална мобилизация в ЦСКА! \"Червените\" гонят..."}
{"url": "http://pik.bg/%D0%B0%D0%B9%D0%BD%D1%89%D0%B0%D0%B9%D0%BD-%D0%BE%D1%82%D0%BD%D0%BE%D0%B2%D0%BE-%D0%BF%D1%80%D0%B0%D0%B2-%E2%80%9E%D0%BB%D1%8E%D0%B1%D0%BE%D0%B2%E2%80%9D-%D0%BC%D0%B5%D0%B6%D0%B4%D1%83-%D1%87%D0%B5%D1%80%D0%BD%D0%B8-%D0%B4%D1%83%D0%BF%D0%BA%D0%B8-%D0%BF%D0%B0%D0%BA-%D0%BD%D0%B8-%D0%BF%D1%80%D0%B0%D1%82%D0%B8-%D0%B3%D1%80%D0%B0%D0%B2%D0%B8%D1%82%D0%B0%D1%86%D0%B8%D0%BE%D0%BD%D0%BD%D0%B8-%D0%B2%D1%8A%D0%BB%D0%BD%D0%B8%D0%B2%D0%B8%D0%B4%D0%B5%D0%BE-news663582.html", "text": "За трети път учените регистрираха вибрациите на пространство-времето - гравитационните вълни. Сигналът е записан от двата детектора ЛИГО, разположени в Ханфорд и Ливингстън, САЩ. Това се съобщава в доклад, приет за публикуване в списание Две черни дупки, обикаляйки една около друга спирално, се приближават, докато се слеят в една огромна черна дупка с маса около 49 пъти тази на Слънцето. Вълните от този съюз, който се случи на около 3 милиарда светлинни години от Земята, преминаха през космоса със скоростта на светлината, достигайки обсерваторията LIGO, която ги откри на 4 януари. „Имаме още едно потвърждение за съществуването на черни дупки, които са с маси, по-големи от 20 слънчеви маси, това са обекти, за които не знаехме преди ЛИГО да ги открие\", отбелязва Дейвид Шумейкър от Масачузетския технологичен институт. Според теорията на Айнщайн за гравитацията, Общата теория на относителността, масивните обекти огъват тъканта на пространството и създават вълни, когато се ускоряват, например, когато два обекта обикалят един около друг. Гравитационните вълни са изключително малки - ЛИГО е настроен за откриване на вълни, които се простират в рамките на една хилядна от диаметъра на протона. Сблъсъците на черни дупки са едни от малкото събития във Вселената, които са достатъчно мощни, за да произведат достатъчно големи вълни в пространство-времето, за да могат да се регистрират със наличната техника. Учените подчертават, че нито един от опитите за откриване на гравитационни вълни не опровергава Обща теория на относителността на Айнщайн. Например, докато Общата теория на относителността прогнозира, че гравитационните вълни се движат със скоростта на светлината, някои алтернативни теории за гравитацията прогнозират, че гравитационните вълни с различни енергии се движат с различна скорост. Двете черни дупки, изпратили последно регистрираните гравитационни вълни, са особено тежки, с маси около 31 и 19 пъти тази на Слънцето. Учените предполагат, че в бъдеще регистрирането на гравитационни вълни ще стане рутинно.", "date": "2017.06.03", "title": "Айнщайн отново прав! „Любов” между черни дупки пак ни прати гравитационни вълни(ВИДЕО)"}
{"url": "http://pik.bg/%D0%BF%D0%BE%D1%82%D0%BE%D0%BF-%D0%BF%D1%80%D0%BE%D0%BB%D0%B8%D0%B2%D0%BD%D0%B8%D1%82%D0%B5-%D0%B4%D1%8A%D0%B6%D0%B4%D0%BE%D0%B2%D0%B5-%D0%BF%D1%80%D0%B5%D0%BA%D1%8A%D1%81%D0%BD%D0%B0%D1%85%D0%B0-%D0%BF%D1%8A%D1%82%D1%8F-%D0%BA%D1%8A%D0%BC-%D1%82%D1%80%D0%B8-%D1%81%D0%B5%D0%BB%D0%B0%D1%82%D0%B0-%D0%B2-%D1%81%D0%BC%D0%BE%D0%BB%D1%8F%D0%BD%D1%81%D0%BA%D0%BE-news663618.html", "text": "Проливните и продължителни дъждове прекъснаха пътя за три смолянски села. Става въпрос за Градът, Ряка и Катраница. Това съобщи заместник-кметът на Община Смолян инж. Мариана Цекова. Обходният път до трите села е през село Тикале и връзката му с черен път през Градът, оттам за Ряка и Катраница.", "date": "2017.06.03", "title": "ПОТОП! Проливните дъждове прекъснаха пътя към три селата в смолянско"}
{"url": "http://pik.bg/%D1%88%D0%BE%D1%83-%D0%B2-%D0%B4%D0%B5%D0%B2%D0%BD%D1%8F-%D0%B7%D1%80%D0%B5%D0%BB%D0%B8%D1%89%D0%BD%D0%BE-%D1%88%D0%B5%D1%81%D1%82%D0%B2%D0%B8%D0%B5-%D0%B1%D0%B5%D0%BB%D1%8F%D0%B7%D0%B0-%D0%BF%D1%8A%D1%80%D0%B2%D0%B8%D1%8F-%D0%B4%D0%B5%D0%BD-%D0%BD%D0%B0-%D0%B0%D0%BD%D1%82%D0%B8%D1%87%D0%BD%D0%B8%D1%8F-%D1%84%D0%B5%D1%81%D1%82%D0%B8%D0%B2%D0%B0%D0%BB-news663608.html", "text": "Близо 100 участници от четири групи за исторически възстановки се включиха в тържественото шествие в Девня, с което бе открит двудневният античен фестивал \"Марцианопол – животът в древния град\". Атрактивната колона от мъже, жени и деца, докарани в различни типове тракийски, римски и варварски облекла, тръгна от Музея на мозайките, предвождана от червена колесница, за да стигне до руините на античния амфитеатър на Марцианопол, който се превърна в сцена на зрелищни ритуали и битки, огласени от древни мелодии и пронизителни викове. Междувременно в амфитеатъра бе открит занаятчийски пазар с римска кухня, грънчарство и монетосечене. Община Девня осигури и подобаващо облекло за всички посетители, които имаха възможността да надянат бели роби и да се закичат с венци. Последваха и дългоочакваните зрелищни сцени, пресъздаващи исторически моменти от Древността, както и жертвоприношителен ритуал за измолване благосклонността на бога на войната Арес. С дикторски глас и специални звукови ефекти бяха преразказани моменти от учредяването на римските провинции Гърция и Македония след което на сцената се разигра зрелищна битка, пресъздаваща завладяването на Тракия от Рим. Направена бе и демонстрация на въоръжението на легионерите, с помощта на което римляните са изградили обширната си империя, както и римска екипировка и видовете построения в римската армия. Първият ден на фестивала \"Марцианопол – животът в древния град\" завърши преждевременно заради проливния дъжд, който заваля в Девня. В неделя обаче времето ще бъде хубаво през целия ден, сочи синоптичната прогноза, така че в 10 сутринта всички почитатели на древната история са отново добре дошли в амфитеатъра.", "date": "2017.06.03", "title": "ШОУ В ДЕВНЯ! Зрелищно шествие беляза първия ден на античния фестивал"}
{"url": "http://pik.bg/%D1%83%D0%B1%D0%B8%D1%85%D0%B0-%D1%81%D0%B8%D0%BD%D0%B0-%D0%BD%D0%B0-%D0%B7%D0%B0%D0%BC-%D1%88%D0%B5%D1%84%D0%B0-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%B2%D0%B7%D1%80%D0%B8%D0%B2%D0%B8%D1%85%D0%B0-%D0%B1%D0%BE%D0%BC%D0%B1%D0%B0-%D0%BD%D0%B0-%D0%BF%D0%BE%D0%B3%D1%80%D0%B5%D0%B1%D0%B5%D0%BD%D0%B8%D0%B5%D1%82%D0%BE-%D0%BC%D1%83-news663598.html", "text": "Reuters, цитиран от \"Фокус\". Мохамед Салем Езадяр, по време на чието погребение в събота в Кабул беше осъществено бомбено нападение, е бил синът на заместник-председателя на парламента на Афганистан, уточнява агенция Той е починал, след като е бил сериозно ранен по време на протеста в града от петък. Демонстрациите бяха срещу правителството след експлозията на камион-бомба, при която загинаха повече от 80 души и 460 бяха ранени. Въпросната атака, която беше извършена в сряда, беше една от най-смъртоносните в Кабул след оглавената от Съединените американски щати кампания, която свали режима на талибаните в страната през 2001 г.", "date": "2017.06.03", "title": "Убиха сина на зам.-шефа на парламента в Афганистан, взривиха бомба на погребението му"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BF%D0%BE%D0%B6%D0%B0%D1%80%D1%8A%D1%82-%D0%BA%D1%80%D0%B0%D0%B9-%D1%88%D0%B8%D1%88%D0%BC%D0%B0%D0%BD%D1%86%D0%B8-%D0%BD%D0%B5-%D0%B5-%D0%B7%D0%B0%D0%BC%D1%8A%D1%80%D1%81%D0%B8%D0%BB-%D0%B2%D1%8A%D0%B7%D0%B4%D1%83%D1%85%D0%B0-news663614.html", "text": "Продължава проследяването от експерти на РИОСВ – Пловдив и Регионалната лаборатория към Изпълнителната агенция по околна среда за качеството на атмосферния въздух в населените места в близост до възникналия в петък пожар в Шишманци, съобщава МОСВ. Измерванията се извършват в село Белозем, община Раковски. Изследваните показатели са под нормативно определените стойности. Показанията на циановодород са на 50-60% от границата на допустимото. Няма пряка опасност за здравето населението. Остават в сила препоръките на РИОСВ – Пловдив да се избягват дейности на открито и да се затварят прозорците на жилищата в населените места, разположени около пожара в цеха на бившия стоманолеярен завод. При необходимост експерти на Регионална лаборатория към Изпълнителната агенция по околна среда и Регионалната екоинспекция в Пловдив ще направят още замервания и през следващите дни.", "date": "2017.06.03", "title": "ДОБРА НОВИНА! Пожарът край Шишманци не е замърсил въздуха"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0%D1%82%D0%B0%D0%BF%D0%B8-%D0%BF%D1%8A%D1%82%D1%8F-%D0%BA%D1%80%D0%B0%D0%B9-%D0%BA%D0%BE%D1%81%D1%82%D0%B8%D0%BD%D0%B1%D1%80%D0%BE%D0%B4-news663637.html", "text": "Временно е ограничено движението в една лента по път II-81 Костинброд-София в платното в посока София, при км 5, поради катастрофа. Това съобщиха за ПИК от пресцентъра на Агенция \"Пътна инфраструктура\" (АПИ). Трафикът се осъществява в свободната лента и се регулира от \"Пътна полиция\".", "date": "2017.06.03", "title": "ВНИМАНИЕ! Катастрофа затапи пътя край Костинброд"}
{"url": "http://pik.bg/%D1%80%D1%83%D0%BC%D1%8A%D0%BD%D0%B8%D1%8F-%D0%BF%D0%BE%D0%B4%D0%B0%D0%B4%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0-%D0%B7%D0%B0-%D0%BD%D0%B5%D0%BF%D0%BE%D1%81%D1%82%D0%BE%D1%8F%D0%BD%D0%B5%D0%BD-%D1%87%D0%BB%D0%B5%D0%BD-%D0%B2-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-news663590.html", "text": "Agerpres, цитирана от \"Фокус\". Румънският министър на външните работи Теодор Мелешкану подчерта важността на този ход за дипломацията на Букурещ. Румъния в петък официално даде начало на агитационната кампания за кандидатурата си за мандат на непостоянен член в Съвета за сигурност на ООН в периода 2020 - 2021 г., съобщава румънската информационна агенция Събитието беше проведено в централата на ООН в присъствието на много членове на дипломатическия корпус, представляващи всички географски групи от Организацията.", "date": "2017.06.03", "title": "Румъния подаде кандидатура за непостоянен член в Съвета за сигурност на ООН"}
{"url": "http://pik.bg/%D0%B2-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D0%B8%D1%81%D0%BA%D0%B0%D1%82-%D0%BE%D1%82%D0%BC%D1%8F%D0%BD%D0%B0-%D0%BD%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-news663616.html", "text": "ТАСС, цитирана от \"Фокус\". В Черна гора опозиционната коалиция Демократичен фронт се изказа за отмяна на санкциите срещу Руската федерация, предава руската агенция Депутатите на коалицията започват приемане на декларация за отмяна на мерките срещу Москва. Изявление от Демократичния фронт гласи, че властите в Подгорица са приели решение за въвеждане на санкции срещу Русия, въпреки интересите на преобладаващото мнозинство от граждани, както и че въпросното решение носи вреда на балканската страна.", "date": "2017.06.03", "title": "В Черна гора искат отмяна на санкциите срещу Русия"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D0%BF%D1%80%D0%B5%D0%B1%D1%80%D0%BE%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B3%D0%BB%D0%B0%D1%81%D0%BE%D0%B2%D0%B5%D1%82%D0%B5-%D0%B7%D0%B0-%D0%B8%D0%B7%D0%B1%D0%BE%D1%80-%D0%BD%D0%B0-%D1%87%D0%BB%D0%B5%D0%BD-%D0%BD%D0%B0-%D0%B2%D1%81%D1%81-%D0%BE%D1%82-%D0%BA%D0%B2%D0%BE%D1%82%D0%B0%D1%82%D0%B0-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%BE%D1%80%D0%B8%D1%82%D0%B5-news663623.html", "text": "ВСС Точно в 18.00 часа Виктор Малинов – председател на Общото събрание на прокурорите за избор на член на Висшия съдебен съвет (ВСС) и завеждащ отдел „Надзор за законност“ при Върховна административна прокуратура, обяви края на изборния ден за избор на член на ВСС от квотата на прокурорите. Това съобщиха от пресцентъра на . Към 18.00 ч. общата избирателна активност на прокурорите е 78.84 % при 1185 гласували от 1503-ма имащи право на глас. Посредством системата за електронно гласуване през интернет своя глас са дали 1096 прокурори от 1379 заявили желание за дистанционно гласуване. Регистрираната избирателна активност е 79.59 %. С хартиени бюлетини на място в Съдебната палата са упражнили правото си на вот 89 прокурори, т. е. избирателната активност е 70.63%. След 16.00 часа гласуваха кандидатите Пламен Найденов - административен ръководител на Окръжна прокуратура – Перник, и Евгени Иванов – прокурор във Военно-апелативна прокуратура. Секционната избирателна комисия № 1 отвори избирателната урна и започна преброяването на хартиените бюлетини. След преброяване на хартиените бюлетини, Секционната избирателна комисия ще състави и подпише протокол с резултатите от гласуването. Окончателният резултат от избора ще бъде отчетен, след като председателят на избирателната комисия въведе в информационната система за електронен избор резултатите от гласуването с хартиени бюлетини, в съответствие с данните от протокола от СИК 1 за гласуване с хартиени бюлетини. Чрез информационната система председателят на Избирателната комисия ще сумира общия резултат от гласовете, подадени електронно дистанционно през интернет и чрез хартиени бюлетини. Отново чрез Системата за електронен избор, председателят на избирателната комисия ще генерира резултатите от избора, които включват имената на избраните членове на Прокурорската колегия от квотата на прокурорите, както и общият брой на гласовете, с които е избран всеки един. Според правилата кандидатът е избран, ако получи повече от половината от действителните гласове. Избирателната комисия ще се произнесе с решение за резултатите от избора. Неразделна част от решението на избирателната комисия са протоколите на избирателните секции. Решението и протоколите ще бъдат обявени незабавно на интернет страницата на Висшия съдебен съвет.", "date": "2017.06.03", "title": "Започна преброяването на гласовете за избор на член на ВСС от квотата на прокурорите"}
{"url": "http://pik.bg/%D0%B1%D1%83%D1%80%D0%B3%D0%B0%D1%81-%D1%81%D1%8A%D0%B1%D0%B8%D1%80%D0%B0-%D1%81%D0%B2%D0%B5%D1%82%D0%B8%D0%BB%D0%B0%D1%82%D0%B0-%D0%BF%D0%BE-%D0%BB%D0%B5%D1%87%D0%B5%D0%BD%D0%B8%D0%B5-%D0%BD%D0%B0-%D1%81%D1%82%D0%B5%D1%80%D0%B8%D0%BB%D0%B8%D1%82%D0%B5%D1%82-news663612.html", "text": "12-ото поредно издание на Деня на репродуктивното здраве ще се състои на 10 юни в Морското казино. Събитието се организира от сдружение „Зачатие“ в полза на хората с репродуктивни проблеми и се провежда в Бургас за втори път, като през годините домакини са били различни градове в страната. Тази година основната тема на събитието е за новите подходи в медицината, които могат да скъсят пътя до желаното дете. Ще участват представители на над 14 от най-големите клиники по репродуктивна медицина в страната. Те ще запознаят присъстващите с новостите в лечението на стерилитета от последните години. Експо-алеята на клиниките ще даде възможност на посетителите да общуват пряко с най-известните специалисти от цялата страна, да се консултират безплатно с тях по своите проблеми, да разберат какви са условията и възможностите за лечение, предлагани от различните клиники. Петима от посетителите на Деня на репродуктивното здраве ще получат ваучери за финансово подпомагане на лечението им на стойност 500 лв. всеки, като имената им ще бъдат изтеглени с жребий при закриването на събитието. В съпътстващата програма на Деня на репродуктивното здраве е и изложбата от творби на д-р Ангел Милев „Изкуството в подкрепа на живота“. Тя ще бъде открита от 17.00 часа на 5 юни. Първите 12 от 20-те картини живопис, които бъдат продадени, ще са в полза на семейства с репродуктивни проблеми. Освен това експозицията представя и 14 графики от по-ранните му произведения. Пътешествия през измеренията \"време\", \"пространство\", \"човек\" вдъхновяват творческите открития на стоматолога художник. Денят на репродуктивното здраве започва на 10 юни в 11:00 часа в зала „Георги Баев“ на Морското казино и ще продължи през целия ден до 16:30 ч., като входът е свободен за всички посетители.", "date": "2017.06.03", "title": "Бургас събира светилата по лечение на стерилитет"}
{"url": "http://pik.bg/%D0%BD%D1%8F%D0%BC%D0%B0-%D0%BA%D1%80%D0%B0%D0%B9-%D0%B1%D0%B0%D0%B1%D0%B0-%D0%BE%D1%82-%D0%B1%D0%B5%D1%80%D0%BA%D0%BE%D0%B2%D0%B8%D1%86%D0%B0-%D0%B4%D0%B0%D0%B4%D0%B5-4-%D0%B1%D0%BE%D0%BD%D0%B0-%D0%BD%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news663595.html", "text": "Самотноживееща възрастна жена от Берковица стана поредната жертва на телефонни измамници, съобщиха от ОД на МВР в Монтана. На 2 юни към 16.10 ч. на домашния телефон на 75- годишната К. Т. И. се обадил непознат мъж, който й обяснил, е трябва да даде парите си, за да съдейства на полицията да заловят престъпници. Жената не реагирала веднага, но оставила 4000 лева пред дома си към 22:30, но не видяла кой ги прибрал. След това се обадила на дъщеря си, разбрала, че е измамена и подала жалба в полицията.", "date": "2017.06.03", "title": "Няма край! Баба от Берковица даде 4 бона на ало-измамници"}
{"url": "http://pik.bg/%D0%B4%D0%BE%D0%B1%D1%80%D0%B8-%D1%81%D0%BC%D0%B5-%D0%BA%D1%80%D0%B5%D0%B4%D0%B8%D1%82%D0%BD%D0%B8%D1%8F%D1%82-%D0%BD%D0%B8-%D1%80%D0%B5%D0%B9%D1%82%D0%B8%D0%BD%D0%B3-%D0%B2%D0%B5%D1%87%D0%B5-%D1%81%D1%82%D0%B0%D0%BD%D0%B0-%D1%81%D1%82%D0%B0%D0%B1%D0%B8%D0%BB%D0%B5%D0%BD-news663602.html", "text": "Международната рейтингова агенция Fitch Ratings повиши перспективата на кредитния рейтинг на България до положителна от стабилна. Агенцията потвърди дългосрочния кредитен рейтинг на България 'BBB-' в чуждестранна и местна валута, тавана за рейтинг на страната 'ВВВ+', както и краткосрочния кредитен рейтинг в чуждестранна и местна валута 'F3'. Това обяви Министерство на финансите. Подобряването на перспективата до положителна, отразява оценката на Fitch Ratings, че показателите за развитието на външния сектор на България значително се подобриха. Продължителният период на постоянен спад на съотношението на външния дълг към БВП и положителните тенденции по текущата сметка, доведоха до по-добро представяне на външните финанси на България в сравнение със страните от групата с рейтинг \"ВВВ\". Спрямо другите страни със сходен рейтинг, показателите за публичните финанси на страната повлияват положително за повишаването на оценката на рейтинга. От Агенцията очакват бюджетен дефицит за 2017 г. от 0,6 % от БВП, който е доста по-нисък от групата с рейтинг \"ВВВ\". Държавният дълг към БВП ще продължи да намалява под този на страните с рейтинг \"ВВВ\". Растежът на БВП се засилва. Fitch прогнозират икономиката на България да нарасне с 3,0 % през 2017-2018 г., което съответства на средния темп на растеж за държавите с рейтинг \"ВВВ\". Fitch посочват факторите, които индивидуално или колективно биха предизвикали повишаване на оценката за рейтинга. Това са засилване на потенциала за растеж на БВП и постепенно сближаване с равнищата на доходите спрямо държавите от групата със сходен рейтинг, по-висок икономически растеж без появата на външни дисбаланси, и бюджетна стабилност, която подкрепя устойчивостта на публичния дълг. Бъдещи развития, които индивидуално или колективно биха довели до преразглеждане на перспективата до стабилна от страна на Агенцията, са по-високи бюджетни дефицити водещи до бързо влошаване на траекторията на публичния дълг, както и материализиране на условни задължения, например подкрепа на държавни предприятия с публични средства. .", "date": "2017.06.03", "title": "ДОБРИ СМЕ! Кредитният ни рейтинг вече стана \"стабилен\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%80%D0%B0%D0%B7%D0%B2%D0%BE%D0%B4-%D0%B7%D0%B4%D1%80%D0%B0%D0%B2%D0%BA%D0%BE-%D0%BE%D1%82-%D1%80%D0%B8%D1%82%D0%BE%D0%BD-%D0%B8%D0%B7%D0%BB%D0%BE%D0%B2%D0%B8-%D0%BA%D0%B0%D1%82%D1%8F-%D1%81-%D1%87%D1%83%D0%B6%D0%B4-%D0%BC%D1%8A%D0%B6-%D0%B2-%D0%B4%D0%BE%D0%BC%D0%B0-%D0%B8%D0%BC-news663326.html", "text": "При \"Ритон\" май не винаги всичко е идеално. Заради разсеяността на Катя, погълната изцяло с организацията за новия концерт на дуета, със Здравко наскоро са имали лека семейна драма, която за щастие не е приключила с развод, издават източници на ПИК от артистичните среди. Не е тайна, че в средата на октомври на звездите, които са заедно и на сцената, и в живота вече 40 години, им предстои юбилеен концерт в НДК. Макар до тогава да има още 5 месеца те всеки ден тичат по организационни дела, записват нови песни и се подготвят и физически, и психически за грандиозното шоу. Нормалният ритъм на приготовленията обаче ненадейно се обърнал с краката нагоре, след като Здравко заварил половинката си с чужд мъж в собствения им дом. Певецът е известен с това, че се пали от малко, а какво остава в подобна ситуация. Докато Катя му обясни, че не е това, което изглежда на пръв поглед, Здравко вече успял да я обвини в греховна връзка. \"Наближи ли време за подобна мащабна проява, Катя се вманиачава и държи всичко да е изпипано до най-малката подробност - не само по самия концерт, но и с всичко, свързано със самата нея и със Здравко - облекло, фигура, грим... Способна е месеци наред да подлага тялото си на драконови диети и грижи, само и само да бъде неотразима на сцената. Последната й мания са масажи с отслабващи кремови с екстракти от люти чушки. Една друга певица, също много известна, я светна за ефикасността на тези масажи и я свърза с нейния масажист. Момчето работи само с ВИП-клиентела по домовете. Катя обаче забравила да предупреди Здравко за визитата му, и разсеяността й им докара голям скандал... \", клюкарят близки приятелки на ритонците. Освен с крема с люти чушки, който стимулира кръвообращението и метаболизма, ускорява разграждането на излишните мазнини и изхвърлянето им от мастните клетки, като стяга и възстановява еластичността на кожата, масажистът на Катя я глезел и с масажи с морска сол, зехтин и розмарин. Най-мощната съставка, морската сол, имала за цел да извлече излишните течности от организма на звездата, и да спомогне за извеждането на шлаката, без да изсушава кожата й. Недоразумението между двамата съпрузи в крайна сметка приключило с хепиенд, а сега и самият Здравко се възползва два пъти в седмицата от професионалните умения на масажиста на жена си.", "date": "2017.06.03", "title": "ИЗВЪНРЕДНО В ПИК! РАЗВОД?! Здравко от \"Ритон\" излови Катя с чужд мъж в дома им"}
{"url": "http://pik.bg/%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%B1%D0%B5%D1%81%D0%BD%D0%B8-%D1%81%D0%B8%D0%BD%D0%B8%D1%82%D0%B5-news663592.html", "text": "Ултрасите на Левски тръгват на протестен тур из улиците на София. Причината – нареденият от БФС бараж с Верея тази неделя. На \"Герена\" продължават да се гневят на решението да играят допълнителен мач за турнирите, а заелият място зад тях в таблицата Дунав да се класира директно за надпреварата. Това вбеси и феновете на клуба, които се събират за поход в столицата, пише \"Труд\". \"Всички заедно, обединени в каузата на най-големия български отбор, за да покажем, че така повече не може! – пишат феновете от Националния клуб на привържениците в специално създадено събитие в една от социалните мрежи. – На стадиона няма да се влиза, а вместо това ще се разходим из улиците на нашия град, за да покажем, че вече няма да търпим гаврата със закони, правила и морал!\". Само за вчера следобед над 500 души потвърдиха, че ще се включат в протестния тур. А футболен клуб Левски също изрази своята позиция. \"Нарушават се нашите права, но и тези на Дунав – пишат от \"Герена\" в декларация. – Погазват се законите на УЕФА, а по този начин се нанасят и значителни финансови вреди на клуба, както и нарушаване на спортно-техническия процес на отбора.", "date": "2017.06.03", "title": "На \"Герена\" бесни! \"Сините\"..."}
{"url": "http://pik.bg/%D1%87%D0%B8%D1%81%D1%82%D0%BE-%D0%B3%D0%BE%D0%BB-%D0%B1%D1%80%D0%B8%D1%82%D0%B0%D0%BD%D0%B5%D1%86-%D1%81%D0%BA%D0%BE%D1%87%D0%B8-%D0%BF%D1%80%D0%B5%D0%B7-%D0%B1%D0%B0%D0%BB%D0%BA%D0%BE%D0%BD%D0%B0-%D0%BD%D0%B0-%D1%85%D0%BE%D1%82%D0%B5%D0%BB-%D1%81%D0%BB%D0%B5%D0%B4-%D1%81%D0%B5%D0%BA%D1%81-%D1%81-%D1%82%D1%80%D0%B0%D0%B2%D0%B5%D1%81%D1%82%D0%B8%D1%82-%D1%81%D0%BD%D0%B8%D0%BC%D0%BA%D0%B8-18-news663566.html", "text": "Мъжът бил отседнал в един от хотелите в Патая и извикал проститутка-травестит на име Ситипонг Манекат. Ситипонг била в стаята, когато клиентът й скочил чисто гол през балкона. Мъжът получил травма на главата и бил откаран в болница. Пред полицията Ситипонг обяснила, че няма представа защо мъжът е скочил през балкона. Разследващите инцидента не са намерили в стаята следи от борба. Пострадалият ще бъде разпитан, когато дойде в съзнание. В Тайланд 40-годишен британец получи сериозна травма на главата, след като скочи от балкона на хотел, съобщава \"Сън\". Информационна агенция \"ПИК\"", "date": "2017.06.03", "title": "Чисто гол британец скочи през балкона на хотел след секс с травестит (СНИМКИ 18+)"}
{"url": "http://pik.bg/%D0%BF%D0%B5%D1%82-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D1%82%D1%80%D0%B5%D1%81%D0%B5-%D1%81%D0%B5%D0%B2%D0%B5%D1%80%D0%B5%D0%BD-%D0%BA%D0%B8%D1%82%D0%B0%D0%B9-news663577.html", "text": "Земетресение с магнитуд 5,0 е регистрирано в събота на територията на автономния район Вътрешна Монголия в Северен Китай, съобщи РИА Новости. По данни на Китайския сеизмологичен център трусовете са регистрирани в 18:11 часа местно време (13:11 българско) в град Алашан Цзози на дълбочина от 15 км. Няма информация за пострадали, жертви и разрушения в резултат на труса.", "date": "2017.06.03", "title": "Пет по Рихтер разтресе Северен Китай"}
{"url": "http://pik.bg/%D0%BC%D0%BE%D1%89%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B7%D0%B0-%D0%B3%D1%80%D0%B8%D1%88%D0%B0-%D0%B3%D0%B0%D0%BD%D1%87%D0%B5%D0%B2-%D0%BB%D0%B5%D0%B3%D0%B5%D0%BD%D0%B4%D0%B0-%D0%BD%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D0%B7%D0%B0%D1%8F%D0%B2%D0%B8-%D1%86%D1%81%D0%BA%D0%B0-%D1%81%D0%B8-%D0%B5-%D1%86%D1%81%D0%BA%D0%B0---%D1%82%D0%BE%D0%B2%D0%B0-%D0%B5-news663603.html", "text": "Скаутът на Академията на ЦСКА - Георги Велинов сподели своите впечатления след изминалия сезон в родния шампионат. Ето какво заявява легендарният вратар на \"червените\". \"Направихме един много, дори прекалено добър сезон. Имаше го армейският дух. ЦСКА си е ЦСКА и това е! Пожелаваме си това да е последното второ място. Знаете, че никога не съм говорил срещу треньорите. Всеки идва тук да си върши работата, но все пак Стамен Белчев наистина направи нещо уникално. Той ни накара да повярваме в него и в отбора. Чужденците също се включиха добре, като някои се адаптираха много бързо\", коментира Велинов. \"Победата в търга ни бе нужна - за настроението на нашите фенове. Все пак всичко е за тях. Разбира се, че сме на правилния път. И то с точния човек - г-н Ганчев се казва. Когато чуеш името ЦСКА, винаги трябва да си мобилизиран за първото място, за купа и участие в европейските турнири. ЦСКА винаги се е борил за върха. Местата надолу показват, че сме записали слаби резултати\", допълни Георги Велинов, пред клубния сайт на \"червените\".", "date": "2017.06.03", "title": "Мощна подкрепа за Гриша Ганчев! Легенда на \"армейците\" заяви: ЦСКА си е ЦСКА - това е!"}
{"url": "http://pik.bg/%D1%83%D0%BD%D0%B8%D0%BA%D1%83%D0%BC-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B2-%D0%BC%D0%BE%D0%BC%D0%B5%D0%BD%D1%82%D0%B0-%D1%82%D0%B5%D1%87%D0%B5-%D0%BF%D1%8A%D1%80%D0%B2%D0%B0%D1%82%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BF%D0%BE-%D1%81%D0%BC%D1%8F%D0%BD%D0%B0-%D0%BD%D0%B0-%D0%BF%D0%BE%D0%BB%D0%B0-news663586.html", "text": "Днес в Македония ще бъде извършена първата за страната операция за смяна на пола, съобщава македонският вестник Телеграф, цитиран от БТА. Операционният екип ще работи под ръководството на хирурга Мирослав Джорджевич, шеф на Центъра за генитална хирургия в Белград. Операцията, при която мъж ще смени пола си по хирургичен път, ще са извърши в клиниката \"Аджибадем Систина\" в рамките на симпозиум за генитална реконструктивна хирургия. Участниците в симпозиума ще имат възможност да наблюдават операцията на екран в амфитеатъра на клиниката.", "date": "2017.06.03", "title": "УНИКУМ! В Македония в момента тече първата операция по смяна на пола "}
{"url": "http://pik.bg/%D0%BA%D1%80%D1%8A%D0%B2-18-%D1%82%D1%80%D1%83%D0%BF%D0%B0-%D1%81%D0%BB%D0%B5%D0%B4-%D1%82%D1%80%D0%BE%D0%B5%D0%BD-%D0%B2%D0%B7%D1%80%D0%B8%D0%B2-%D0%BD%D0%B0-%D0%BF%D0%BE%D0%B3%D1%80%D0%B5%D0%B1%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D0%B8%D0%BD%D0%B0-%D0%BD%D0%B0-%D0%B2%D0%B8%D1%81%D1%88-%D1%87%D0%B8%D0%BD%D0%BE%D0%B2%D0%BD%D0%B8%D0%BA-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-news663585.html", "text": "Три взрива окървавиха погребението на сина на на зам.-говорителя на сената на Афганистан в района Сарои Шамоли. В резултат на нападението са загинали 18 души. Както предава \"Толо Нюз\", инцидентът е станал преди демонстрацията на протест по повод терористичния акт в Кабул на 31 май, който погуби почти 100 души. Демонстрантите излязоха на улицата с искане за оставката на президента на Афганистан. Официалните власти засега не коментират поредния кървав инцидент.", "date": "2017.06.03", "title": "КРЪВ! 18 трупа след троен взрив на погребението на сина на висш чиновник в Афганистан "}
{"url": "http://pik.bg/%D1%80%D0%BE%D0%BA-%D1%84%D0%B5%D1%81%D1%82%D0%B8%D0%B2%D0%B0%D0%BB%D1%8A%D1%82-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D1%81%D0%BB%D0%B5%D0%B4-%D1%81%D1%8A%D0%BC%D0%BD%D0%B5%D0%BD%D0%B8%D1%8F%D1%82%D0%B0-%D0%B7%D0%B0-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-news663561.html", "text": "Най-големият рок-фестивал в Германия „Рок ам Ринг“ ще бъде подновен, след като бе прекъснат поради страхове за възможно терористично нападение, които се оказаха без основание, съобщи АФП. Полицията съобщава, че претърсванията на фестивала, провеждан край югозападния град Кобленц, са приключили. Около 90 хил. души трябва да участват на събитието, което приключва в неделя.", "date": "2017.06.03", "title": "Рок-фестивалът в Германия продължи след съмненията за тероризъм "}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B8-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%B1%D0%B0%D1%81%D0%BA%D0%B5%D1%82%D0%B1%D0%BE%D0%BB%D0%B8%D1%81%D1%82%D0%B0-%D1%81%D1%80%D0%B0%D0%B2%D0%BD%D0%B8%D0%BB-%D0%B5%D1%80%D0%B4%D0%BE%D0%B3%D0%B0%D0%BD-%D1%81-%D1%85%D0%B8%D1%82%D0%BB%D0%B5%D1%80-news663563.html", "text": "Проблемите за баскетболиста на Оклахома Сити Тъндър Енес Кантер и неговото семейство с управляващата власт в Турция продължават с пълна сила, съобщава Юрохупс.нет , цитиран от Спортал.бг.  След като преди около две седмици баскетболистът на „Гръмотевиците“ бе задържан на летище в Румъния, след като международният му паспорт е бил анулиран, вчера стана ясно, че баща му – Мехмед Кантер е бил аресутван. Самият Енес Кантер излезе с официална позиция, в която остро разкритикува действията на управляващата партия в южната ни съседка и призова хората по света да се обединят срещу диктаторите в днешно време. „Бях събуден от новината, че баща ми е арестуван от турското правителство. Полицията просто е нахлула в дома му в Истанбул и го е прибрала. Това се е случвало и продължава да се случва и на много други хора в цяла Турция само, защото са последователи на движението на Фетхуллах Гюлен. Това движение е една социална инциатива, която подкрепя идеята за човешките права, равенството, демокрация и всички други нормални човешки ценности. В същото време, управляващата партия АКП направи всичко възможно, за да заглуши свободните медии, блокира опозиционните партии и направи промени в конституцията на Турция, за да придобие още повече власт и мощ. Баща ми е бил арестуван, защото аз открито критикувам режима в Турция. Той може да бъде измъчван само, защото аз съм негов син. През последните месеци Амнести Интернешънъл изнесе редица доклади относно зверствата, които се извършват в турските затвори след т.нар. неуспешен опит за преврат от 15-и юли 2016-а година, за който бяха обвинени последователите на движението на Фетхуллах Гюлен. Няма човек, който да повярва на това обвинение, защото и с просто око е видно, че организатор на този преврат беше самата управляваща партия. Моля ви, само за секунда да си представите, след като всичко това се случва на семейството на играч от НБА, какво се случва с хората, които нямат глас и нямат възможност да говорят за случващото се в родината. Възможно е да има хиляди, които са измъчвани, убивани и никой няма да чуе за тях. Свободата на словото е основно човешко право и аз моля целия свят да се присъедини към мен в търсенето на справедливост, равенство и в битката срещу всички диктатори“, написа Енес Кантер.", "date": "2017.06.03", "title": "Арестуваха и бащата на баскетболиста, сравнил Ердоган с Хитлер"}
{"url": "http://pik.bg/4-%D1%81%D1%8A%D0%B2%D0%B5%D1%82%D0%B0-%D0%BA%D0%BE%D0%B3%D0%B0%D1%82%D0%BE-%D1%81%D0%B5-%D0%BE%D0%B1%D0%BB%D0%B8%D1%87%D0%B0%D0%BC%D0%B5-%D0%B8%D0%B7%D1%86%D1%8F%D0%BB%D0%BE-%D0%B2-%D0%B4%D0%B5%D0%BD%D0%B8%D0%BC-news663578.html", "text": "Денимът никога не е излизал от мода и с причина. Но тази година една от най-горещите тенденции е да го носим от глава до пети. И ако се притеснявате, че ще изглеждате твърде скучно, ви предлагаме 4 съвета, които ще ви помогнат да избегнете това. Времето става все по-топло, така че няма да навреди, ако покажете малко повече плът. Трансформирайте дънковото си яке в топ, като го пристегнете в талията с колан и леко разкриете раменете си, съветва \"Ай Уомън\". Добавете и червен аксесоар - обувки, чанта, червено червило и сте готова да покорите всеки мъж. Ако ви се вижда твърде много да носите само деним, разчупете визията си, като облечете под якето си тениска с лого или със закачлив надпис, така определено ще привличате погледите към себе си.", "date": "2017.06.03", "title": "4 съвета, когато се обличаме изцяло в деним"}
{"url": "http://pik.bg/%D0%BC%D0%B2%D1%80-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D0%BD%D0%B0%D0%BC%D0%B0%D0%BB%D1%8F%D0%B2%D0%B0%D1%82-news663558.html", "text": "Абсолютен рекорд по спад на миграционния натиск отбелязва МВР за последните пет години. Едва осем мигранти са били заловени през последната седмица, сочи статистиката на службите, съобщава БГНЕС.  От началото на годината по границите на страната – при нелегален опит да влязат или да я напуснат са задържани общо 576 мигранта. Общо 1071 чужди граждани са били изведени от страната за периода януари-май 2017 г. Близо 500 от тях са от Афганистан, а 300 са от Ирак.  Продължава да намалява броят на настанените в бежанските центрове у нас. Към 01 юни 2017 г. заетостта им е 40% или 2056 души. 560 чужденци се намират в центровете от “затворен тип” на Дирекция “Миграция” на МВР, като 162 от тях са от Афганистан, а 126 от Пакистан. На външни адреси след получаване на статут в момента се намират около 450 чужденци. Статистическата информация на МВР показва трайна тенденция за първите пет месеца на годината – намаляване на миграционния натиск от Турция и продължаване на опитите на пребиваващите у нас чужденци да напуснат България по посока страни от Централна и Западна Европа.  От началото на годината до 01.06.2017 г. на изход на държавната граница са задържани 1720 лица, от които 1532 на българо-сръбската граница. В сравнение със същия период на 2016 г., когато на изход от страната са задържани 3156 граждани на трети страни, се отчита намаление с 45,5%.", "date": "2017.06.03", "title": "МВР се похвали: Мигрантите намаляват"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B5%D1%81%D0%BA%D0%BE-%D0%BC%D0%B0%D1%80%D0%B8%D0%BD%D0%BE%D0%B2-%D1%81%D0%BB%D0%BE%D0%B6%D0%B8-%D0%B7%D1%8A%D0%B1%D0%B8-%D0%B7%D0%B0-50-%D0%B1%D0%BE%D0%BD%D0%B0---%D0%BF%D0%B5%D0%B2%D0%B5%D1%86%D1%8A%D1%82-%D0%BD%D0%B5%D1%83%D0%B7%D0%BD%D0%B0%D0%B2%D0%B0%D0%B5%D0%BC-%D1%81-%D1%87%D1%83%D0%B6%D0%B4%D0%BE%D1%82%D0%BE-%D1%87%D0%B5%D0%BD%D0%B5-news663348.html", "text": "Веселин Маринов демонстрира чисто новите си зъби от сцената на имитаторското шоу „Като две капки вода“, видя „Ретро“. Трубадурът от Полски Тръмбеш решил да си подари холивудска усмивка като подарък за 55-ия си рожден ден. Певецът дълго се колебаел дали да се подложи на сложната и болезнена интервенция, защото от дете се страхувал от зъболекари. След като обаче му гарантирали, че процедурата ще премине под пълна упойка, по принцип стиснатият Веско се бръкнал надълбоко в джоба и хвърлил 50 бона за лъскавите фасети. Маринов се доверил на един от най-известните дентални медици у нас, който работел и с други звезди от неговия ранг. Естрадният изпълнител обаче се оказал в пъти по-претенциозен от всички. Непрекъснато се месел в работата на зъболекаря и изискал да преобразят имиджа му за един ден, защото не можел да си позволи да губи участия и хонорари заради него. След като му ремонтирали фасадата, дошли и адските мъки, а Веско не можел нито да яде, нито да пие. В рамките на седмица подпалил телефона на лекаря си, като го обвинявал, че не е професионалист и трябва незабавно да измисли как да го отърве от болката. Понеже Маринов се блъскал като луд с болкоуспокояващи, на няколко свои изяви пред публика се държал като зашеметен и едва довършил концертите си докрай. Оказва се, че Веселин е дългогодишен почитател и на пластичната хирургия. Досега не се бил подлагал на кой знае колко тежки процедури, но редовно посещавал кабинета на известен столичен лекар, който му инжектирал ботокс под мишниците. Певецът се подлагал на странния метод, защото така успявал да намали потенето си. Ефектът обаче бил краткотраен, а удоволствието - твърде скъпо, за да го повтаря на всеки 3 месеца. Обикновено го правел покрай турнетата и големите си концерти, на които открай време дава всичко от себе си.", "date": "2017.06.03", "title": "САМО В ПИК И \"РЕТРО\"! Веско Маринов сложи зъби за 50 бона - певецът неузнаваем с чуждото чене"}
{"url": "http://pik.bg/%D1%88%D0%BE%D0%BA-%D0%B2-%D0%B0%D1%82%D0%B8%D0%BD%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8%D1%8F%D1%82-%D0%BC%D0%B0%D0%BD%D0%B8%D0%B0%D0%BA-%E2%80%9E%D0%B0%D1%81%D0%B0%D0%BD%D1%81%D1%8C%D0%BE%D1%80%D0%BD%D0%B8%D1%8F%D1%82-%D0%B4%D1%80%D0%B0%D0%BA%D0%BE%D0%BD%E2%80%9C-%D0%BE%D0%B1%D0%B2%D0%B8%D0%BD%D0%B5%D0%BD-%D0%B2-%D1%83%D0%B1%D0%B8%D0%B9%D1%81%D1%82%D0%B2%D0%BE-%D1%81%D0%BB%D0%B5%D0%B4-28-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD-news663551.html", "text": "който бе осъден преди 20 години на 50 години затвор за изнасилване на 28 жени, е обвинен в убийството на мъж в района Ликавитос в Атина през 1996 г. пред приятелката си. Полицията достигнала до заподозрения след съвпадение на неговите отпечатъци с тези, открити в колата на 21-годишната жертва Никитас Корониос, две десетилетия след инцидента, съобщава \"Български новини\". Според разследването, заподозреният дебнел двойки в колите си на хълма Ликавитон. Той е обвинен за фатално намушкване на Короинос, когато жертвата излязла от колата си. Пред съда, заподозреният е отрекъл обвиненията, като казал, че никога не е бил на хълма Ликавитос. Христос Гилис получава прозвището \"Асансьорният дракон\", след като бие, изнасилва и ограбва 28 жени, нападайки ги в асансьори. Гнусните престъпления са извършени в периода от 9 септември 1997 г. до март 1998 г. Печално известният от близкото минало атински сериен изнасилвач Христос Гилис - „Асансьорния Дракон“,", "date": "2017.06.03", "title": "ШОК В АТИНА! Сексуалният маниак „Асансьорният дракон“ обвинен в убийство след 28 изнасилвания!"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8%D0%BD-%D0%B7%D0%B0%D0%B3%D1%83%D0%B1%D0%B8-70-000-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B8%D1%8F%D1%82%D0%B5%D0%BB%D1%81%D0%BA%D0%B0-%D1%83%D1%81%D0%BB%D1%83%D0%B3%D0%B0-news663560.html", "text": "Пловдивчанин, който близо 30 години е живял в Щатите, а отскоро се е завърнал окончателно в България, е загубил огромна сума пари заради „приятелска” услуга, разказват от \"Марица\". През пролетта на 2016 г. Огнян Атанасов дал назаем на Катя Колова 10 000 долара, а после още няколко хиляди, за да подпомогне семейния бизнес. Тя и съпругът Иван Колов търгували с обувки, внос от Румъния. Катя работела отделно и като фризьорка. Успокоявала Огнян, че бизнесът им върви и няма да има проблем да му върнат заема. В момента, в който той поискал да му се възстанови част от сумата, тя започнала да увърта. Независимо от това, Колова е подписала нотариално заверена разписка при нотариус Бистра Тонева, че дължи на Огнян Атанасов сума в размер на 71 260 лв. През юли 2016 г. потърпевшият е отправил към Катя нотариална покана за доброволно връщане на сумата, но длъжницата не се е отзовала. Няколко месеца по-късно Атанасов внася жалба в Районна прокуратура Пловдив. Срещу Катя Колова е образувано досъдебно производство. Другата седмица предстои очна ставка между спорещите страни.", "date": "2017.06.03", "title": "Пловдивчанин  загуби 70 000 заради \"приятелска услуга\""}
{"url": "http://pik.bg/%D0%BD%D0%B0%D0%B4%D0%B5%D0%B6%D0%B4%D0%B0-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%BE%D0%B2%D0%BE-%D0%BB%D0%B5%D1%87%D0%B5%D0%BD%D0%B8%D0%B5-%D0%B7%D0%B0-%D1%80%D0%B0%D0%BA-%D0%BD%D0%B0-%D1%8F%D0%B9%D1%87%D0%BD%D0%B8%D1%86%D0%B8%D1%82%D0%B5-news663573.html", "text": "Експериментално лечение на рак на яйчниците, разработено от британски учени дава надежда за успех, съобщи БТА, цитирайки британският \"Гардиън\". Резултатите от прилагането на медикамента са представени на най-голямата световна конференция за лечение на рака в Чикаго. В разработката фолиева киселина атакува успешно клетките на опасната болест. В половината от изследваните жени има значително свиване на туморите. Засега е изчислено, че медикаментът може да удължи с повече от шест месеца живота на пациентите, а при ранно приложение периодът става значителен. В същото време експертите предупреждават, че откритието все още не е доказан пробив в онкологията, тъй като тестовете обхващат малък брой пациенти и са на ранен етап.", "date": "2017.06.03", "title": "НАДЕЖДА! Откриха ново лечение за рак на яйчниците "}
{"url": "http://pik.bg/%D0%B8%D0%BD%D0%B2%D0%B0%D0%B7%D0%B8%D1%8F-%D1%81%D0%B0%D1%89-%D0%B0%D1%82%D0%B0%D0%BA%D1%83%D0%B2%D0%B0-%D1%80%D0%B0%D0%BA%D0%BA%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%B0-%D1%86%D0%B8%D0%B2%D0%B8%D0%BB%D0%BD%D0%B8-news663588.html", "text": "Най-малко 28 цивилни са загинали вследствие на въздушен удар, нанесен от международната коалиция, оглавена от Съединените американски щати, в сирийския град Ракка, предава турската агенция Aнадолу, цитирана от Фокус. Изтребителите на коалицията са нанесли масивни въздушни удари в северната сирийска провинция в петък. При атаката са ранени десетки граждани. В периода от август 2014 г. до април тази година въздушни удари от страна на международната коалиция са отнели живота на общо 484 цивилни граждани, според информация от американското централно командване.", "date": "2017.06.03", "title": "ИНВАЗИЯ! САЩ атакува Ракка, загинали са цивилни"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8-%D1%81%D0%BA%D0%B0%D0%BD%D0%B4%D0%B8%D1%80%D0%B0%D1%82-%D0%BF%D1%80%D0%B5%D0%B4-%D1%83%D0%BA%D1%80%D0%B0%D0%B8%D0%BD%D1%81%D0%BA%D0%BE%D1%82%D0%BE-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE-%D1%81%D0%BF%D1%80%D0%B5%D1%82%D0%B5-%D1%82%D0%B5%D1%80%D0%BE%D1%80%D0%B0-%D0%BD%D0%B0%D0%B4-%D0%BD%D0%B0%D1%88%D0%B8-%D1%81%D1%8A%D0%B3%D1%80%D0%B0%D0%B6%D0%B4%D0%B0%D0%BD%D0%B8-news663587.html", "text": "„Спрете терора в Украйна!“ - под този надслов граждани излязоха пред украинското посолство у нас в подкрепа за българската общност в Украйна, предаде БГНЕС. Поводът да се съберем пред украинското посолство е, за да изразим нашата подкрепа към българите, които се намират в Украйна, които са подложени на страшни репресии и гонения от страна на киевския режим, каза Ася Иванова от национално движение „България за мир“. Тя припомни случай, при който националисти нанесоха побой и заляха със зелена боя общинския съветник в Белгород и представител на българската общност Василий Кащи. Хората пред украинското посолство днес също боядисаха лицата си със зелена боя в знак на съпричастност. Те раздаваха писмо до посланика на Република Украйна у нас. В него се припомня и случая с Кащи и се цитира случаи с поруган паметник. „В българската общност в Украйна се създава недоволство към радикалите, породено от множество други техни прояви, израз на това недоволство беше протестът на над 300 бесарабски българи пред градския съвет в Белгород Днестровски“, се казва в писмото. „Ние имаме някаква надежда все пак Украйна да вземе някакви мерки срещу тези радикални настроения, защото това е много далеч от европейския модел към който те се стремят“, каза Любомир Данков. В писмото те се обръщат към посланика с молба да предаде на управляващите в Украйна тяхната загриженост и безпокойство от зараждащото се напрежение. „Надяваме се да се предприемат всички законни мерки срещу всякакви прояви на насилие и екстремизъм, от които в крайна сметка е потърпевш целият украински народ“, се казва още в текста. „Нашите сънародници там ни съобщиха, че са обвинявани в сепаратизъм заради това, че говорят на български език“, заяви Ася Иванова. Днес са пред посолството на Украйна, за да могат сътрудниците на посолството да предадат на украинската страна, че ще предприемат всички възможни законови стъпки, ще се обърнат към президента на България, към премиера, с искане нашите сънародници там да се чувстват защитени.", "date": "2017.06.03", "title": "Българи скандират пред украинското посолство: Спрете терора над наши съграждани!"}
{"url": "http://pik.bg/%D0%BE%D1%82-%D0%B1%D1%81%D0%BF-%D1%82%D1%8A%D0%B3%D1%83%D0%B2%D0%B0%D1%82-%D0%B7%D0%B0-%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-news663570.html", "text": "Депутатите от БСП понякога тъгуват по предишния председател на парламента Цецка Цачева, тъй като тя е съумявала да вкара повече ред по време на заседанията от своя наследник Димитър Главчев. Това стана ясно от думите на народния представител от БСП Стоян Мирчев, съобщава Дарик. \"При предишния парламент се случваше Цачева да отсъства и да я замества Главчев. Стигало се е до ситуацията, в която на 2-3 заседания опозицията викахме от място \"Цачева! Цачева! Цачева!\", за да се върне и да вкара някакъв ред в залата\", посочи той. Мирчев заяви, че Димитър Главчев допуска език на омразата от парламентарната трибуна, докато неговата предшественичка е опитвала да намери баланс. Според него сегашният председател на Народното събрание действа избирателно спрямо съпартийците си и опозицията. \"Присъствал съм, когато депутат, който не е от управляващата партия, си е позволявал по-остър тон. Главчев си е вършил работата и е прекратявал изказването. Но ако някой от управляващите, особено от ГЕРБ, направи същото, остава без наказание\", заяви Мирчев. Народният представител критикува работата на парламента. \"Той вече шест седмици не функционира, заседанията продължават 20-30 минути, защото са фиктивни, приемат се стратегии и доклади, които нямат толкова голяма тежест за решаване проблемите на хората. Мнозинството няма управленска стратегия, а има далаверска такава. На етап са да се нагласят кой какво ще вземе, но нямат визия какво да направят за българските граждани\", посочи Стоян Мирчев. По негови думи депутатите от БСП вече имат решения за конкретни проблеми и готови законопроекти, които са входирани. \"За управляващите обаче е много лош знак мандатът да започне с проекти за опозицията и по тази причина нашите предложения дори не стигат до зала\", убеден е социалистът. Той заяви, че в момента мнозинството е \"на кантар\" и не изключи възможността скоро да има вот на недоверие.", "date": "2017.06.03", "title": "От БСП тъгуват за Цецка Цачева"}
{"url": "http://pik.bg/%D0%B1%D0%B3--%D0%B0%D0%B1%D1%81%D1%83%D1%80%D0%B4-%D0%B3%D0%BB%D0%BE%D0%B1%D0%B8%D1%85%D0%B0-%D0%BC%D1%8A%D0%B6-%D0%B7%D0%B0%D1%89%D0%BE%D1%82%D0%BE-%D0%BF%D0%B8%D0%B5-%D0%B1%D0%B8%D1%80%D0%B0-%D0%BF%D1%80%D0%B5%D0%B4-%D0%B1%D0%BB%D0%BE%D0%BA%D0%B0-news663559.html", "text": "Шуменец трябва да плати 100 лв. глоба, след като бил изловен от полицаи, че консумира бира на открито пред жилищен блок в района на автогарата. На А.С. е съставен акт за нарушението, издадено е и наказателно постановление от кмета, а мъжът се пробвал да намали санкцията с обжалване пред Районен съд-Шумен. Магистратите обаче потвърждават наказанието, то е минималното възможно според общинската Наредба 1 за поддържане и опазване на обществения ред, разказват от \"Труд\". В нея се забранява употребата на алкохолни напитки и бира по всяко време на денонощието на открито по улици, тротоари, паркове и междублокови пространства, дворовете на училища, ясли и градини, с изключение на случаите на организирани и разрешени по законния ред организирани прояви. Решението по случая подлежи на обжалване пред Шуменския административен съд.", "date": "2017.06.03", "title": "БГ- АБСУРД! Глобиха мъж, защото пие бира пред блока "}
{"url": "http://pik.bg/%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D1%81%D1%8A%D0%B4-%D0%B1%D0%B8%D0%B2%D1%88%D0%B8%D1%8F%D1%82-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B4%D0%BF%D1%81-%D0%BC%D0%B8%D1%82%D1%85%D0%B0%D1%82-%D1%82%D0%B0%D0%B1%D0%B0%D0%BA%D0%BE%D0%B2-%D1%83%D0%BA%D1%80%D0%B8%D0%BB-%D0%BD%D0%B0%D0%B4-300-000-%D0%BB%D0%B5%D0%B2%D0%B0-%D0%B4%D0%B0%D0%BD%D1%8A%D1%86%D0%B8-news663562.html", "text": "Бившият депутат от ДПС и кмет на Дулово Митхат Табаков ще бъде съден за това, че е избегнал плащането на над 300 000 лева данъци. От специализираното звено \"Антикорупция\" са внесли обвинителния акт срещу Табаков в Окръжния съд в Силистра. Обвиненията срещу него са две, като първото е за неплатени близо 60 000 лева за 2005 г., като в данъчната си декларация тогава не обявил доход от над 255 000 лева. На следващата година Табаков отново не декларирал всичките си доходи, а от 2007 г. до 2009 г. включително, изобщо не подал декларации. Срещу Табаков имаше серия дела, свързани с обществени поръчки в Дулово, по които той беше подсъдим основно с бившия областен управител на Силистра и също бивш депутат от ДПС Гюнай Сефер. Преди 3 години Табаков влезе в затвора, след като беше окончателно осъден на 5 години затвор за престъпление по служба. По друго дело пък беше осъден на 3 години затвор за подкуп. Миналата година Апелативният съд във Варна осъди Сефер, но само условно. Той беше признат за виновен по две дела, по които беше обвинен за документно престъпление за близо 1 млн. лева, както и за неплатени 12 000 лева данъци. В началото на тази година прокуратурата прати отново в съда и първото дело срещу Сефер и Табаков. По него преди години Софийският градски съд ги беше осъдил на 10 и на 11 г. затвор за документна измама в особено големи размери. Преди две години обаче Софийският апелативен съд върна делото на прокуратурата. При новото му внасяне в съда, двамата вече бяха обвинени в документни престъпления, като отново става дума за поръчки за строеж на пътища в Дулово.", "date": "2017.06.03", "title": "Отново на съд!  Бившият депутат от ДПС Митхат Табаков укрил над 300 000 лева данъци"}
{"url": "http://pik.bg/%D1%85%D0%B2%D0%B0%D0%BD%D0%B0%D1%85%D0%B0-%D0%BE%D0%BF%D0%B0%D1%81%D0%B5%D0%BD-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D0%BA---%D0%B1%D0%BE%D1%81-%D0%BD%D0%B0-%E2%80%9E%D0%BD%D0%B4%D1%80%D0%B0%D0%B3%D0%B5%D0%BD%D1%82%D0%B0%E2%80%9C-%D0%BA%D1%80%D0%B8%D0%BB-%D1%81%D0%B5-23-%D0%B3%D0%BE%D0%B4%D0%B8%D0%BD%D0%B8-news663543.html", "text": "Италианските органи на реда задържаха един от главатарите на калабрийската мафия \"Ндрангета”, който се укрива от 1994 година, съобщава РИА \"Новости\". Джузепе Джорджи е бил в списъка на петимата най-опасни престъпници в Италия и за залавянето му е била използвана специална издирвателна програма. В операцията по задържането му тази сутрин са участвали карабинери, специално пристигнали с хеликоптери от провинция Реджо ди Калабрия. 56-годишният Джорджи е заловен в едно от жилищата си в отдалечено градче на върха на италианския \"ботуш”. Предполага се, че през последните 23 години мафиотът се е укривал в германския град Дуисбург. Той ще прекара 29 години в затвора по обвинения в международна търговия с наркотици и организиране на престъпна група.", "date": "2017.06.03", "title": "Хванаха опасен престъпник - бос на „Ндрагента“, крил се 23 години"}
{"url": "http://pik.bg/%D0%BE%D1%85-%D0%B3%D0%BE%D1%80%D0%B5%D1%89%D0%BE-%D0%BA%D0%B0%D0%BC%D0%B5%D0%BB%D0%B8%D1%8F-%D0%BF%D0%B0%D0%BA-%D1%81%D0%B5-%D0%BF%D1%83%D1%81%D0%BD%D0%B0-%D0%B4%D0%B8%D0%B1%D0%B8%D0%B4%D1%8E%D1%81-%D1%81%D0%BD%D0%B8%D0%BC%D0%BA%D0%B0-18-news663546.html", "text": "Попфолк ветеранката Камелия, която изглежда зашеметяващо за своите 46 години, отново провокира мъжете с пикантен и много провокативен кадър от спалнята си. Блондинката публикува снимка, на която е в леглото си по голи гърди, закрила ги е лежерно с ръка и си похапва супа. \"Да се подсиля\", е написала тя под горещия фотос, публикуван във Фейсбук.", "date": "2017.06.03", "title": "ОХ, ГОРЕЩО! Камелия пак се пусна дибидюс (СНИМКА 18+)"}
{"url": "http://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%BF%D0%BE%D1%81%D0%B5%D1%87%D0%B5-%D0%B9%D0%BE%D0%BD%D1%87%D0%B5%D0%B2%D0%B0-%D0%BD%D1%8F%D0%BC%D0%B0%D0%BC%D0%B5-%D0%B2%D0%BE%D0%B5%D0%BD%D0%BD%D0%B8-%D0%B8-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%B0%D0%BD%D0%B3%D0%B0%D0%B6%D0%B8%D0%BC%D0%B5%D0%BD%D1%82%D0%B8-%D0%BA%D1%8A%D0%BC-%D0%B8%D1%80%D0%B0%D0%BA%D1%81%D0%BA%D0%B8-%D0%BA%D1%8E%D1%80-news663544.html", "text": "България традиционно има добри отношения с иракски Кюрдистан, но страната ни е не е поемала военни или политически ангажименти към автономната област, заяви вицепремиерът и министър на външните работи Екатерина Захариева пред Дарик. Думите й са в отговор на изявление на депутата от БСП Елена Йончева, която инициира питане към премиера Бойко Борисов за срещата му с държавния глава на Иракски Кюрдистан Масуд Барзани миналата седмица. Журналистката обяви, че е научила за срещата от нейни иракски колеги и липсата на информация пред българските медии, според нея, будело съмнение. \"Ако е вярна информацията в техните медии, че се е говорило за предоставяне на военна помощ от наша страна, че са водени разговори за признаване на референдума, обществеността трябва да знае, трябва да бъде информирано Народното събрание и да има дебати\", посочи вчера депутатът Екатерина Захариева България поддържа добри отношения с иракски Кюрдистан, дори страната ни има търговско представителство там. Провеждани са срещи и с редица техни министри по въпроси, свързани с икономиката, земеделието и туризма. \"Миналата година през май е заседавал Съветът на външните министри в Европейския съюз. България също е имала свой представител. Всички заедно с изготвили заключение за ситуацията в Ирак. То сочи, че се подкрепя единен Ирак и усилията на правителството за реформи. Счита се още, че провеждането на референдум за Кюрдистан е вътрешна позиция на Ирак. България не е взимала никакво друго отношение по темата и няма как да се намесва в такъв вътрешен въпрос\", категорична бе Екатерина Захариева. \"Каквото и да пита Елена Йончева, няма как да кажем, че нещо се е случило, при положение, че не е така\", добави в заключение тя.", "date": "2017.06.03", "title": "Екатерина Захариева посече Йончева: Нямаме военни и политически ангажименти към иракски Кюрдистан "}
{"url": "http://pik.bg/%D0%B2%D1%8A%D0%BD%D1%88%D0%BD%D0%BE-%D1%81-%D0%B2%D0%B0%D0%B6%D0%BD%D0%B8-%D0%BF%D1%80%D0%B5%D0%BF%D0%BE%D1%80%D1%8A%D0%BA%D0%B8-%D0%BA%D1%8A%D0%BC-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%BF%D1%8A%D1%82%D1%83%D0%B2%D0%B0%D1%89%D0%B8-%D0%B2-%D1%87%D1%83%D0%B6%D0%B1%D0%B8%D0%BD%D0%B0-%D0%B7%D0%B0-%D1%80%D0%B0%D0%BC%D0%B0%D0%B4%D0%B0%D0%BD-news663532.html", "text": "Във връзка с продължаващия до 24-ти юни т.г. Свещен месец Рамадан и повишени нива на терористична заплаха в редица страни, Министерство на външните работи на Република България препоръчва на българските граждани, които възнамеряват да пътуват през посочения период или се намират на територията на други държави, да проявяват повишено внимание при посещението на религиозни церемонии, храмове и паметници. Следва да проявяват постоянна бдителност, особено на места с големи струпвания на хора, като: централни градски части, градски транспорт, гари, летища, концертни зали, туристически и търговски центрове и други. Като напомня, че в страните от мюсюлманския свят е важно да се проявява уважение към традициите, нормите на поведение и съществуващите ограничения в периода на празника, Външно препоръчва на пътуващите в чужбина български граждани: - да се съобразяват в максимална степен с въвежданите допълнителни мерки за сигурност в страната на пребиваване, както и да следват стриктно препоръките на местните власти в тази насока; - да следят внимателно всяка информация, свързана със сигурността, в местните средства за масово осведомяване; - да не обсъждат публично, на висок глас, религиозни въпроси или да водят религиозни спорове; да се съобразяват с повишено внимание с местните традиции и порядки по отношение на облеклото и поведението; - предварително да се снабдят с координати на най-близкото задгранично представителство на България и/или на друга страна член на Европейския съюз; - да се информират предварително от страницата на МВнР, на адрес www.mfa.bg, за общите препоръки за пътуване и особеностите на дестинацията, която смятат да посетят, както и за свързаните с нея рискове за сигурността и поведение при евентуални кризисни ситуации. Сигнали и молби за съдействие при бедствени ситуации се приемат денонощно в МВнР от дирекция „Ситуационен център“ на: тел. +359 2 948 24 04; +359 2 971 38 56, е-mail: crisis@mfa.bg, както и на дежурните телефони и електронна поща на българските дипломатически и консулски представителства.", "date": "2017.06.03", "title": "Външно с важни препоръки към българите, пътуващи в чужбина за Рамадан"}
{"url": "http://pik.bg/%D1%88%D0%BE%D0%BA-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B1%D0%B8%D0%B2%D1%88%D0%B8%D1%8F%D1%82-%D0%B2%D0%BE%D0%B5%D0%BD%D0%B5%D0%BD-%D0%B8%D0%B7%D0%BF%D1%80%D0%B0%D0%B7%D0%BD%D0%B8%D0%BB-%D1%86%D1%8F%D0%BB-%D0%BF%D1%8A%D0%BB%D0%BD%D0%B8%D1%82%D0%B5%D0%BB-%D0%B8-%D0%BF%D0%BE-%D0%B4%D0%B5%D1%86%D0%B0-news663542.html", "text": "Бившият военен, който беше задържан след стрелба пред бл. 292 в ЖР „Тракия”, е изпразнил цял пълнител и срещу децата. Момче и момиче разхождали двата семейни питбула рано тази сутрин, родителите им били наблизо и видели как съсед стреля по децата им. За щастие те се разминали само с уплаха. Бащата се намесил и нападателят насочил пистолета „Макаров” и срещу него и го ранил в крака. На мястото на събитието има много петна от кръв, съобщава \"Марица\". Съседи предполагат, че военният на име Веселин е бил провокиран, защото едно от кучетата подгонило котка. Други твърдят, че Веселин и друг път се е разправял с простреляния Димитър заради кучетата. Живеещите в района познават Веселин слабо, защото наскоро си купил апартамент в квартала. Раненият Димитър бил кротък човек, питулите също не били агресивни. Районът на инцидента е отцепен.", "date": "2017.06.03", "title": "ШОК В ПЛОВДИВ! Бившият военен изпразнил цял пълнител и по деца"}
{"url": "http://pik.bg/%D0%B2-%D1%81%D1%8A%D0%B1%D0%BE%D1%82%D0%B0-%D1%81%D1%83%D1%82%D1%80%D0%B8%D0%BD-%D0%B1%D0%B8%D0%B2%D1%88-%D0%B2%D0%BE%D0%B5%D0%BD%D0%B5%D0%BD-%D0%B3%D1%80%D1%8A%D0%BC%D0%BD%D0%B0-%D1%81-%D0%B1%D0%BE%D0%B5%D0%BD-%D0%BF%D0%B8%D1%81%D1%82%D0%BE%D0%BB%D0%B5%D1%82-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8%D0%BD-%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB-news663533.html", "text": "Бивш военен простреля мъж с боен пистолет в коляното след скандал, съобщава Трафикнюз.бг. Инцидентът е станал тази сутрин. Брат и сестра излезли да разхождат кучета си, едното от които питбул. По време на разходката те се срещат с мъж на  56 години, който е бивш военен. След това избухва скандал между младежите и военния, вероятно заради кучетата. В разправията се намесва и бащата на децата, след като чува викове и крясъци, и слиза да провери какво се случва. Скандалът между четирима продължава, като военният вади пистолет и стреля по кучетата, а след това прострелва и бащата в коляното. 44-годишният мъж е откаран в болница, както и двете кучета. Към момента не е ясно състоянието им.  На място е дошла полиция, която е арестувала стрелеца.", "date": "2017.06.03", "title": "В събота сутрин: Бивш военен гръмна с боен пистолет пловдивчанин след скандал"}
{"url": "http://pik.bg/%D1%81%D1%82%D0%B8%D0%B3%D0%B0-%D1%81%D0%B8%D0%BB%D0%B8%D0%BA%D0%BE%D0%BD-%D0%B8-%D0%BB%D0%B8%D0%BC%D1%83%D0%B7%D0%B8%D0%BD%D0%B8-%D0%B4%D0%B0%D1%80%D0%B5%D1%82%D0%B5-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%B1%D0%B0%D0%BB%D0%B0-news663261.html", "text": "Tази година баловете минават всякакви граници по показност. Автомобили за стотици хиляди левове, дори един за над 1 милион лева. Баловете са като сватби. Момичета с рокли за по 10 бона, силикони, селфита и какви ли не още изгъзици и кич. Суета и безсмислие. Родителите теглят заеми и стават роби на суетата за години напред. И какво, уважаеми, като сте се научили да броите до 12. Това е днес, ами утре? Има, разбира се, и светли примери, които носят надежда. Едни зрелостниците, даже не им помня училищата точно, демонстрираха, че не се впечатляват от лукса за един ден. Момичетата и момчетата, абитуриенти, събраха 90 000 лв., които дариха на 45 сираци. И след като се лишиха от лимузини и от официални дрехи, отидоха по тениски на бала си. Такива момичета и момчета имаше от училища в София, Русе, различни гимназии в Сандански, Петрич, Козлодуй, Тетевен. Браво, деца, вие сте надеждата! Донка КАРАДЖОВА, София", "date": "2017.06.03", "title": "Стига силикон и лимузини, дарете парите за бала  "}
{"url": "http://pik.bg/%D0%B4%D0%B0%D0%BB%D0%B8-%D0%B5-%D0%B2%D1%8A%D0%B7%D0%BC%D0%BE%D0%B6%D0%BD%D0%BE-%D0%B4%D0%B0-%D0%B7%D0%B0%D0%B4%D0%B8%D0%B3%D0%BD%D0%B5%D1%88-%D0%BA%D0%B0%D1%80%D1%82%D0%B8%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D0%B4%D0%BE%D0%B1%D1%80%D0%B0-%D0%BA%D0%B0%D1%83%D0%B7%D0%B0-news663536.html", "text": "Провокация спрямо провокацията – така може най-кратко да се опише кражбата на произведение на изкуството, изобразяващо… откраднато произведение на изкуството. Целта и на двете дръзки действия, отдалечени на 41 години едно от друго е да насочат вниманието към сериозните проблеми на обществото, в което живеем,разказват от БиТиВи. Всичко започва от германския артист Франк Уве Лайзипен, по известен като Улай. Той е един от най-известните и провокативни творци на 20 век. Скандалът бележи почти всичко до което се докосва, има хиляди почитатели по целия свят, а наскоро беше и в България. През 1976 г. Улай краде картина от Националната германска галерия, за да я закачи в къщата на турско семейство. Подтикнат е от етническата нетърпимост към турските мигранти в германското общество. Откраднатата картина е емблематична в Германия - \"Бедният поет\" от Карл Шпицвег, любима на много семейства. По онова време в почти всеки германски дом има нейна репродукция. Била е любима и на Адолф Хитлер. С кражбата на оригинала, Улай цели да покаже, че колкото и да са различни, хората могат да бъдат равни. И че десетилетия след края на Втората световна война, у германците все още живее това отношение към различните, което през 1933 г. е довело нацистите на власт. Резултатът е огромен скандал, но и начало на сериозен дебат по темата „Ксенофобия”, който в крайна сметка има положителен ефект. 41 години след кражбата, младият артист Ангел Чобанов, повтаря провокацията на германеца, по време на изложба на самия Улай в София. Точно като предшественика си, Ангел иска да изрази своята гражданска позиция. „Казах си: Защо да не направя римейк на този пърформънс? Откраднах негова фотография на въпросната картина и я занесох в едно сирийско семейство”, разказа той. Приятели на Ангел помагат в провокативната кражба. А на сирийското семейство казват, че участва в документален филм. Ден по-късно Ангел се обажда на организаторите на изложбата в София, признава какво е направил и връща картината непокътната. „41 години по-късно не само нашето общество, като цяло няма никаква промяна. Продължава същата агресия към чуждите хора”, коментира в студиото на „Тази събота” Ангел. Според него „целият този неофашизъм е прикрит зад маската на национализма”. За това има само едно лекарство: „Когато обществото спи, изкуството крещи!”.", "date": "2017.06.03", "title": "ДАЛИ Е ВЪЗМОЖНО? Да задигнеш картина заради добра кауза "}
{"url": "http://pik.bg/%D0%BF%D0%BE%D0%B3%D0%BD%D0%B0%D1%85%D0%B0-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%81%D0%BA%D0%B8-%D1%80%D0%B5%D1%84%D0%B5%D1%80%D0%B8-%D0%B7%D0%B0-%D1%87%D0%B5%D1%80%D0%BD%D0%BE-%D1%82%D0%BE%D1%82%D0%BE-news663537.html", "text": "Благоевградски рефери са разследвани за участие в черно тото на мача „Левски“-„Берое“ от ХХIХ кръг на елитната юношеска група /U19/, който сините спечелиха с 3:0 в София, съобщава \"Струма.бг\". Съдийската тройка с ръководещ Симеон Великов и помощници Костадин Тановчев и Евгени Маринков даде 3 дузпи за домакините, които демонстративно пропуснаха последната от тях дълбоко в добавеното време. Божидар Божилов откри от дузпа в 30-та мин., пак от бялата точка Георги Недялков удвои в 35-та мин, а в 89-та мин. Б. Божилов направи 3:0, а в допълнителното време пропусна 11-метров наказателен удар. Комисията по „Етика и феърплей“ към БФС, чийто отговорник при разплитане на подобни ситуации е Марио Костурков, вече работи по случая. В момента се събират всички документи, а решението става ясно утре. Пръв за скандалната ситуация алармира старши треньорът на старозагорци Иван Гаджев. „Този мач бе черно тото от страна на съдиите. На някого е трябвало двубоят да завърши с определен резултат – над 3 гола. Арбитрите искаха това да стане, „Левски“ няма участие, нито пък ние. Реферът отсъди три дузпи за сините, които бяха фрапантни, дори момчетата от „Левски“ ги беше срам. Третата дузпа беше свирена в 96-та мин., при дадено 5-минутно продължение. Тогава треньорът на „Левски“ нареди на своя играч да не я вкарва. Той така и постъпи. Прави им чест. Просто нямам думи, това са деца, на това ли ги учим?! Ние бяхме там с момчета, родени 2000-2001 г. Наши атаки бяха спирани с комични засади, имаше и други неща. При третата дузпа реагира страничният съдия, който размаха флага. А нашият футболист Сафет Ферад игра с глава. И всичко това насред София, на „Герена“. Мачът бе гледан от треньори, които в момента карат лиценз УЕФА „А“. Имаше страшно много хора. Заставам с името си, ще реагираме и като клуб. Искам да се вдигне шум, ще направя необходимото, трябва да се борим с грозното явление, защото иначе целият ни труд отива на вятъра“, коментира Ив. Гаджев. Наставникът на „Левски“ Йордан Петков потвърди думите на своя колега. „Изключително неадекватно съдийство. А двата отбора искаха да играят футбол и се получи добър, двуостър мач. Първата дузпа не я видях, втората може би я имаше. Но третата бе скандална, в 6-та мин. на 5-минутно продължение. Нямаше нужда от такова. Топката удари футболист на „Берое“ в главата и бе отсъдена дузпа. Излязох на терена и казах на моя футболист Божидар Божилов да изкара топката в аут. Той го направи, ръкопляскаха ни. Не е редна такава подигравка нито срещу „Берое“, „Левски“ или който и да е отбор“, заяви Й. Петков.", "date": "2017.06.03", "title": "Погнаха благоевградски рефери за черно тото "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%BD%D0%B0%D1%80%D1%8A%D0%B3%D0%B0-8-%D0%BF%D1%8A%D1%82%D0%B8-%D1%81-%D0%BD%D0%BE%D0%B6-%D0%B6%D0%B5%D0%BD%D0%B0-%D1%81%D0%B8-%D1%81%D1%82%D1%80%D0%BE%D1%88%D0%B8-%D1%81%D1%82%D0%BE%D0%BB-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-%D0%B9-%D0%B0-news663511.html", "text": "32-годишна българка е със сериозни наранявания и с опасност за живота, след като е била намушкана 8 пъти с нож от мъжа, с когото живеела. 35-годишният насилник е арестуван и в момента е в затвора, съобщава \"Ел Паис\". Кървавата саморазправа станала в бар \"Юпитер\" в Българката е откарана в Окръжна болница, където е оперирана веднага, за да бъде отстранено острието на ножа, останало забито в тялото й. След интервенцията жената е преместена в реанимация. Състоянието й е стабилизирано, но критично, съобщават лекарите. Мъжът е бил арестуван и не е оказал съпротива на място пред представителите на местната полиция. Насилникът е признал вината си и дори опитал да омилостиви представителите на реда, проливайки \"горчиви сълзи\", \"разкайвайки се\" за стореното. Театралната постановка не трогнала полицаите. Нашенецът е оставен зад решетките във временния затвор без гаранция. Обвинен е в опит за убийство, съобщават съдебни източници. Мъжът и жената работели в Испания като сезонни работници, берачи на плодове. Информационна агенция \"ПИК\" селцето Канара де Сеегин, област Мурсия. Жената и мъжът били клиенти в заведението. В един момент обаче започнали да се карат. Мъжът грабнал ножа, с който се хранел, и започнал да ръга половинката си, крещейки: \"К**во!\". Това явно му се сторило малко - той грабнал стол и го строшил в главата на жената. Собственичката на бара успяла да озапти с метла разбеснелия се нашенец. \"Риташе я като футболна топка! Не можех да допусна да се случи нещо по-лошо\", разказва по-късно пред полицията собственичката на заведението. Окървавената българка успяла да се скрие зад бара, докато в това време останалите посетители се нахвърлили върху нашенеца и го задържали. Собственичката на \"Юпитер\" се обадила на 112 и местната полиция пристигнала за броени минути.", "date": "2017.06.03", "title": "ЕКСКЛУЗИВНО В ПИК! Българин в Испания наръга 8 пъти с нож жена си, строши стол в главата й, а после..."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D1%81%D0%B5-%D0%B2%D0%B8%D0%B4%D1%8F-%D1%81-%D1%88%D0%B5%D1%84%D0%B0-%D0%BD%D0%B0-%D0%B3%D0%B0%D0%B7%D0%BF%D1%80%D0%BE%D0%BC-%D0%B0%D0%BB%D0%B5%D0%BA%D1%81%D0%B5%D0%B9-%D0%BC%D0%B8%D0%BB%D0%B5%D1%80-%D0%B8%D0%B7%D0%B4%D0%B5%D0%B9%D1%81%D1%82%D0%B2%D0%B0-%D0%B3%D0%B0%D1%80%D0%B0%D0%BD%D1%86%D0%B8%D0%B8-%D1%87%D0%B5-news663589.html", "text": "В рамките на Петербургския международен икономически форум - 2017 се е провела работна среща на председателя на Управителния съвет на ПАО \"Газпром\" Алексей Милер с българския министър на енергетиката Теменужка Петкова, съобщава пресцентърът на министерството на енергетиката. Страните са обсъдили перспективите за развитие на сътрудничеството в газовата сфера. Бил отбелязан ежегоден ръст на експортните количества руски газ за България, считано от 2013 година. Положителната динамика се запазва и през 2017 година. От 1 януари до 31 май обемът на доставките е нараснал с 14,5%, в сравнение с първите пет месеца на 2016 година. Отбелязано било ползотворното сътрудничество между \"Булгартрансгаз\" и \"Газпром\" по отношение на транзита на природен газ през България за трети страни. По време на срещата особено внимание било отделено на въпросите по организацията на доставките на природен газ за България в дългосрочна перспектива. Алексей Милер е информирал Теменужка Петкова за изпълнението на проекта \"Турски поток\" и е изразил увереност, че създаването на нови мощности за пренос на газ през акваторията на Черно море ще допринесе в значителна степен за повишаване сигурността на доставките на природен газ за потребителите от Южна и Югоизточна Европа, в това число и за България. Министър Петкова го е информирала за развитието и инвестициите в газопреносната система на България, както и за концепцията за газоразпределителен център. След срещата, Алексей Милер и Теменужка Петкова са подписали Пътна карта, съгласно която страните ще проучат въпроса за развитие на газопреносната инфраструктура на територията на България при отчитане на правилата на ЕС.", "date": "2017.06.03", "title": "ИЗВЪНРЕДНО! Теменужка Петкова се видя с шефа на \"Газпром\" Алексей Милер! Издейства гаранции, че руският газ няма да ни заобиколи!"}
{"url": "http://pik.bg/%D1%81%D1%8A%D0%B4%D1%8A%D1%82-%D0%BD%D0%B5-%D1%83%D0%B2%D0%B0%D0%B6%D0%B8-%D0%B8%D1%81%D0%BA%D0%B0-%D0%BD%D0%B0-%D1%86%D1%81%D0%BA%D0%B0-%D0%B4%D0%BE%D1%80%D0%B0-%D0%BC%D0%B8%D0%BB%D0%B5%D0%B2%D0%B0-%D0%BE%D1%81%D1%82%D0%B0%D0%B2%D0%B0-%D1%81%D0%B8%D0%BD%D0%B4%D0%B8%D0%BA-news663538.html", "text": "Софийският градски съд отказа за втори път да освободи синдик Дора Милева. Срещу нея бе внесена повторна молба за освобождаването й. Тя е входирана от фирмата \"Ред Енимълс\", спечелила търга за емблемата. Искането е било подадено на 10-ти май. Определение от 02.06.2017 г. - ОСТАВЯ БЕЗ УВАЖЕНИЕ предложението на кредитора \"Ред Енимълс\" ЕООД, направено с молба вх. № 61958/10.05.2017 г.. за освобождаване на синдика Дора Милева поради неизпълнение на задълженията й и нарушаване интересите на длъжника и кредиторите. Определението подлежи на обжалване пред САС в 7-дневен срок от връчването му на \"Ред Енимълс\" ЕООД и синдика\", пише в съобщение на съда.  Преди два месеца имаше още една жалба с искане за освобождаването на Милева, но и тя бе отхвърлена - на 24-ти април. Също с вчерашна дата съдът е приел доклада на синдика относно проведения на 30-ти май втори публичен търг. Припомняме, че ЦСКА от Първа лига спечели търга за емблемата с колосална оферта от 8 милиона лева. Сега на ход е синдик Милева, която трябва да определи по какъв начин тези пари ще се разпределят между кредиторите на фалиралото дружество ПФК ЦСКА АД. Процедурата вероятно ще отнеме месеци.", "date": "2017.06.03", "title": "Съдът не уважи иска на ЦСКА, Дора Милева остава синдик "}
{"url": "http://pik.bg/%D0%B2%D1%8A%D0%B7%D1%80%D0%B0%D1%81%D1%82%D1%82%D0%B0-%D0%BD%D0%B5-%D0%B5-%D0%BF%D0%BE%D1%80%D0%BE%D0%BA-%D0%B7%D0%B0-%D0%B8-%D0%BF%D1%80%D0%BE%D1%82%D0%B8%D0%B2-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D1%81-%D0%BF%D0%BE-%D0%B2%D1%8A%D0%B7%D1%80%D0%B0%D1%81%D1%82%D0%B5%D0%BD-%D0%BC%D1%8A%D0%B6-news663541.html", "text": "Връзката с по-възрастен мъж определено има множество предимства за жената, както и някои недостатъци. Говорим за разлика минимум 10 години. Предимства Мъжът е финансово стабилен (в повечето случаи) Когато една жена започне връзка с доста по-зрял възрастово мъж, обикновено намира за негова привлекателна черта доброто му финансово положение. Няма да излъжем, ако кажем, че за жените това е важно, не защото са материалисти, а тъй като това е признак, че мъжът е отговорен и способен да се грижи за семейство. Край на SMS игрите Връзката с по-възрастен мъж има това чудно предимство, а именно, че господата не се занимават с писане на текстови съобщения, криеници и прочие. Те са директни, знаят какво искат и го казват направо в един телефонен разговор, точно и ясно. Не се занимават с игрички и тийн свалки. Излъчва самоувереност Зрелият мъж привлича женското внимание със своето самочувствие. Най-често то се дължи на богатия му житейски опит, който го е научил как да се държи с една дама и да знае как да я впечатли наистина ефектно. Ревността отива на заден план Голямо предимство в подобни връзки (в повечето случаи, разбира се) е, че ревнивите сцени ала Отело са в миналото. По-възрастните мъже са имали много връзки, минали са отдавна етапа, в който звънят и проверяват половинката си къде е, с кого е и какво прави на всеки един час. Имат доверие на жената до тях и това може само да радва представителките на нежния пол. Предизвикателства Неудобни въпроси Ако имате връзка с по-възрастен мъж, трябва да сте подготвени за много неудобни въпроси от роднини и приятели. \"Как се запознахте\", \"Какво бъдеще имате\", \"Не е ли възрастен да има деца\" и още много подобни въпроси ще изобилстват в разговорите ви. Но ако наистина държите на този мъж, не се впечатлявайте и парирайте досадните въпроси с красноречиви отговори. Сблъсък на характери Имайте предвид, че един зрял мъж знае много точно и ясно какво иска от живота си и как да го постигне. Той е направил своите важни избори до момента и вече е начертал план на живота си. От вас ще се иска да го следвате в неговия режим, а не той вас. Ако сте готови на тази саможертва, ще има разбирателство помежду ви. Примирете се, че той е имал цял един живот преди вас От самото начало на такава връзка трябва да сте наясно, че има много неща, които той е изживял без вас и най-вероятно няма да иска да ги повтори с вас. Вие сте по-млада и имате много ентусиазъм, но той не. Това се дължи на големия му житейски опит, който по принцип ви впечатлява, нали? Е, тогава го приемете и не го конфронтирайте за миналото му. Приятелите ви са коренно различни Вашите приятели най-вероятно са и ваши връстници, докато неговите не. Това е съвсем нормално и трябва още сега да проумеете, че неговата среда е различна и приятелите му имат други хобита от вас. Това може да породи конфликти помежду ви.", "date": "2017.06.03", "title": "Възрастта не е порок! ЗА и ПРОТИВ връзката с по-възрастен мъж"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0-%D0%BF%D0%BE%D0%B4%D0%BB%D1%83%D0%B4%D0%B8-%D0%B1%D0%B8-%D1%82%D0%B8-%D0%B2%D0%B8-%D1%81-%D0%BD%D0%BE%D0%B2-%D1%80%D0%B5%D0%B6%D0%B8%D0%BC---%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D1%81%D0%B5-%D0%BF%D0%BE%D0%B4%D0%BC%D0%BB%D0%B0%D0%B4%D1%8F%D0%B2%D0%B0-news663345.html", "text": "Журналистите от нюзрума на Би Ти Ви са се превърнали в специалисти по йога хранене. Виновница телевизионерите да обогатят общата си култура е Виктория Петрова. От години новинарката е ревностна последователка на източната система от физически, умствени и духовни практики, чиято цел е да се трансформират тялото и умът. Екранната половинка на Юксел Кадриев в новинарските емисии е от дамите, които полагат изключителни грижи както за визията си, така и за здравето си. Въпреки напрегнатото си ежедневие Виктория не пропуска всекидневните тренировки във фитнеса, но намира време и да практикува йога, по която се запали по време на двете си посещения в Китай. Учител на синеоката красавица бил местен гуру, който я просветил в йога техники, с които едновременно да бори стреса, но и да си гарантира физическо здраве, спокоен ум и бодър дух, които са основа за успешен и щастлив живот. Макар да са минали няколко години оттогава, журналистката често комуникирала чрез интернет с китайския специалист по йога. Постепенно се увлякла и по йогийската храна и лично от своя азиатски приятел получавала ценни съвети. Според йогите храните се разделят на сатвични (чисти, полезни храни), раджастични (по-пикантни, превъзбуждащи, кисели и солени) и тамастични (стари, застояли). Към полезните прани спадали зърнените и бобовите култури, семената, ядките, плодовете и зеленчуците, билки и чайове, мед, нерафинирана захар, мляко, извара, растителни масла и др. Предимно те присъствали в ежедневното меню на половинката на Красен Кралев, приготвяно в домашни условия. Втората категория храни, раджастичните - лук, чесън, силен чай, кафе, газирани напитки, люти и пикантни подправки, кисели и солени продукти, пък Петрова си позволявала единствено през зимните месеци. \"Виктория притежава силна воля и не си позволява никакви нарушения на режима си. В нюзрума постоянно някой черпи - ту за рожден ден, ту по друг повод, но тя остава равнодушна пред изкушенията. Покрай страстта й по йогата всички се просветихме в тайните на йога храненето. Например Вики не близва месо, риба, яйца, алкохол, полуготови и пържени, съдържащите консерванти продукти, тъй като според нейния гуру те спадат към третата група храни - стари и застояли\", философстват по темата колежки на новинарката. Те не крият, че хранителните навици на най-красивото лице на Би Ти Ви са се пренесли и върху доста от дамите в нюзрума. Впечатлени от чара, сексапила и позитивизма на Виктория, много от тях започнали да я следват и да се хранят по нейните правила. Манията им е стигнала дотам, че настоявали, когато си купуват храна в бюфета на телевизията, тя да не е нито прекалено гореща, нито твърде студена - задължително условие за йогите. В бюфета ежедневно се чували разговори между телевизионерките, че Виктория препоръчва да се хранят бавно и да дъвчат продължително храната. Основният съвет на новинарката към последователките й бил никога да не пият вода по време на хранене, тъй като разреждала стомашните сокове и затруднявала обработката на храната.", "date": "2017.06.03", "title": "САМО В ПИК И \"РЕТРО\"! Виктория Петрова подлуди Би Ти Ви с нов режим - вижте как се подмладява водещата"}
{"url": "http://pik.bg/%D0%BE%D1%80%D0%BB%D0%B8%D0%BD-%D0%BF%D0%B0%D0%B2%D0%BB%D0%BE%D0%B2-%D1%80%D0%B0%D0%B7%D0%BA%D0%B0%D0%B7%D0%B0-%D0%BA%D0%B0%D0%BA-%D1%81%D0%B5-%D0%B5-%D1%80%D0%B0%D0%B7%D0%BC%D0%B8%D0%BD%D0%B0%D0%BB-%D1%81-%D0%BE%D0%B3%D1%80%D0%BE%D0%BC%D0%BD%D0%B0-%D0%B3%D0%BB%D0%BE%D0%B1%D0%B0-%D0%B2-%D0%BD%D1%8E-%D0%B9%D0%BE%D1%80%D0%BA-news663539.html", "text": "Певецът и актьор Орлин Павлов разказа как с режисьора Ники Илиев на косъм отървали гигантска глоба, докато снимали в Ню Йорк. Те са били там заедно с голям екип за направата на лентата \"Нокаут, или всичко, което тя написа\". \"Влязохме в един от парковете в Ню Йорк и почнахме да снимаме.И се появи полиция. Ние, все едно сме го репетирали, до един се разпръснахме.Все едно,че не се познаваме. А полицията като ни видя с камерата ни каза,че втори път, ако ни хване, глобата е 2000 долара. После Ники искаше да се връща в същия парк. Аз обаче му казах,че не съм толкова луд\", разказа Орлин пред БиТиВи.", "date": "2017.06.03", "title": "Орлин Павлов разказа как се е разминал с огромна глоба в Ню Йорк"}
{"url": "http://pik.bg/%E2%80%9E%D1%84%D0%B8%D1%87%E2%80%9D-%D0%BD%D0%B8-%D0%BF%D0%BE%D0%B2%D0%B8%D1%88%D0%B8-%D0%BA%D1%80%D0%B5%D0%B4%D0%B8%D1%82%D0%BD%D0%B8%D1%8F-%D1%80%D0%B5%D0%B9%D1%82%D0%B8%D0%BD%D0%B3-news663535.html", "text": "Международната рейтингова агенция  „Фич рейтинг” повиши перспективата на кредитния рейтинг на България до положителна от стабилна, съобщават от Министерство на финансите. Агенцията потвърди дългосрочния кредитен рейтинг на България ‘BBB-' в чуждестранна и местна валута, тавана за рейтинг на страната ‘ВВВ+', както и краткосрочния кредитен рейтинг в чуждестранна и местна валута ‘F3'. Подобряването на перспективата до положителна, отразява оценката на „Фич рейтинг”, че показателите за развитието на външния сектор на България значително се подобриха. Продължителният период на постоянен спад на съотношението на външния дълг към БВП и положителните тенденции по текущата сметка, доведоха до по-добро представяне на външните финанси на България в сравнение със страните от групата с рейтинг \"ВВВ\". Спрямо другите страни със сходен рейтинг, показателите за публичните финанси на страната повлияват положително за повишаването на оценката на рейтинга. От Агенцията очакват бюджетен дефицит за 2017 г. от 0,6 % от БВП, който е доста по-нисък от групата с рейтинг „ВВВ“. Държавният дълг към БВП ще продължи да намалява под този на страните с рейтинг „ВВВ“. Растежът на БВП се засилва. „Фич” прогнозират икономиката на България да нарасне с 3,0 % през 2017-2018 г., което съответства на средния темп на растеж за държавите с рейтинг „ВВВ“. „Фич рейтинг” посочват факторите, които индивидуално или колективно биха предизвикали повишаване на оценката за рейтинга. Това са засилване на потенциала за растеж на БВП и постепенно сближаване с равнищата на доходите спрямо държавите от групата със сходен рейтинг, по-висок икономически растеж без появата на външни дисбаланси, и бюджетна стабилност, която подкрепя устойчивостта на публичния дълг. Бъдещи развития, които индивидуално или колективно биха довели до преразглеждане на перспективата до стабилна от страна на Агенцията, са по-високи бюджетни дефицити водещи до бързо влошаване на траекторията на публичния дълг, както и материализиране на условни задължения, например подкрепа на държавни предприятия с публични средства.", "date": "2017.06.03", "title": "„Фич” ни повиши кредитния рейтинг "}
{"url": "http://pik.bg/%D0%B0%D1%80%D0%B5%D1%81%D1%82-%D0%B2-%D0%B0%D0%BD%D0%BA%D0%B0%D1%80%D0%B0-%D0%BD%D0%B0-%D0%B2%D0%B8%D1%81%D1%88-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D1%81%D1%8A%D0%B2%D0%B5%D1%82-news663553.html", "text": "Старши съветникът в Министерски съвет Бирол Ердем и съпругата му Гюлюмсер Ердем са задържани тази сутрин по обвинение за членуване в т. нар. „Терористична организация на Гюленистите/Паралелна държавна структура” (ФЕТО/ПДС), съобщава информационната агенция Догу хабер ажансъ. Съобщението е на Главната републиканска прокуратура. Задържаният Бирол Ердем преди това е бил първи заместник министър на правосъдието.", "date": "2017.06.03", "title": "Арест в Анкара на висш служител на Министерски съвет"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%82%D1%83%D1%80%D1%86%D0%B8%D1%8F-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0-%D0%B4%D0%B6%D0%B0%D0%BC%D0%B8%D0%B8-%D1%83-%D0%BD%D0%B0%D1%81-%D0%BE%D1%81%D0%BB%D1%83%D1%88%D0%B2%D0%B0-%D1%81%D0%B5-%D0%B7%D0%B0-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D1%86%D0%B8-%D0%BD%D0%B0-%D0%BD%D0%B5%D0%B9%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80-news663527.html", "text": "Турция иска актуализиране на списъка с паметници в новата Програма за сътрудничество в областта на опазването на недвижимото културно наследство с период на действие 2017-2021г Предишната е изтекла 2016г. По силата на Програма Турция ще  дава пари за ремонт на джамии у нас. Скандалното е, че турската страна предлага текст, според който не се спазва реципрочността  в броя на обектите. Един от обектите,  които турската страна трябва да ремонтира е Макбул Ибрахим паша джамия в Разград. Още през 2012г  посолството на Турция у нас отправя нота по повод забавянето на ремонтните дейности в джамията в Разград, след което Министерство на културата излиза със становище, че не възразява да започнат ремонтните дейности. Очаква се турската страна да внесе проекти за съгласуване и одобрение, за да започне ремонтът на джамията със средства от турска страна. Около ремонта на джамията обаче отдавна се вихрят скандали. Припомняме, че през 2015г Прокуратурата в Разград образува досъдебно производство за противозаконна дейност в джамията \"Макбул Ибрахим паша\" срещу неизвестне извършител. При проверка общински служители установиха на място, че в третата по големина джамия на Балканския полуостров, строителни работници без разрешение и необходимата документация ремонтират отвътре сградата, паметник на културата. Подът е бил бетониран, вътре е имало изградено скеле.", "date": "2017.06.03", "title": "СКАНДАЛНО! Турция  финансира джамии у нас, ослушва се за ремонт на паметници на нейна територия"}
{"url": "http://pik.bg/%D1%83%D0%B6%D0%B0%D1%81-%D0%B7%D0%B0%D0%B2%D0%B8%D1%88%D0%B5%D0%BD%D0%B8-%D0%BA%D0%BE%D0%BB%D0%B8%D1%87%D0%B5%D1%81%D1%82%D0%B2%D0%B0-%D0%BD%D0%B0-%D1%86%D0%B8%D0%B0%D0%BD%D0%BE%D0%B2%D0%BE%D0%B4%D0%BE%D1%80%D0%BE%D0%B4-%D1%81%D0%BB%D0%B5%D0%B4-%D0%BF%D0%BE%D0%B6%D0%B0%D1%80%D0%B0-%D0%B2-%D1%88%D0%B8%D1%88%D0%BC%D0%B0%D0%BD%D1%86%D0%B8-news663547.html", "text": "Вятърът е разнесъл дима от пожара в завода за пластмаси в с. Шишманци над  с.Белозем . Мобилна станция на Министерството на околната среда и водите е установила са завишени количества на циановодород. Пожарът в завода за пластмаси в с. Шишманци е овладян, но не е потушен. Димът продължава да се издига над завода. Обгазено е, диша се трудно. Пожарът е обхванал над 6 000 кв. м. площ. „Направо ти пари. Пушекът не може да се издържа. Особено през нощта е много страшно”, споделят жители от село Шишманци.", "date": "2017.06.03", "title": "Ужас! Завишени количества на циановодород след пожара в Шишманци"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BA%D0%B8%D1%87%D0%BA%D0%B0-%D0%B1%D0%BE%D0%B4%D1%83%D1%80%D0%BE%D0%B2%D0%B0-%D0%BB%D0%B8%D1%88%D0%B8%D0%BB%D0%B0-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%BE%D1%82-%D0%BD%D0%B0%D1%81%D0%BB%D0%B5%D0%B4%D1%81%D1%82%D0%B2%D0%BE-%D0%B5%D1%82%D0%BE-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-news663545.html", "text": "Певицата Кичка Бодурова осветли една неприятна семейна тайна. Тя направила завещание, с което за едната бройка да лиши дъщеря си Кристи-Жаклин Зарпас от наследство. Причината обаче е повече от странна. Просто Кристи има повече от нормалното татуировки по тялото си. А майката не е от феновете на рисунките върху тялото. \"За никой не е тайна, те се е нарисувала цялата. И аз направих завещание, с което казвам,че ако си направим само още една и няма да има нищо. А дъщеря ми като разбра за това завещани само ми каза: \"Кой го интересуват твоите пари\", признава певицата пред БиТиВи. Притеснената майка споделя и един свой разговор с Кристи-Жаклин за татуировките: \"Аз и казах: \"Ми като обичаш да рисуваш, вземи си сложи тия рисунки по стените, не по тялото\". А ти ми отвърна: \"Мама, сега никой не рисува по стените, а по себе си\". Аз се опитах да оспоря това с идеята,че като стане по-голяма ще се чудим коя от рисунките какво е- дали розата е станала дърво или направо слон\", признава естрадната звезда. Кичка дебело подчерта,че двете със Стоянка Мутафова имат перфектни отношения, противно на появилите се из медиите слухове. Ако театралната легенда е в добро здраве, ще има участие в нейните турнета из страната. \"Няма да забравя като бях още в Консерваторията имах участия с Парцалев и Стоянка. И Парцалев ме представяше така: \"Ето ви сега едно много хубаво момиче. Аз й казвам да се ожени за мене- тя не ще. Най-грозния актьор  да вземе най-хубавата българска певица. Всичките си икони ще й дам, ама тя пак не ме ще\", разказва Кичка. А Стоянка често й припомняла как я спуквала на табла.", "date": "2017.06.03", "title": "СКАНДАЛ! Кичка Бодурова лишила дъщеря си от наследство. Ето причината"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8-%D0%B8-%D1%83%D0%BD%D0%B3%D0%B0%D1%80%D1%81%D0%BA%D0%B8-%D1%84%D0%B8%D1%80%D0%BC%D0%B8-%D0%B3%D0%BE%D1%82%D0%BE%D0%B2%D0%B8-%D0%B7%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0%D1%82-%D0%BC%D0%B8%D0%BB%D0%B8%D0%BE%D0%BD%D0%B8-%D0%B2-%D1%80%D0%BE%D0%B4%D0%BD%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA-news663550.html", "text": "Продължава да расте инвеститорския интерес към България, обяви министърът на икономиката Емил Караниколов пред \"Дарик\". Той обяви, че е провел среща с посланиците на Италия и Унгария у нас. Уговорено е страната ни да бъде домакин на предприемачески форуми с участието на компании от двете държави. \"До момента има записани 40 унгарски фирми, които искат да работят в България. Италианските компании на българския пазар пък са около 6000 с открити над 50 000 работни места\", обясни министърът . По негови думи има повишен инвеститорски интерес и от Азербайджан. \"По данни на Агенцията за инвестиции, от началото на годината в процес на сертифициране са 24 проекта за 578 милиона и над 2300 работни места\", обяви Емил Караниколов. Министърът припомни, че съвсем наскоро датска компания направи първа копка в Индустриална зона \"Божурище\". Инвестицията ще бъде на стойност 100 млн. евро, ще бъдат осигурени 200 работни места. Той обяви, че Министерството на отбраната е прехвърлило на Министерството на икономиката големи терени до летището в Стара Загора. Мястото ще се превърне в голям индустриален център. Амбициите на Караниколов е това да е случи в Кърджали и Смолян. Емил Караниколов заяви, че ведомството работи много активно с дипломати и търговски аташета. \"Нашият посланик в Нигерия каза, че има изключителен интерес към България. Планираме търговско представителство там, защото наистина има интерес към нашите вина, земеделие, обучение на кадри в здравеопазването, козметика и др.\", обясни Караниколов. По отношение на улесняване на процедурата за наемане на работа на чужденци, министърът е категоричен, че това по никакъв начин няма да се отрази на трудовата заетост на българина. \"Мярката бе наложителна заради липсата на достатъчно добре подготвени кадри в туризма. Тя ще доведе до раздвижване на икономиката, без да бъдат засегнати българите. Това е видно от факта, че безработицата в страната продължава да намалява\", добави Емил Караниколов.", "date": "2017.06.03", "title": "ДОБРА ПРОГНОЗА! Италиански и унгарски фирми готови за инвестират милиони в родната икономика "}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-13-%D0%B1%D0%B5%D0%B6%D0%B0%D0%BD%D1%86%D0%B8-%D0%B2-%D1%82%D0%B8%D1%80-%D1%81-%D0%B4%D0%B8%D0%BD%D0%B8-%D0%BA%D1%80%D0%B0%D0%B9-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-news663557.html", "text": "Тринадесет  бежанци – трима от тях деца, са задържани тази сутрин, укрити в товарен автомобил с дини край Сандански, съобщава БГНЕС. ТИР-ът е спрян в района на бившата вътрешна митница. Извършват се процесуално-следствени действия, медицински преглед на бежанците, сред които има пакистанци. Най-вероятно са влезли от Гърция. Установява се съставът на групата, националността и документите.", "date": "2017.06.03", "title": "Задържаха 13 бежанци в ТИР с дини край Сандански"}
{"url": "http://pik.bg/%D0%B1%D1%84%D1%81-%D1%86%D1%81%D0%BA%D0%B0-%D0%B2%D1%81%D0%B5-%D0%BE%D1%89%D0%B5-%D0%B5-%D1%83%D1%87%D0%B0%D1%81%D1%82%D0%BD%D0%B8%D0%BA-%D0%B2-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-news663549.html", "text": "Изпълнителният директор на Българския футболен съюз Борислав Попов направи официално изявление във връзка с полемиките  около провеждането на  баража за влизане в Лига Европа между Левски и Верея, които въникнаха във футболната общественост, както и заради недопускането на ЦСКА в евротурнирите. Ето какво казва той във видеообръщение във Ютюб канала на БФС. „Позволявам си да се обърна към вас във връзка с последните два дни, в които футболната общественост в България беше разтърсена от декларации, изявления, коментари, някои от които съдържащи неприемливи епитети и обиди във връзка с определянето на един от участниците в евротурнирите.“ Ето кратко изложение на фактите: на 29 май администрацията на УЕФА уведоми БФС и ЦСКА-София, че смята, че клубът се намира в конфликт в правилото „за три години непрекъснатост“. В решението е посочено, че решението подлежи на обжалване в 10-дневен срок. Първият въпрос е кога влиза в сила това решение? То влиза в сила, или след изтичането на срока за обжалване, или ако бъде потвърдено от Арбитражният съд. Тогава спира ли тази жалба решението или не? В становището на Левски се застъпва мнение, че такава жалба не спира и решението трябва да се изпълни незабавно. В случая има един нюанс. Жалбата не спира решение, когато са наложени дисциплинарни санкции от администрацията на УЕФА. А щом не е санкция, правилото за три непрекъснати години не се прилага веднага. Предвид на това, се наложи да се пристъпи към следващия участник. Правилникът изисква това да бъде среща между третия и седмия клуб, тоест между Левски и Верея. Между другото този формат, който за на някои клубове вече не е приемлив, беше дискутиран от всички клубове и беше единодушно приет. Така че това е наше общо дело. Предвид тези обстоятелства се насрочи допълнителния мач за определяне на последния участник в Лига Европа. Нека всички водим конструктивен диалог и да оставим футболистите от двата клуба и в достойна футболна среща да определят отбора, който ще играе в Лига Европа“, сподели Борислав Попов.", "date": "2017.06.03", "title": "БФС: ЦСКА все още е участник в Лига Европа"}
{"url": "http://pik.bg/%D0%B7%D0%B0-%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%8A%D1%82-%D0%BF%D0%BE%D0%BB%D0%BE%D0%B2%D0%B8%D0%BD-%D1%81%D0%BE%D1%84%D0%B8%D1%8F-%D0%BE%D1%81%D1%82%D0%B0%D0%B2%D0%B0-%D0%B1%D0%B5%D0%B7-%D1%82%D0%BE%D0%BF%D0%BB%D0%B0-%D0%B2%D0%BE%D0%B4%D0%B0-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82%D0%B8-%D0%B2%D0%B8%D0%B6%D1%82%D0%B5-%D0%B4%D0%B0%D0%BB%D0%B8-%D0%B4%D0%B0-%D0%B2%D0%B0%D0%B4%D0%B8%D1%82%D0%B5-%D0%B1%D1%8A%D1%80-news663534.html", "text": "„Топлофикация София“ напомня на своите абонати, захранвани от ТЕЦ „София“, че в периода 7-16 юни предстои спиране на централата и в този период ще бъде спряна и топлата вода, това съобщават от дружеството. Без топла вода ще бъдат районът на ул. „История Славянобългарска“, бул. „Данаил Николаев“, ул. „Проф. Милко Бичев“, бул. „Евлоги и Христо Георгиеви“, бул. „Фритьоф Нансен“, бул. „Патриарх Евтимий“, бул. „Прага“, бул. „Пенчо Славейков“, бул. „Ген. Тотлебен“, ул. „Йоаким Кърчовски“, ул. „Дамян Груев“, района на „Руски паметник“, Зона Б-5, Зона Б-17, Зона Б-18, Зона Б-19, ул. „Опълченска“, бул. „Княгиня Мария Луиза“, районът на Сточна гара, ж. к. „Банишора“, ж. к. „Света Троица“ и ж. к. „Фондови жилища“. В рамките на това спиране, с оглед на повишаване на сигурността на топлопреносната мрежа, ще бъдат извършени ремонти на тръбопроводи и подмяна на секционираща арматура на три обекта - под Централна гара, на ул. „Димитър Петков“ и ул. „Пиротска“, на бул. „Сливница“ при ул. „Странджа“ и ул. „Беласица“. Допълнително се извършва и рехабилитация на топлопреносната мрежа, като в отделни участъци вече се подменят амортизирани тръби. Инвестициите в топлопреносната мрежа водят до намаление на транспортните разходи и топлинните загуби по преноса. \"Топлофикация София\" е дружеството с най-ниски разходи по преноса сред всички топлофикации в страната - средно 17 на сто през последните години. Информацията за сроковете на спиране на топлата вода, графиците на плановите ремонти и засегнатите квартали е публикувана в сайта на дружеството - www.toplo.bg и във Фейсбук - www.facebook.com/www.toplo.bg. Повече подробности клиентите могат да получат на информационния телефон в колцентъра на компанията - 0 700 11 111. От \"Топлофикация\" напомнят, че за времето на ремонтите на клиентите няма да бъдат начислявани сметки за топла вода и това ще бъде отразено на отделен ред в месечните съобщения.", "date": "2017.06.03", "title": "ЗА ПОРЕДЕН ПЪТ! Половин София остава без топла вода заради ремонти. Вижте дали да вадите бързоварите "}
{"url": "http://pik.bg/%D1%81%D0%B5%D0%BB%D0%BE-%D0%B1%D0%BE%D0%B9%D0%BA%D0%BE%D1%82%D0%B8%D1%80%D0%B0%D0%BB%D0%BE-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D1%81%D0%B0%D0%B4%D0%B8-%D0%B4%D0%BE%D0%BC%D0%B0%D1%82%D0%B8-news663552.html", "text": "В село Долни Цибър са намерили начин да се препитават,  след като са засадили хиляди доматени семки. Земеделската земя им е дадена от общината. Така жителите  са намерили начин да подпомогнат изхранването си. Миналата година за тази дейност са получили пари от община Вълчедръм. Сега пари няма и чакат да им помогне държавата, съобщава Нова телевизия. Жителите на селото ходят повече от 4 км от домовете си до доматената реколта. Водата, с която ще поливат доматите ще носят на ръка. Село Долни Цибър се прочу след като жителите му обявиха, че нито един от тях няма да отиде да гласува наизборите през 2014 г, заради неспазени политически обещания.", "date": "2017.06.03", "title": "Село, бойкотирало изборите, сади домати"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0-%D0%BA%D0%B8%D1%82%D0%B0%D0%B9-%D0%B7%D0%B0-%D0%B4%D0%B5%D0%B9%D1%81%D1%82%D0%B2%D0%B8%D1%8F%D1%82%D0%B0-%D0%B8%D0%BC-%D0%B2-%D1%8E%D0%B6%D0%BD%D0%BE%D0%BA%D0%B8%D1%82%D0%B0-news663492.html", "text": "Министърът на отбраната на Съединените щати Джеймс Матис порица действията на Китай в Южнокитайско море, заявявайки, че Пекин е показал „презрение“ към интересите на други нации, съобщава А Фе Пе, циитрана от Фокус. „Обхватът и резултатите от строителната дейност на Китай в Южнокитайско море се различават от тези на другите държави по няколко ключови начина – коментира Матис по време на регионалната отбранителна среща „Шангри-Ла“ в Сингапур. - Те включват самото естество на милитаризацията…китайското неуважение към международното право… и презрението му към интересите на другите нации“.", "date": "2017.06.03", "title": "Министърът на отбраната на Съединените щати разкритикува Китай за действията им в Южнокитайско море"}
{"url": "http://pik.bg/%D1%80%D0%BE%D0%B1%D0%B8-%D1%83%D0%B8%D0%BB%D1%8F%D0%BC%D1%81-%D1%81%D0%B5-%D1%80%D0%B0%D0%B7%D0%BF%D0%BB%D0%B0%D0%BA%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BA%D0%BE%D0%BD%D1%86%D0%B5%D1%80%D1%82-%D0%B4%D0%BE%D0%BA%D0%B0%D1%82%D0%BE-%D0%B8%D0%B7%D0%BF%D1%8A%D0%BB%D0%BD%D1%8F%D0%B2%D0%B0-%D0%BF%D0%B5%D1%81%D0%B5%D0%BD-%D0%BF%D0%BE%D1%81%D0%B2%D0%B5%D1%82%D0%B5%D0%BD%D0%B0-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD-news663493.html", "text": "Роби Уилямс изнесе снощи концерт на стадион „Етихад“, който се намира само на няколко километра от „Манчестър Арена“, където в края на май бе извършен терористичен акт след концерт на Ариана Гранде, съобщава „Телеграф“. Певецът посвети песента си Angels на жертвите на терора, като по време на изпълнението не успя да скрие сълзите си. „Ние сме Манчестър и не сме изплашени!“, заяви Уилямс по време на шоуто си. Един от зрителите разказва пред изданието, че в края на концерта хората наистина са демонстрирали, че са забравили страха, „държали се за ръце, подкрепяйки се един друг и плачейки“.", "date": "2017.06.03", "title": "Роби Уилямс се разплака по време на концерт, докато изпълнява песен, посветена на жертвите на терора в Манчестър"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B2%D0%B5%D1%87%D0%B5-%D0%BC%D0%B5%D1%81%D0%B5%D1%86-%D0%BD%D1%8F%D0%BC%D0%B0-%D1%81%D0%BB%D0%B5%D0%B4%D0%B0-%D0%BE%D1%82-%D0%B8%D0%B7%D1%87%D0%B5%D0%B7%D0%BD%D0%B0%D0%BB-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news663508.html", "text": "Вече месец няма следа от изчезналият 35-годишен Владимир Куцев, който е родом от смолянското село Река. Следите му се губят от 1 май. Мъжът работи в Обернхаузен, Германия от близо 3 години, в сферата на строителството. За последно той се чул с майка си на 30 април. Колеги на мъжа установили, че го няма, когато отишли да го викат за работа сутринта в понеделник, съобщи \"Дарик\". По думите им, Владимир бил излязъл със сина на шефа си, албанец по произход, да се почерпят в нощта срещу 1 май. Бащата на Владимир е ходил до Германия, за да го търси. Срещал се е местните власти, но не научил от тях много. Приятелите му също нямали повече информация. „Сигурни сме че органите на реда работят и търсят сина ни, но до нас не стига никаква информация. Опитваме се да се сдобием с такава чрез посолство, външно министерство, полиция, но от никъде нищо“, коментира майка му Росица. По думите на майката Владимир е спокоен, никога не е правил проблеми и скандали и е нямал работа с полицията. При албанския си работодател Халил Ораца работил повече от две години. Владимир е бил за последно в България за Нова година, след което на 9 януари е заминал отново на работа в Германия. Мъжът е обявен за издирване от Интерпол. Близките умоляват всеки, който има някаква информация, да сигнализира органите на реда.", "date": "2017.06.03", "title": "МИСТЕРИЯ! Вече месец няма следа от изчезнал българин в Германия "}
{"url": "http://pik.bg/%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-%D0%B7%D0%B0-%D1%80%D0%B0%D0%B7%D1%88%D0%B8%D1%80%D1%8F%D0%B2%D0%B0%D0%BD%D0%B5-%D0%BD%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5--news663490.html", "text": "Официалният представител на външното министерство на Южна Корея Чо Чжун Хек заяви, че властите в страната приветстват решението на Съвета за сигурност на ООН за разширяване на санкциите срещу КНДР, съобщава електронното издание „Газета“. Дипломатът коментира, че на фона на продължаващите ракетни изпитания от страна на Северна Корея, властите в Южна Корея подкрепят решението на Съвета за сигурност на ООН от 2 юни. Той добави, че Сеул ще продължи да прави всичко по силите си за премахването на ядреното оръжие от КНДР, като в Южна Корея са готови както на диалог за разрешаване на ситуацията, така и на нови санкции.", "date": "2017.06.03", "title": "Южна Корея приветства решението на Съвета за сигурност на ООН за разширяване на санкциите срещу КНДР"}
{"url": "http://pik.bg/%D1%84%D0%B8%D0%BB%D0%B0%D0%BD%D1%82%D1%80%D0%BE%D0%BF-%D0%BA%D0%B8%D0%BF%D1%8A%D1%80%D1%81%D0%BA%D0%B8-%D0%BC%D0%B8%D0%BB%D0%B8%D0%B0%D1%80%D0%B4%D0%B5%D1%80-%D1%80%D0%B0%D0%B7%D0%B4%D0%B0%D0%B2%D0%B0-%D0%B1%D0%BE%D0%B3%D0%B0%D1%82%D1%81%D1%82%D0%B2%D0%BE%D1%82%D0%BE-%D1%81%D0%B8-%D0%BE%D1%82-2-%D0%BC%D0%B8%D0%BB%D0%B8%D0%B0%D1%80%D0%B4%D0%B0-news663497.html", "text": "Основателят на \"Изиджет\", милиардерът сър Стелиос Хаджийоану, ще раздададе по-голямата част от богатството си, стана ясно от негово писмо до благотворителен фонд, съобщи \"Български новини\". Фондът е създаден от Бил и Мелинда Гейтс, заедно с Уорън Бъфет, като начин на супербогатите хора на земята да върнат на обществото по-голямата част от личното им богатство за филантропски каузи. Хаджийоану има богатство на стойност над 1,95 милиарда паунда според \"Таймс Рич лист\". В изявлението си той каза: „Мисля, че всички богати хора имат дълг за погасяване, защото това, което притежават е благодарение на своите клиенти, които купуват техните стоки и / или услуги, е от които са придобили богатство. Отне ми повече от 10 години „мислене“ и „правене“ , за да заключа, че чрез даване на повече от половината от нечие състояние за благотворителност, може да се балансират нуждите на семейството и приятелите си срещу други добри каузи. “ Милиардерът е един от 14-те нови подписали писмо до фондацията на семейство Гейтс. Ето и пълния списък на новоприсъединилите се филантропи към фондацията: 1. Леонард Х. Ейнсуърт – Австралия 2. Мохамед Деуи – Танзания 3. Дагмар Долби – САЩ 4. Донг Фанджун – Китай 5. Ан Грете Ейдсвиг и Хел Инге Роке – Норвегия 6. Сър Стелиос Хаджи-Йоану – Монако, Кипър 7. Ник и Лесли Ханауър – САЩ 8. Иза и Само Логин – Словения 9. Дийн и Мариан Метропулос – САЩ 10. Тери и Сюзън Регън – САЩ 11. Нат Саймънс и Лора Бакстър-Саймънс – САЩ 12. Робърт Фредерик Смит – САЩ 13. Хари Н. Стине – САЩ 14. Ю Жонгуй – Китай", "date": "2017.06.03", "title": "ФИЛАНТРОП! Кипърски милиардер раздава богатството си от 2 милиарда "}
{"url": "http://pik.bg/%D0%B4%D0%BD%D0%B5%D1%81-%D0%B5-%D1%87%D0%B5%D1%80%D0%B5%D1%88%D0%BE%D0%B2%D0%B0-%D0%B7%D0%B0%D0%B4%D1%83%D1%88%D0%BD%D0%B8%D1%86%D0%B0-news663495.html", "text": "Днес е Черешова задушница. Черешовата задушница е свързана с поверието за прибирането на душите на всички покойници, които са били на свобода след Велики четвъртък. На този ден Православната църква извършва специално богослужение в памет на починалите християни. Общата панихида е позната като Черешова задушница. На този ден чрез богослужението в църквата измолваме прошка от Бога за нашите покойници. Живите се молят за отминалите от този свят, защото телесната смърт не прекъсва единството между вярващите. В памет на покойниците, наред с молитвите, от нас се изискват и дела на благотворителност. Приготвят се жито, хляб, вино, плодове и други храни, които се раздават. Житото символизира възкресението, а хлябът - Исус Христос. На Черешова задушница християните посещават гробовете на близките си покойници, почистват ги, прекадяват, преливат ги с вода и с червено вино. Запалват свещ и раздават житото, хляба и първите череши, дали името на тази панихида.", "date": "2017.06.03", "title": "Днес е Черешова задушница"}
{"url": "http://pik.bg/%D0%B4%D0%BD%D0%B5%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%E2%80%93-3-%D1%8E%D0%BD%D0%B8-news663502.html", "text": "Овен Телец Близнаци Рак Лъв Дева Везни Скорпион Стрелец Козирог Водолей Риби Днес може да се оставите да бъдете много доверчиви и лековерни. Новите перспективи, които виждате, възбуждат въображението ви прекалено силно. Внимателно с неудържимия ви оптимизъм! Този ден обещава да бъде ползотворен и не бива да се оставяте на мързела да ви завладее. Може да се случи и важна промяна. Не ограничавайте близките си в техните действия и желанията им. Днес за пореден път ще можете да се убедите, че всичко ново е добре забравено старо. Не се занимавайте с нищо сериозно. Просто всичко оставете, почивайте и се наслаждавайте на общуването с близки и приятели. Днес можете да си позволите да правите това, което ви е удобно - всичко ще бъде на място и на време. Обаче не трябва прекалено да се увличате, за да не се обърнат обстоятелствата срещу вас. Днес може да започнете нещо ново, но ще ви бъде трудно да се справите със своите чувства. Възможно е да ви се лепне някой/я ваш/а фен/ка, от който ще ви бъде трудно да се отървете. Повишаване на вашата жизненост води до подобряване на настроението. Успех в личните дела и сред противоположният пол. Проявете повече предпазливост в бизнеса. Не демонстрирайте чувство за превъзходство. Ще ви се иска да внесете промяна около себе си, но не се поддавайте на първите пориви. Вашата принципност и взискателност може да провокират конфликт между вас и партньорите ви. Днешният ден изисква от вас повече сдържаност във всичко. Сдържайте желанията си, особено ако са за материални неща. Не се поддавайте на поривите и не преминавайте границите на разумното поведение. Днес ще се прояви вашият силен оптимизъм. Старайте се да не надценявате вашите сили и възможности. Ще има леки демонстрации от ваша страна. Ще има и хора, които ще се поддавдат на вашето влияние. Ако получите предложение, не го приемайте веднага преди да сте го обмислили много обстойно, защото в бъдеще няма да се окаже толкова изгодно за вас, а може да доведе и до проблеми. ози ден ще може да способства вашето творческо самоизразяване. Ще се проявите като изобретателна и неординарна личност. Добро време за посрещане на гости, но се пригответе да стоят до късно. Всичко на пръв поглед изглежда добре при вас. Не си търсете сами проблемите. Избягвайте да натрупвате недовършена работа. Палитрата на личните ви чувства ще бъде твърде разнообразна днес.", "date": "2017.06.03", "title": "Дневен хороскоп – 3 юни"}
{"url": "http://pik.bg/%D0%B3%D0%BE%D0%BB%D0%BE-%D0%BE%D1%80%D1%8A%D0%B6%D0%B8%D0%B5-%D0%B5%D1%82%D0%BE-%D0%BA%D0%B0%D0%BA-%D1%81%D0%B5%D0%BA%D1%81%D0%B1%D0%BE%D0%BC%D0%B1%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B8%D1%80%D0%B0-%D1%82%D0%B8%D1%82%D0%BB%D0%B0-%D0%B7%D0%B0-%D1%8E%D0%B2%D0%B5%D0%BD%D1%82%D1%83%D1%81-%D1%81%D0%BD%D0%B8%D0%BC%D0%BA%D0%B0-18-news663506.html", "text": "Италианската сексбомба Клаудия Романи даде своята прогноза за финала в Шампионската лига между Ювентус и Реал Мадрид в Кардиф. Според красавицата „бианконерите” ще спечелят с 2:1. Романи, която има изкаран курс за футболен съдия, не уточнява дали това ще резултат от редовното време или ще бъде постигнат след продължения. Дамата е известна с пристрастията си към Милан.", "date": "2017.06.03", "title": "ГОЛО ОРЪЖИЕ! Ето как сексбомба прогнозира титла за Ювентус (СНИМКА 18+)"}
{"url": "http://pik.bg/%D0%B1%D1%83%D1%80%D1%8F-%D1%81%D0%BA%D1%8A%D1%81%D0%B0%D0%BD-%D0%BF%D1%80%D0%BE%D0%B2%D0%BE%D0%B4%D0%BD%D0%B8%D0%BA-%D0%BF%D0%B0%D0%B4%D0%BD%D0%B0-%D0%B2%D1%8A%D1%80%D1%85%D1%83-%D1%82%D0%B0%D0%BA%D1%81%D0%B8-%D1%85%D0%B8%D0%BB%D1%8F%D0%B4%D0%B8-%D0%B1%D0%B5%D0%B7-%D1%82%D0%BE%D0%BA-news663500.html", "text": "Заради разразилата се буря снощи в Дупнишко и Кюстендилско без ток останаха в село Бистрица, жк „Бистрица“, град Сапарева баня и Кюстендил, съобщава \"Струма.бг\". От силния вятър се откъсва проводник от подстанцията и пада върху таксиметрова кола. За щастие шофьорът не е пострадал.", "date": "2017.06.03", "title": "БУРЯ! Скъсан проводник падна върху такси, хиляди без ток!"}
{"url": "http://pik.bg/%D0%BE%D1%81%D0%B8%D0%B3%D1%83%D1%80%D1%8F%D0%B2%D0%B0%D1%82-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%B5%D0%BD-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%B4%D1%83%D1%88%D0%BD%D0%B8%D1%86%D0%B0-%D0%B2%D0%B8%D0%B6%D1%82%D0%B5-%D0%BF%D0%BE-%D0%BA%D0%BE%D0%B8-%D0%BB%D0%B8%D0%BD%D0%B8%D0%B8-news663504.html", "text": "Заради Задушница се осигурява допълнителен градски транспорт , съобщиха от пресцентъра на Столичната община . Разкрива се временна трамвайна линия с маршрут: ж.к. \"Борово\" - кв. \"Орландовци\", както и временна автобусна линия 83А (за гробищен комплекс \"Бакърена фабрика\") с маршрут - от Зоопарка по маршрута на автобусна линия щ 83 до бул. \"Ломско шосе\", наляво по бул. \"Ломско шосе\", наляво по ул. \"Бели Дунав\" и по ул. \"Хан Кубрат\" по маршрута двупосочно. Разкрива се и временна автобусна линия 108А (за гробищен комплекс \"Бакърена фабрика\") с маршрут - от ж.к. \"Люлин - 5\" по стария маршрут на автобусна линия щ 108 (в посока ул. \"Бели Дунав\" - от бул. \"Сливница\" по ул. \"Адам Мицкевич\") до ул. \"Бели Дунав\", надясно по ул. \"Хан Кубрат\", наляво по ул. \"Христо Силянов\", наляво по бул. \"Ломско шосе\", наляво по ул. \"Бели Дунав\" и по ул. \"Хан Кубрат\" по маршрута, двупосочно. Разкриват се още временни автобусни линии за обслужване на гробищни комплекси \"Централни гробища\" и \"Малашевски гробища\" . Линия 18А ще бъде с маршрут автостанция \"Орландовци\" - гробищен парк \"Малашевски гробища\" по маршрута на автобусни линии 18 и 20. Линия 79А ще бъде по маршрут надлез \"Надежда\" , ул. \"История Славянобългарска\", ул. \"Индустриална\", ул. \"Константин Стоилов\", бул. \"Ген. Данаил Николаев\", бул. \"Владимир Вазов\", ул. \"Тодорини кукли\", ул. \"Река Велека\" и по бул. \"Владимир Вазов\". Линия 90А ще минава през автостанция \"Изток\", бул. \"Ботевградско шосе\", ул. \"Александър Екзарх\", ул. \"Река Велека\", ул. \"Васил Кънчев\" до гробищен парк \"Малашевски гробища\". \"Пътна полиция\" при СДВР ще насочват автомобилите на гражданите за паркиране около гробищните комплекси: в района на Централни гробища - по платната на ул. \"История Славянобългарска\" (старо име ул. \"202\") и ул. \"Заводска\"; в района на гробища \"Бакърена фабрика\" - по платната под подлеза на ул.\"Адам Мицкевич\"; в района на гробища \"Малашевци\" - по платната на ул. \"Резбарска\" между ул. \"Васил Кънчев\" и бул. \"Ген. Владимир Вазов\", както и пред централния вход на ул. \"Жак Дюкло\".", "date": "2017.06.03", "title": "Осигуряват допълнителен транспорт заради Задушница, вижте по кои линии"}
{"url": "http://pik.bg/%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%B1%D0%BE%D0%B3%D0%BE%D1%81%D0%BB%D0%BE%D0%B2%D1%8A%D1%82-%D0%BF%D0%BB%D0%B0%D0%BC%D0%B5%D0%BD-%D1%81%D0%B8%D0%B2%D0%BE%D0%B2-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D1%81%D0%BE%D1%80%D0%BE%D1%81%D0%BE%D0%B8%D0%B4%D0%B8%D1%82%D0%B5-%D0%BE%D1%82-%D0%B0%D0%BC%D0%B5%D1%80%D0%B8%D0%BA%D0%B0-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BE%D1%87%D0%B5%D1%80%D0%BD-news663530.html", "text": "Изпълнителният директор на фондация “Покров Богородичен” Пламен Сивов разобличи поредните своеволия на соросоидите от \"Америка за България\". Богословът атакува остро фондацията заради публикация на Михаил Матакиев, който обвинява \"Целият текст, касаещ ръководената от мен фондация “Покров Богородичен” от статията на г-н Матакиев, публикувана в рамките на финансиран от вас проект, представлява ярък пример за долнопробна и манипулативна журналистика, отстояща твърде далеч от заявените в описанието на проекта аналитичност и задълбоченост\", заявява възмутено богословът. Уважаеми дами и господа, Обръщам се към вас по повод публикация в сайт на организация, финансирана от вашата фондация в рамките на програмата ви “Гражданско общество и демократични институции”. Проектът е на сдружение “Център за изследвания на балканския и черноморския регион”, името на сайта е “България аналитика”. Отпуснатото от вас финансиране в размер на 228 250 щ.д. цели да “издига видимостта на България в международния информационен обмен като предлага богата фактологична и аналитична информация”, като “група от международни и български експерти ще анализира задълбочено регионалната геополитическа среда”. [1] На 26.05.2017 г. в сайта “Bulgaria Analytica” е публикувана статия със заглавие “Фонд „Единство на православните народи“ – официална руска агентура за влияние в България” с автор Михаил Матакиев [2]. Статията се занимава с темата за руското влияние в България в църковната област и по-специално с дейността на Международния фонд “Единство на православните народи” (МФЕПН). Ще се въздържа от цялостна оценка на статията. Не мога да отмина обаче няколко пасажа във въпросния текст, които са посветени на ръководената от мен фондация “Покров Богородичен” и свързани с нея проекти и личности. В текста си г-н Матакиев пише: 1. Квалификацията на сайта ни Православие.БГ като сайт с проруски профил е не просто невярна. Тя е безсмислена. Сайтът е посветен на въпросите на православното богословие и практика и няма отношение към каквито и да е било национално-ориентирани дискурси. Акцентираме върху живота на Православната църква в България, а преводните ни материали включват гръцки, сръбски, английски, румънски, руски, френски и много други източници. 2. Порталът Православие.БГ съществува от септември 2005 година. Досега фондацията и нейното издателство “Омофор” не са получили нито един лев (рубла, евро, долар, китайски юан или монголски тугрик) за финансиране на портала от фонда “Единство на православните народи”, от свързани с него структури и организации, от руската държава, от руски бизнесмени, от руската църква или от какъвто и да било източник дори с далечна връзка с Русия. През 23-годишната история на фондация “Покров Богородичен” сме имали два повода за формални отношения с МФЕПН – през 2001 г. получихме частично финансиране от 1100 лв за издаването на книгата “За нашето поражение” с автор Андрей Кураев, а през 2000 година нашата фондация е подкрепила новоучредената българска организация “Фонд за културно единство на православните народи” със сумата от 2000 лева (за закупуване на офис оборудване, договор DF2000/06) в рамките на действащия тогава фонд “Дякония” към фондация “Покров Богородичен”, който финансираше стотици проекти на НПО с църковен профил. Простата сметка показва баланс в наша полза – в крайна сметка, ние сме финансирали МФЕПН с 900 лв, а не те нас. Малко в стилистиката на стария анекдот за новината за износа на български компютри за Япония – не били компютри, а компоти, и не сме ги изнесли, а са ни ги върнали. И двете финансирания са се случили в период, предшестващ възникването на идеята за сайта Православие.БГ. За връзката между обема на въпросните финансирания и твърдените в статията зависимости разчитам на вашата интелигентност и чувство за хумор. 3. Що се отнася до холандската организация Kerk in Actie и нейната роля във финансирането на сайта Православие.БГ, поднесената в статията информация е отново подвеждаща. За периода 2005-2016 г. структурата на финансирането на фондация “Покров Богородичен” изглежда по следния начин: – 52% – от Brot für die Welt (Германия) – 22% – от Kerk in Actie (Холандия) – 13% – от продажби на стоки и услуги – 7% – от различни финансиращи организации в Западна Европа и САЩ – 2% – от държавно и общинско финансиране от България – 2% – от български неправителствени организации – 2% – от дарения от физически лица. Прилагам горната справка, тъй като Kerk in Actie са финансирали нашите дейности в рамките на общите програми на фондацията, а не са подкрепяли целево единствено проекта “Православие.БГ”. Прилагам справката също така и за сведение на всички “компетентни” изследователи на финансовите връзки на фондация “Покров Богородичен” с Русия. Г-н Матакиев продължава така: 4. Ако има нещо наистина учудващо в това твърдение, то е откъде авторът черпи самоувереност да го направи. И Kerk in Actie, и всички организации-донори, с които работим, прилагат строги правила при финансирането и последващия контрол. От самото си начало фондация “Покров Богородичен” отчита средствата по проектите в съответствие с изискванията на дарителите си, като програмните и общи годишни финансови отчети през последните 20 години минават и през независим одиторски контрол. Въпросните отчети са публикувани в официалната ни страница [3] като част от политиката ни на прозрачност и отчетност – политика, която за съжаление не се наблюдава в сайта на сдружение “Център за изследвания на балканския и черноморския регион”, финансирано от “Америка за България”. Да, контролът кой на кого “си дава парите”, по думите на автора, е наистина важен. Ние спазваме принципа за прозрачност, като публикуваме отчетите си. Нещо, което не може да се твърди за вашите партньори. Продължавам с текста. 5. За да бъде известѐн г-н Матакиев за причините за прекратяване на дейността на Kerk in Actie в България, е било необходимо първо да се информира – именно в тази последователност. Това е можело да стане много лесно – с формулиране на прост въпрос към Kerk in Actie (авторът на статията живее в Холандия) или към нас като техни партньори. Ако беше направил това добросъвестно усилие, г-н Матакиев щеше да узнае, че холандската организация се оттегли от финансиране на проекти в България (в последните години тя работеше с пет български организации, в това число и фондация “Покров Богородичен”), но причините за това оттегляне не са свързани с неосъществяване на социални проекти от който и да било от партньорите им в България. 6. Като благодарим за топлата квалификация “младежи”, оставаме любопитни за интереса на гръцкото посолство към работата ни и формата на обективиране на този интерес. В архива на фондацията кореспонденция с подобен проявен интерес не съществува. Чудя се – кой представител на посолството е изразил мнение относно наши публикации? Пред кого ли го е изразил – пред авторите на публикациите, пред българското правителство, пред приятели на чашка, пред жена си или балдъзата си? Прочитам отново описанието на финансирания от “Америка за България” медиен проект и особено частта “…Група от международни и български експерти ще анализира задълбочено регионалната геополитическа среда” и отчитам мимоходом и със съжаление недопустимо ниското ниво на компетентност на групата “експерти”… 7. Относно някаква вменена ни “озлобеност” спрямо Патриарх Вартоломей – търсене по ключова дума “Вартоломей” [4] в сайта Православие.БГ връща 406 резултата с публикации. Дори бегъл поглед върху резултатите от това търсене е достатъчен, за да се види очевидното – в Православие.БГ преобладават информативни текстове, касаещи Вселенския патриарх. Не се откриват признаци на манипулиране и тенденциозно поднасяне на информацията. Би било напълно уместно поне тук авторът на статията да прояви аналитичност (дори и не толкова задълбочена), последователност или журналистическа добросъвестност, преди да формулира теза, с която се опитва да дискредитира – по вдъхновение или по задание – работата на медиата. 8. Не е моя работа да анализирам издателската политика на МФЕПН, но тъй като в следващото изречение се прави връзка с работата на портала “Православие България”, внушението може да бъде отнесено и към работата на фондация “Покров Богородичен” и нейните издания. В каталога на издателството на фондацията фигурират над 100 заглавия и никое от тях не би могло да послужи на автора да илюстрира подобна теза. По-нататък г-н Матакиев пише за фондация “Покров Богородичен”, която: 9. Като оставим настрана хронологичните несъответствия (фондацията е основана през 1994 и регистрирана през 1996 г.) за любителите на исторически документи ще кажа, че имената на учредителите на фондацията и произходът на нейния уставен капитал са записани в нейния учредителен акт. И не, лицето Антоан Николов не е участвало по никакъв начин (финансово, организационно, всякак) нито в учредяването, нито в дейността на фондацията. Никога. Твърденето за обратното е невярно. Лъжливо. Измислено. Fake news – от същия вид, срещу които се противопоставя по идея финансираният от “Америка за България” медиен проект, тиражиращ статията. 10. Това е може би единственото изречение от целия текст на статията, което просто заявява два реални факта – а именно, че съм син на баща си и че на името на баща ми беше открито картонче в архивите на Държавна сигурност. Не смятам да доказвам или коментирам каквото и да било, свързано с тази тема. Само ще отбележа, че въпросното картонче касае периода 1976-1980 г. (когато баща ми е бил снет от отчет). В свое оправдание ще кажа, че това е моята възраст от 6 до 10 години, когато политическото ми съзнание все още може би не е било съвсем избистрено. И ще допълня, че освен въпросното картонче в това досие няма никакви други документи, от които семейството ми би следвало да се срамува. Извън това положение, което впрочем няма никакво отношение към работата на фондацията, ми се иска да обърна внимание на пропагандната теза за “враговете на народа” и техните потомци. Уважаеми радетели за гражданско общество и демократични институции – това е България; тук това е правено 45 години и повечето хора са уморени. Има и такива, които са отвратени от тези примитивни подходи. А да се търси връзка между събития, започнали, когато съм бил 6-годишен и приключили, когато съм бил на 10; между обстоятелства, които са ми станали известни едва при публикуването на въпросното картонче през 2012 г. [5] и цялостната ми лична и професионална биография – това граничи с неща, по-скоро от областта на един специфичен клон от медицината, отколкото на журналистиката. 11. Наистина, в това е въпросът. Риторичният въпрос на г-н Матакиев звучи като реплика от филм за Джеймс Бонд. На този страховит въпрос (предполагам, от областта на националната сигурност?) мога да отговоря веднага. След като беше написана, информацията от моето изследване попадна право в ръцете на научния ми ръководител от университета “Джонс Хопкинс”, проф. Лестър Саломон. Предполагам, че “тази информация” би могла да бъде открита все още в библиотеката на университета – Institute for Policy Studies, Shriver Hall, в дъното на коридора. Части от изследването ми бяха публикувани и на български в монографията ми “Данъчно третиране на нестопанските организации в САЩ” (1995, OSFPress). Текстът неочаквано завършва с неудачен пример от издателската дейност на фондация “Покров Богородичен”: 12. Въпросните “съчинения” представляват две книги – едната с поезия (“Езерни молитви”), а другата – с писма на св. Николай (авторът е “надписан” в изданията ни като светец не по наша преценка, а в резултат от канонизацията му. Авторът на статията г-н Матакиев, като “активен член на православната общност в Амстердам” и посочен като капацитет по въпросите на православието в сайта Bulgaria Analytica би трябвало да има някакво понятие от титулуването на канонизирани от Църквата личности). В това писмо е ненужно да защитавам личността или произведенията на св. Николай Велимирович. Книгите му отдавна са преведени на всички световни езици (издадени са включително в САЩ [7]) и са сред най-популярните произведения на съвременната християнска мисъл, далеч отвъд пределите на родната му Сърбия. Относно твърдението, че той е бил “един от най-злите мъчители на българите и причинител на смъртта на редица непокорни българи”, ще приведа само два примера от обширното му творчество, касаещи отношението му към българите. Първият е по повод вдигането на схизмата от Българската православна църква и отношението на другите православни църкви към тази схизма: [8] Вторият текст на сръбския епископ е озаглавен “Пази вярата си, българино брате” и можете да го прочетете в множество интернет сайтове [8] и печатни издания. Няма да привеждам цитат от него, заглавието е достатъчно, за да отговоря на внушенията на автора за някакво българомразство в творчеството и дейността на този човек. Целият текст, касаещ ръководената от мен фондация “Покров Богородичен” от статията на г-н Матакиев, публикувана в рамките на финансиран от вас проект, представлява ярък пример за долнопробна и манипулативна журналистика, отстояща твърде далеч от заявените в описанието на проекта аналитичност и задълбоченост. Похвално е желанието на сдружението “Център за изследвания на балканския и черноморския регион” да противостои на чуждите влияния в българския обществен и политически живот, но демонстрираните подход и резултат, съотнесени с целите на проекта, говорят за нещо съвсем друго. “Богатата фактологична информация” в този конкретен случай се свежда до набор от откровени лъжи, непроверени или погрешно интерпретирани обстоятелства и факти, а аналитичността – до елементарни първични внушения, обидни за читателската аудитория с посредственото си ниво и с остра липса на връзка с действителността. Възниква въпросът: откъде г-н Михаил Матакиев е почерпил вдъхновение и поводи за творението си? Какви източници е ползвал, за да построи тезите си, подобно на един същински разследващ журналист? Ще ви отговоря – източниците му няма как да са други, освен анонимни интернет тролове с различен цвят, на каквито съм се натъквал и аз през годините. Никога не съм отвръщал на подобни писания, доколкото тяхната анонимност и/или откровена злонамереност не са били в състояние да уязвят имиджа на ръководената от мен организация. Не съм отговарял и на подобни публикации в частни блогове, някои от които и досега балансират живописно и с трудно овладяно усилие между психиатрията и богословието, занимавайки се с подобни теми. В резултат от този така демонстриран подход на финансираната от вас медиа, виждам проекта ви с Центъра за изследвания на балканския и черноморския регион в размер на 228 250 щ.д. като неосъществен, а целите му – непостигнати. Разбирам добре, че не е моя работа да преценявам успехите и провалите ви, но този проект, оказва се, има пряко отношение към съвестната работа на десетки мои колеги, работили за каузите на фондация “Покров Богородичен” през годините. Позволявам си тези оценки най-вече заради тях. Разбира се, изцяло ваша работа е на кого “да давате парите си”, по израза на вашия бенефициент. Но все пак, не мога да не ви задам няколко риторични въпроса – най-вече защото обичам стойностната американска култура и страната Америка е близка на сърцето ми. Смея да мисля също така, че имам отношение и към стандартите и добрите практики в журналистиката. Борбата с фалшивите новини на твърдяната руска пропаганда очевидно е подета от вашите бенефициенти посредством производство на алтернативни фалшиви новини, в която борба потърпевши се оказват организации и лица, подбрани на случаен принцип, нямащ нищо общо нито с действителността, нито с елементарната логика. Това ли е бил замисълът на проекта? С такива методи ли смятате да се противопоставите на вредната пропаганда в България? Ако е така, мога само да съжалявам за присъствието на думата “Америка” в заглавието на вашата фондация. За мен тази дума дълго време е била и се надявам да остане синоним на свобода, но и на честност. Не искам да я свързвам с понятия като глупост, примитивизъм, злоба, лъжливост и посредственост, към каквито асоциации, за съжаление, ме отпраща текстът на г-н Матакиев. Не очаквам извинения за лъжите, квалификациите и манипулациите по отношение на мен, на семейството ми и на ръководената от мен фондация – нито от г-н Матакиев, нито от сайта , нито от неговите собственици, нито от спонсорите му. Не очаквам извинение, защото да се извиняват са способни само свободните хора. Пожелавам успех в изпълнението на благородната ви мисия. Кой знае защо ми се иска да вярвам, че и такава съществува. [1] http://www.us4bg.org/how-we-work/our-projects/bulgaria-analytica/?year=2016&area=1222 [2] http://bulgariaanalytica.org/2017/05/26/фонд-единство-на-православните-наро/ [3] https://www.pokrov.foundation/за-нас/отчети/ [4] https://www.pravoslavie.bg/?s=вартоломей [5] http://www.comdos.bg/media/Решения/2-15-Министерството-на-културата.doc [6] Иван Снегаров, “Отношенията между Българската църква и другите православни църкви след провъзгласяването на схизмата”, “Църковен архив”, 1929 г., http://petkohinov.com/pravoslavie/03/snegarov/sneg-shizmata-srb.html [7] https://www.stspress.com/shop/books/orthodox-spiritual-life/prayers-by-the-lake-audio-book/ [8] https://www.pravoslavie.bg/Беседа/пази-вярата-си-българино-брате/ \"Православие.бг\", където Сивов е редактор, че били получавали пари от Русия.", "date": "2017.06.03", "title": "ОСТРА РЕАКЦИЯ! Богословът Пламен Сивов скочи срещу соросоидите от \"Америка за България\": Очернихте ме със статия, пълна с глупост, злоба и посредственост!"}
{"url": "http://pik.bg/%D0%B0%D0%BD%D1%82%D0%BE%D0%BD-%D1%82%D0%BE%D0%B4%D0%BE%D1%80%D0%BE%D0%B2-%D1%81%D1%8A%D1%81%D0%B8%D0%BF%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%BE%D1%82-%D0%BD%D0%BE%D0%B2%D0%B0-%D0%B1%D0%B5%D0%BD%D0%B0%D1%82%D0%BE%D0%B2%D0%B0-%D0%B8-%D1%86%D0%BE%D0%BB%D0%BE%D0%B2%D0%B0-%D1%81%D0%B5-%D0%BF%D0%BE%D0%B4%D1%85%D0%B8%D0%BB%D0%B2%D0%B0%D1%85%D0%B0-%D0%BD%D0%B0-%D1%84%D0%B8%D0%BB%D0%BC%D0%B0-%D0%B7%D0%B0-%D0%B8%D0%B7%D0%B1%D0%B8-news663514.html", "text": "Миролюба Бенатова и Ани Цолова се подхилваха за филма за Белене и избитити там. Няма да позволя на Бенатова да казва, че съм спорен депутат. Знам толкова много да нея и ако си отворя устата...\". и допълни, че е подготвил съдебни искове към Таско Ерменков и Валери Жаблянов за обида. Искате ли да не ме прекъсвате, за да довърша едно изречение поне? Съветвам ви да си проверявате фактите, когато каните депутат. Аз показвам нещо и го доказвам. Посъветва журналистите да боравят с факти. Това заяви Антон Тодоров по Нова телевизия по повод нападките в парламента по време на дебатите за оставката на Димитър Главчев. \"Тези хора са непрефесионалисти и аз вадя документи\", заяви Тодоров и показа документ, в който пише, че Славчо Велков е касиер -домакин. \"Примерно Славчов Велков когато казва нещо, там Ташко Ерменков ли кой беше, да го докажат\", заяви още той. Тодоров подложи на безпощадна критика журналистите от телевизията-домакин: \" \"Ленин е сифилистик и масов килър. Ще сезирам органите за антиевропейско говорене и за горене на знамето на ЕС на сборище на БСП\", заяви разпалено политологът \"Към мен се прилепя етикет, че съм скандален\", заключи той.", "date": "2017.06.03", "title": "Антон Тодоров съсипа журналистите от Нова: Бенатова и Цолова се подхилваха на филма за избитите в Белене!"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B4%D0%B0%D1%80%D0%B8%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0---%D0%B5%D1%82%D0%BE-%D0%BA%D0%B0%D0%BA%D1%8A%D0%B2-%D1%83%D0%B6%D0%B0%D1%81-%D0%B5-%D0%B8%D0%B7%D0%B6%D0%B8%D0%B2%D1%8F%D0%BB%D0%B0-%D0%BC%D0%B8%D0%BB-news663347.html", "text": "В навечерието на 54-тия си рожден ден Дарина Павлова намира място в списъка на най-богатите българки. Детските години и младостта на милионершата обаче минават под знака на бедността. Вдовицата на Илия Павлов е родена в Казанлък, а когато проговаря, разбира, че е осиновена. Нейните небиологични родители – Калчо и Донка, са обикновени работници в оръжейната фабрика „Арсенал“, а истинските си родители Дарина не пожелава да потърси никога. Едва 16-годишна обаче остава полусирак, защото майка й си отива от скоротечна болест. Мечтата й тогава е да стане балерина, но татко й не успява да задели достатъчно пари, за да плаща месечната такса в местната школа. Когато завършва средното си образование, за няколко месеца Павлова започва работа в градската оръжейница. Работници от нейното поколение разказват, че навремето бъдещата Мадам „Мулти“ се подвизава като обща работничка в цех, където се сглобяват част от изделията, съставляващи автомата. Междувременно се включва и в самодейни театрални състави, а ролите, които й се падат, са все или на леки жени, или на манекенки. Само след няколко месеца Дарина успява да спести достатъчно и заминава за столицата, защото вече е приета във ВИТИЗ. Връща се в родния си град само за да изпрати баща си от света на живите, като в последните му мигове ангажира три помощнички да се грижат за него. МАНЕКЕНКА Преди да изиграе ролята на манекенката в култовата драма „А сега накъде?“, Дарина вече има кариера на фотомодел. МЕНДЕЛСОН На сватбата си с Илия Павлов е с рокля под наем. ВИВА АМЕРИКА За пръв път отива в Америка заедно с Илия. Снимката е от разходка в Тексас. МЛАДА МАЙКА С първото си дете от Илия – Паула. СЕМЕЙНА ИДИЛИЯ На морска ваканция с трите им деца – Венцислава, Паула и Илия-младши. НА КОНЧЕ Дарина носи Илия на гърба си. Навремето се обличат еднакво по нейна идея. ЧРД Паула духа свещите на тортата за рождения си ден през 1998 г. Майка й Дарина е с празничен тоалет, но без бельо. НА ПРОЩАВАНЕ Една от последните им целувки, преди да остане вдовица. IN MEMORIAM С тази снимка Дарина всяка година отбелязва годишнината от убийството на Илия в социалните мрежи. БЕРЛУСКОНИ Дълги години Дарина беше най-близката жена до Силвио Берлускони. ДРУЖКИ С Марта Вачкова се запознават във ВИТИЗ. Приятелки са и до днес. ХОЛИВУД Гушната в любимия си актьор – Силвестър Сталоун. БАБА С първата си внучка Алба. ОТРОВНАТА АЙВИ Преобразена като Отровната Айви за празника Хелоуин. АКТРИСА Във филма на Рангел Вълчанов „А сега накъде”", "date": "2017.06.03", "title": "САМО В ПИК И \"РЕТРО\"! Сензационни разкрития за Дарина Павлова - ето какъв ужас е изживяла милиардерската вдовица (УНИКАЛНИ СНИМКИ)"}
{"url": "http://pik.bg/%D0%BE%D0%BD%D0%BA%D0%BE%D0%BB%D0%BE%D0%B3-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D0%B4%D0%B0%D0%BB%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-%D1%81%D0%B5-%D0%BF%D1%80%D0%B5%D0%B4%D0%BF%D0%B8%D1%81%D0%B2%D0%B0%D1%82-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D1%81-%D0%B8%D0%B7%D1%82%D0%B5%D0%BA%D1%8A%D0%BB-%D1%81%D1%80%D0%BE%D0%BA-news663505.html", "text": "Нито един онколог в България не си позволява да предписва лекарство, което е с изтекъл срок. Нито аптека може да приеме подобно лекарство, нито някоя медицинска сестра ще си позволи да го разтвори, за да се даде на пациент. Скандалът, който избухна в Националната онкологична болница, се отнася не до лекарства с изтекъл, а до медикаменти с изтичащ срок. Това каза пред \" Дарик\" един от най-добрите специалисти по медицинска онкология у нас д-р Марчела Колева, която ръководи отделението по медицинска онкология в столичната болница „Царица Йоанна – ИСУЛ.” Преди седмица прокуратурата обвини в безстопанственост шефа на Онкологичната болница д-р Валентин Ангелов, който от своя страна подаде оставка. Едно от обвиненията бе свързано със закупуване на лекарства с изтекъл срок. \"Лекарства с изтекъл срок, които са предназначени за хора, не се предлагат в нито една болница. Има лекарства, които са с изтичащ срок, тоест както е в магазина - хлябът, който ще си купите е с гаранция до утре. Няма ли да си го купите? Това е хляб като всички останали. По същия начин скандалът, който избухна, е за лекарства, на които срокът е изтичал в месеца, в който са приложени. Те не са с изтекъл срок, а с изтичащ. Има мъничка разлика в българския език\", обясни д-р Марчела Колева. \"Първото нещо, което трябва да заявя, е, че нито един онколог - било в София или в най-дълбоката провинция, не си позволява да предписва лекарство, което е с изтекъл срок на годност. Второ, имаме втора контрола от аптеката. Тя не може да приеме лекарството с изтекъл срок, за да го пусне на пациентите. И трето, изключително неглижираното съсловие в областта на онкологията, а именно медицинските сестри, нито една от тях няма да си позволи да разтвори лекарство, което е с изтекъл срок. Така че въпросът просто се обезсмисля\", допълни тя.", "date": "2017.06.03", "title": "Онколог коментира дали в болниците се предписват лекарства с изтекъл срок"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%E2%80%9E%D0%B2%D1%81%D0%B8%D1%87%D0%BA%D0%B8-%D0%BE%D0%BF%D1%86%D0%B8%D0%B8%E2%80%9C-%D0%BF%D1%80%D0%B5%D0%B4-%D1%81%D0%B0%D1%89-%D0%B7%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news663494.html", "text": "Министърът на отбраната на Япония Томоми Инада подкрепя всички опции на САЩ за справяне със севернокорейския проблем – включително въздушни удари, съобщава „Ройтерс“, цитиран от Фокус. Такова изявление военният министър направи в рамките на регионалната среща на високо равнище „Шангри Ла“ в Сингапур. Инада подчерта, че би искала изграждането на по-тесен съюз между Токио и Вашингтон, който да има роля за сигурността в региона. \"Съединените щати изясняват чрез думи и дела, че всички опции са на масата. Силно подкрепям позицията на САЩ\", заяви японският министър на отбраната Томоми Инада в рамките на реч на регионална конференция за сигурност в Сингапур.", "date": "2017.06.03", "title": "Министърът на отбраната на Япония подкрепя „всички опции“  пред САЩ за Северна Корея"}
{"url": "http://pik.bg/%D1%83%D0%B6%D0%B0%D1%81-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BA%D0%B0%D0%BC%D0%B8%D0%BE%D0%BD-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%B1%D0%B0%D1%80-%D1%85%D0%BE%D1%80%D0%B0%D1%82%D0%B0-%D0%BE%D1%86%D0%B5%D0%BB%D1%8F%D1%85%D0%B0-%D0%BD%D0%B0-%D0%BA%D0%BE%D1%81%D1%8A%D0%BC-news663509.html", "text": "Ужасяващ момент преживяха забавляващи се мъже и жени в бар в Западен Лондон. Наложи им се бягат в ужас, след като камион се врязва в заведението. В кадрите, заснети от охранителни камери, може да бъде видяно как всички бягат и пищят. Зад кормилото на камиона няма човек!, разказват от \"Новини Лондон\". Табелите са размазани, както и масите, след като тирът се забива в бара. Много хора пиели отвън през това време. Един от бягащите дори успява да хване питието си и да избяга с него. Няма никой ранен в инцидента, станал преди 6 вечерта. Клиентите се оказали истински късметлии.", "date": "2017.06.03", "title": "УЖАС В ЛОНДОН! Камион се вряза в бар, хората оцеляха на косъм "}
{"url": "http://pik.bg/%D1%80%D1%83%D1%81%D0%BA%D0%BE%D1%82%D0%BE-%D0%B2%D0%BE%D0%B5%D0%BD%D0%BD%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D1%89%D0%B5-%D0%BC%D0%BE%D0%B4%D0%B5%D1%80%D0%BD%D0%B8%D0%B7%D0%B8%D1%80%D0%B0-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B8%D1%82%D0%B5-%D1%81%D0%B8-%D0%BA%D0%B0-52-news663513.html", "text": "Заместник-министърът на отбраната на Русия Юрий Борисов заяви, че министерството възнамерява да модернизира хеликоптерите Ка-52 „Алигатор“ с отчет на бойния опит, натрупан в Сирия, съобщи РИА Новости. „След практичната работа в Сирия имаме определени пожелания. Ние уговорихме с разработчиците основните бойни възли въпроси по модернизацията с цел повишаване на ефективността на тази машина“, заяви Борисов. Той добави, че Ка-52 се е представил добре в Сирия. „Бяха проведени работи с новата управляема ракета „Вихър“ с много добри резултати. Но съвършенството няма предел, затова имаме желания за подобряването на прицелната дейност“, посочи заместник-министърът.", "date": "2017.06.03", "title": "Руското военно министерство ще модернизира хеликоптерите си Ка-52 "}
{"url": "http://pik.bg/%D0%BC%D0%B2%D1%80-%D0%BE%D1%81%D1%82%D0%B0%D0%B2%D0%B8-%D0%BC%D0%BE%D0%BD-%D0%B4%D0%B0-%D1%81%D0%B5-%D0%BE%D0%BF%D1%80%D0%B0%D0%B2%D1%8F-%D1%81-%D0%BF%D1%80%D0%BE%D0%B1%D0%BB%D0%B5%D0%BC%D0%BD%D0%B8%D1%8F-%D0%B8%D0%BD%D1%82%D0%B5%D1%80%D0%BD%D0%B0%D1%82-%D0%B2-%D0%B4%D1%80%D0%B0%D0%B3%D0%BE%D0%B4%D0%B0%D0%BD%D0%BE%D0%B2%D0%BE-news663507.html", "text": "Министърът на вътрешните работи няма правомощия да предлага или осъществява промяна за предназначението на социално-педагогическите интернати. Интернатът в с. Драгоданово, Сливенско е подчинен на Министерство на образованието.  Това става ясно от писмен отговор на вътрешния министър Валентин Радев на парламентарен въпрос на депутата Петър Петров от групата на „Обединени патриоти”. Патриотът пита какви мерки са предприети, за да се гарантира сигурността на хората в с. Драгоданово и по-ефективната охрана на социалния дом. Отговорността за охраната и как ще се осъществява е грижа на заведението. Пропускателният режим се извършва от служители на интерната, става още ясно от отговора на министъра. Полицейските служители на РУ-Сливен оказват съдействие в рамките на своите правомощия. Припомняме, че срещу интерната жителите на селото направиха подписка с искане за неговото закриване, заради непрекъснат тормоз от страна на младежите върху жителите. Става дума за посегателство върху  собствеността, упражняване на проституция, нарушаване на обществения ред. В интерната са настанени деца с проблемно поведение и с присъди.", "date": "2017.06.03", "title": "МВР остави МОН да се оправя с проблемния интернат в Драгоданово"}
{"url": "http://pik.bg/%D0%BC%D0%B2%D1%80-%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%B7%D0%B0%D1%85%D0%B0%D0%BF%D0%B0-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B7%D0%B0-%D0%BE%D0%B3%D1%80%D0%B0%D0%B4%D0%B0%D1%82%D0%B0-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BD%D0%B5-%D1%85%D0%BE%D0%B4%D0%B5%D1%82%D0%B5-%D0%BF%D0%BE-%D1%81%D1%82%D1%83%D0%B4%D0%B8%D0%B0%D1%82%D0%B0-%D1%81-%D1%82%D0%B5%D0%B7%D0%B8--news663516.html", "text": "Човекът, изпратил заплашителния есемес на Корнелия Нинова, в който е замесен и президента Радев, е познат на органите на МВР. \"Няма да кажа особено много неща, защото освен зрителите ни слушат и такива лица, които ще тръгнат да правят подобни неща. Човекът е признал това, което е направил, подписал е предупредителен протокол.Не е уведомена прокуратурата и е освободен\", обясни Валентин Радев пред БиТиВи. Той захапа и журналистът Елена Йончева заради твърденията й за корупция  по границата ни с правенето на оградата. \"Замислям се каква роля играе г-жа Йончева. Аз толкова съм й се възхищавал като журналист и сега се опитвам да й вярвам. Ако има корупционни практици, не ходете по студиата с тези картинки, уведомете Прокуратурата\", каза Радев. Той каза,че не знае как Йончева си представя,че някой ще плати за двуредова ограда, а друг ще направи едноредова. И няма начин 7 човека гранични полицаи да бъдат подведени да подписват фалшиви протоколи.", "date": "2017.06.03", "title": "МВР министърът захапа Елена Йончева за оградата по границата: Не ходете по студиата с тези картинки, а уведомете прокуратурата!"}
{"url": "http://pik.bg/%D0%B8%D0%B2%D0%BE-%D1%85%D1%80%D0%B8%D1%81%D1%82%D0%BE%D0%B2-%D1%81%D0%BA%D0%BE%D1%87%D0%B8-%D0%BD%D0%B0-%D0%B3%D0%BB%D0%B0%D0%B2%D1%87%D0%B5%D0%B2-%D0%BE%D1%82%D1%8A%D1%80%D0%B2%D0%B0-%D1%81%D0%B5-%D1%81%D0%B0%D0%BC%D0%BE-%D1%81-4-%D0%B3%D0%BB%D0%B0%D1%81%D0%B0-%D0%BD%D0%B5-%D0%BC%D0%BE%D0%B6%D0%B5-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%B4%D0%B0-%D0%BD%D0%B5-%D1%80%D0%B0%D0%B1%D0%BE%D1%82%D0%B8-news663518.html", "text": "пресцентъра на БСП Председателят на парламента Димитър Главчев се отърва само с 4 гласа, което е показателно. Не може новият парламент да започва работа с дребнави заяждания от председателя му, с цел да бъдат пресирани опозиционните депутати. Това заяви народният представител от „БСП за България“ проф. Иво Христов по БНТ, съобщиха от . Според народния представител, сега парламента не работи. На въпрос, защо БСП не е приела предложението лидерът й Корнелия Нинова да стане председател на парламента, Иво Христов заяви: „Тя е лидер на опозицията. Когато си в опозиция - си опозиция. Не можеш да бъдеш малко в опозиция и малко на власт“. По думите му, управляващите се опитват по всякакъв начин да заличат разликата в политиката. „Политиката не е да плеснем с ръце и да се прегърнем, а е отстояване на политически позиции. Нашите идеи са ясно заявени в програмата ни“, подчерта той. По повод разгорещените спорове в парламента Иво Христов каза, че когато няма съдържание, формата става съдържание. „Управляващата коалиция няма идеология и затова тя говори за антикомунизма. И ако ще се говори за комунистическо минало, хора в управляващото мнозинство трябва да видят каква е тяхната лична и родова автобиография. България е малка страна, всички се знаем“, коментира проф. Христов. Той подчерта, че тонът на омразата трябва да бъде прекратен в името на интересите на България. „Предстоят ни тежки изпитания и ние не се намираме в добра кондиция – нито военна, нито икономическа, нито демографска. Вижте какво се случва с Европа, НАТО. Някои хора си мислеха, че Европа ще ни храни и НАТО ще ни пази“, каза той и допълни, че едва ли това ще се случва но начина, по който си мислим.", "date": "2017.06.03", "title": "Иво Христов скочи на Главчев: Отърва се само с 4 гласа! Не може парламентът да не работи"}
{"url": "http://pik.bg/%D0%B0%D1%80%D0%B8%D0%B0%D0%BD%D0%B0-%D0%B3%D1%80%D0%B0%D0%BD%D0%B4%D0%B5-%D0%BF%D0%BE%D1%81%D0%B5%D1%82%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B4%D0%B5%D1%86%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%B0%D1%82%D0%B5%D0%BD%D1%82%D0%B0%D1%82%D0%B0-%D1%81%D0%BB%D0%B5%D0%B4-%D0%BA%D0%BE%D0%BD%D1%86%D0%B5%D1%80%D1%82%D0%B0-%D0%B9-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-news663491.html", "text": "Американската изпълнителка Ариана Гранде посети в болницата деца, пострадали след концерта й в Манчестър при терористичния акт, съобщава „Дейли Мирър“. Според информацията 23-годишната изпълнителка е посетила Кралската детска болница в Манчестър, където веднага след терористичния акт са били настанени 12 деца на възраст под 16 години, пострадали при взрива. Певицата е разговаряла с децата, с родителите им и с лекарите от болницата. Гранде занесла на децата подаръци, като се снимала с малките си фенове и раздала автографи. Жестът на изпълнителката трогнал до сълзи повечето от родителите на децата. „Гордея се с вас. Вие сте толкова силни и се държите великолепно“, заявила на децата Гранде.", "date": "2017.06.03", "title": "Ариана Гранде посети в болницата деца, пострадали при атентата след концерта й в Манчестър"}
{"url": "http://pik.bg/%D1%80%D0%BE%D0%B4%D0%BD%D0%BE-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5-9000-%D0%BD%D0%B5%D0%BE%D1%81%D0%B8%D0%B3%D1%83%D1%80%D0%B5%D0%BD%D0%B8-%D0%BB%D0%B5%D0%BA%D1%83%D0%B2%D0%B0%D0%BD%D0%B8-%D0%B2-%E2%80%9E%D0%BF%D0%B8%D1%80%D0%BE%D0%B3%D0%BE%D0%B2%E2%80%9D-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D1%82%D1%80%D1%83%D0%BF%D0%B0-%D0%B4%D1%8A%D0%BB%D0%B3%D0%BE%D0%B2%D0%B5-news663515.html", "text": "В „Пирогов” 80% от надлимитните пациенти са спешни. Миналата година 9000 неосигурени души са минали пред болницата. Повечето обещават да платят вноските си към държавата, но не го правят. Около 400 000 лв, заради неосигурени пациенти са натрупани  миналата година. И тази година от Института за спешна помощ казват, че напливът от неосигурени пациенти не намалява. Въпреки лошото финансово състояние на болницата, лекарите продължават да лекуват всеки постъпил пациент, независимо дали е здравно осигурен или не.", "date": "2017.06.03", "title": "Родно здравеопазване: 9000 неосигурени лекувани в „Пирогов”, болницата трупа дългове"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BD%D0%BE%D0%B2%D0%B0%D1%82%D0%B0-%D0%BB%D1%8E%D0%B1%D0%BE%D0%B2-%D0%BD%D0%B0-%D1%81%D0%BB%D0%B0%D0%B2%D0%B8-%D1%82%D1%80%D0%B8%D1%84%D0%BE%D0%BD%D0%BE%D0%B2-%D0%B5-%D1%81%D0%BD%D0%B8%D0%BC%D0%BA%D0%B8-news663340.html", "text": "След многото спекулации коя е новата половинка на шоумена Слави Трифонов се оказа, че тя наистина е бивша гимнастичка, както сочеха повечето слухове. Единственото, което се разминава в предишните версии, е името й. Дългия дели постелята си с бившата гимнастичка и настояща треньорка по гимнастика Гинка Георгиева, твърди източник на \"Хотарена\". \"Многократно са засичани заедно по столични ресторанти. Най-учудващото е, че Гинка е била, а може би все още е омъжена. Това е поредният любовен триъгълник, в който Слави се забърква. Може би и затова се крият\", разказва още информаторът. Георгиева е доста красива и привлекателна жена и по тези параграфи бие всички бивши любови на Трифонов. От колко време са заедно, как се запознали, дали тя наистина е все още омъжена и до колко са сериозни отношенията й с Дългия - на този етап не става ясно.", "date": "2017.06.03", "title": "ГОРЕЩО! Новата любов на Слави Трифонов е... (СНИМКИ)"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%BE%D1%80%D0%B8%D1%82%D0%B5-%D0%B8%D0%B7%D0%B1%D0%B8%D1%80%D0%B0%D1%82-%D1%81%D0%B2%D0%BE%D0%B8-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%B2%D1%8A%D0%B2-%D0%B2%D1%81%D1%81-news663501.html", "text": "пресцентъра на ВСС. От 08.00 до 18.00 часа ще се проведе вторият ден от Общото събрание на прокурорите за избор на членове на Висшия съдебен съвет, съобщават от Според Закона за съдебната власт изборът се смята за редовен, ако са гласували повече от половината от прокурорите, включени в списъка на действащите прокурори. В противен случай законът произвежда нов избор на следващия ден, който се счита за редовен, ако са гласували не по-малко от 33% от имащите право на глас. В случай, че след приключване на изборния ден Избирателната комисия обяви необходимостта от провеждане на повторно гласуване, то ще се проведе на 4 юни, неделя, от 8.00 до 18.00 часа в централното фоайе на Съдебната палата на бул. „Витоша“ № 2. Днес прокурорите ще избират между 12 кандидати: Галина Стоянова –заместник на административния ръководител – заместник-апелативен прокурор на Апелативна прокуратура – София; Георги Кузманов - прокурор в Апелативна прокуратура – Бургас; Гергана Мутафова – административен ръководител – районен прокурор на Районна прокуратура – Пловдив; Даниела Машева – прокурор във Върховна касационна прокуратура; Евгени Иванов – прокурор във Военно-апелативна прокуратура; Ивайло Медаров – заместник на административния ръководител – заместник-окръжен прокурор на Окръжна прокуратура – София; Магдален Маринов – прокурор във Върховна касационна прокуратура; Мери Найденова – прокурор във Върховна административна прокуратура; Огнян Дамянов – прокурор в Окръжна прокуратура – Разград; Пламен Найденов – административен ръководител – окръжен прокурор на Окръжна прокуратура – Перник; Пламен Марков – прокурор в Апелативна специализирана прокуратура и Ясенка Шигарминова – прокурор в Апелативна прокуратура – Пловдив.", "date": "2017.06.03", "title": "Прокурорите избират свои представители във  ВСС"}
{"url": "http://pik.bg/%D0%B2%D0%B5%D1%80%D1%81%D0%B8%D1%8F-%D1%81%D0%BF%D0%BE%D1%80%D0%B5%D0%B4-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B7%D0%B0%D0%B4-%D0%BD%D0%B0%D0%BC%D0%B5%D1%81%D0%B0%D1%82%D0%B0-%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2-%D1%81%D0%B0%D1%89-%D0%BC%D0%BE%D0%B6%D0%B5-%D0%B4%D0%B0-%D1%81%D1%82%D0%BE%D1%8F%D1%82-%D0%B0%D0%BC%D0%B5%D1%80-news663467.html", "text": "Президентът на Русия Владимир Путин заяви пред Ен Би Си, че хакерските атаки може да бъдат извършени от всяка точка на света и в тази връзка подчерта, че зад намесата в президентските избори в САЩ може да стоят дори и американски хакери. „Хакерите може да бъдат навсякъде – заяви руският президент. - Те може да бъдат в Русия, в Азия ... дори в Латинска Америка. Между другото, те може да са в САЩ, които много умело и професионално прехвърлят вината. Бе удобно за тях да пуснат тази информация, затова я разпространиха, цитирайки Русия. Можете ли да си представите нещо такова? Аз мога“. Фокус", "date": "2017.06.03", "title": "Версия! Според Владимир Путин, зад намесата в президентските избори в САЩ може да стоят американски хакери"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%B2%D1%81%D0%B5-%D0%BE%D1%89%D0%B5-%D0%BD%D0%B5-%D0%B5-%D0%B2%D0%BF%D0%B5%D1%87%D0%B0%D1%82%D0%BB%D0%B5%D0%BD-%D0%BE%D1%82-%D0%BD%D1%8F%D0%BA%D0%BE%D0%B9-%D0%BE%D1%82-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%82%D0%B5-%D0%B7%D0%B0-%D0%BD%D0%BE%D0%B2-%D0%B4%D0%B8%D1%80%D0%B5-news663465.html", "text": "След като преди повече от три седмици президентът на Съединените щати Доналд Тръмп изненадващо уволни Джеймс Коми от директорския пност на Федералното бюроз за разследване, все още търси нов директор на ФБР, съобщава Ройтерс, позовавайки се на източници от администрацията. Според думите на въпросните източници, „това е хаотично, като интервютата за работа, водени от Тръмп, са кратки“. Белият дом отказа да коментира характера на процеса на интервю. Говорителят Шон Спайсър заяви, че Тръмп продължава да се среща с кандидати, но няма да се ангажира със срок за избора си. Фокус", "date": "2017.06.03", "title": "Президентът на Съединените щати все още не е впечатлен от някой от кандидатите за нов директор на ФБР"}
{"url": "http://pik.bg/%D0%B2-%D1%80%D1%83%D0%BC%D1%8A%D0%BD%D0%B8%D1%8F-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F%D1%82-%D0%BA%D0%BB%D0%B0%D1%83%D0%B4%D0%B8%D1%83-%D0%BA%D0%B5%D1%88%D0%B5%D1%80%D1%83-%D0%BC%D0%B8%D1%81%D0%BB%D0%B8-%D0%B7%D0%B0-%D0%B4%D1%8A%D0%BB%D0%B3%D0%BE%D1%81%D1%80%D0%BE%D1%87%D0%BD%D0%BE-%D0%BE%D0%B1%D0%B2%D1%8A%D1%80%D0%B7%D0%B2%D0%B0%D0%BD%D0%B5-%D1%81-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news663466.html", "text": "Румънският нападател на Лудогорец Клаудиу Кешеру не смята скоро да напуска Разград, твърди Digi Sport. Според информацията топреализаторът на родния ни шампионат се чувствал повече от щастлив в Разград, като пред свои близки признал, че смята да се обвърже с Лудогорец дългосрочно. Настоящият договор на Кешеру с клуба от Разград изтича в края на следващия сезон. Интерес към нападателя не крият турски и френски клубове.", "date": "2017.06.03", "title": "В Румъния: Нападателят Клаудиу Кешеру мисли за дългосрочно обвързване с Лудогорец"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D1%82-69-%D0%BF%D0%BE-%D1%81%D0%BA%D0%B0%D0%BB%D0%B0%D1%82%D0%B0-%D0%BD%D0%B0-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%BF%D0%BE-%D0%BA%D1%80%D0%B0%D0%B9%D0%B1%D1%80%D0%B5%D0%B6%D0%B8%D0%B5%D1%82%D0%BE-%D0%BD%D0%B0-%D1%80%D1%83-news663469.html", "text": "Земен трус с магнитут 6,9 по скалата на Рихтер е бил регистриран по крайбрежието на Русия в Берингово море, съобщава ТАСС. Епицентърът е бил на 182 километра северозападно от остров Ата, което е най-западната точка на архипелага и Съединените щати, и на около 150 киломегра от приндлежащите на Русия Командорски острови. Данни за пострадали, разрушение и образуването на цунами към момента няма.", "date": "2017.06.03", "title": "Трус! Земетресение с магнитут 6,9 по скалата на Рихтер бе регистрирано по крайбрежието на Русия в Берингово море"}
{"url": "http://pik.bg/%D0%B1%D1%80%D0%B0%D1%82%D1%8F-%D0%BF%D0%BE-%D0%BE%D1%80%D1%8A%D0%B6%D0%B8%D0%B5-%D0%B2-%D0%BB%D0%B0%D1%82%D0%B2%D0%B8%D1%8F-%D1%81%D1%82%D0%B0%D1%80%D1%82%D0%B8%D1%80%D0%B0-%D1%83%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BD%D0%B0%D1%82%D0%BE-saber-strike-news663468.html", "text": "На територията на Латвия днес стартира международното военно учение на НАТО Saber Strike с участието на над 2 000 военни от осем страни, съобщава РИА Новости. Военните маневри трябва да продължат до 15 юни. Ученията на сухопътни и въздушни сили Saber Strike, които се провеждат под командването на силите на Съединените щати, са ежегодни. Тази година участват военослужещи от Латвия, Литва, Италия, Норвегия, Великобритания, Полша, Словакия и Съединените щати. От Министерството на отбраната на Латвия обявиха, че целта на учението е проверка и усъвършенстване на регионалната стабилност и безопасност, засилване на ефективността на партньорите и подобряване на взаимодействието между въоръжените сили на страните-членки на НАТО. Както е известно НАТО регулярно провежда на тереиторията на Балитйските страни военни учения. По план през 2017 година в този регион трябва да се проведат общо поне 16 международни и национални учения. Във втората половина на април там се проведе учение, в което се включиха и военослужещи от България.", "date": "2017.06.03", "title": "Братя по оръжие! В Латвия стартира учението на НАТО Saber Strike"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D0%B4%D0%B5%D1%81%D0%B5%D1%82-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2%D0%B0-%D0%B2-%D0%B8%D1%80%D0%B0%D0%BD%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D1%88%D0%B8%D1%80%D0%B0%D0%B7-news663470.html", "text": "Най-малко десет човека са пострадали при взрива в иранския град Шираз, съобщава IRNA. Както стана ясно по-рано мощен взрив разтърси първият етаж на търговски център в Шираз. Все още никоя терористична групировка не е поела отговорността за взрива.", "date": "2017.06.03", "title": "От последните минути! Най-малко десет ранени при взрива в иранския град Шираз"}
{"url": "http://pik.bg/%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D0%B0%D0%BA%D1%82%D1%8C%D0%BE%D1%80-%D1%81%D1%8A%D1%80-%D0%B8%D1%8A%D0%BD-%D0%BC%D0%B0%D0%BA%D0%BA%D0%B5%D0%BB%D1%8A%D0%BD-%D1%81%D0%B5-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D0%B8-%D0%BA%D1%8A%D0%BC-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-news663464.html", "text": "Британският актьор сър Иън Маккелън се присъедини към протеста на няколкостотин души пред посолството на Русия в Лондон срещу преследването на гейовете в Чечня, съобщава „Ивнинг Стандарт“. По думите на 78-годишния актьор за него това е „въпрос на принципи“. Той призова Русия да предприеме действия срещу всички, които участват или подкрепят преследването на гейовете на територията на руските републики. Протестиращите са били облечени с черни фланелки и с плакати с надписи: „Любовта – това е право на всеки човек“. „Обикновено не съм сред тези, които коментират или се намесват във вътрешните работи на други страни, дори и на такава като Чечня, но сега съм тук на протеста, за да изразя принципната си позиция“, заяви Маккелън. Протестът пред посолството на Русия в Лондон бе един от 27-те протеста, които се проведоха по едно и също време в целия свят. През април в руските медии се появи материал за задържането в Чечня на 100 човека, по подозрение в хомосексуализъм. Отбелязва се, че най-малко трима души са били убити при арестите.", "date": "2017.06.03", "title": "Подкрепа! Британският актьор сър Иън Маккелън се присъедини към протест срещу преследването на гейовете в Чечня"}
{"url": "http://pik.bg/%D1%84%D0%B0%D0%B2%D0%BE%D1%80%D0%B8%D1%82-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%BD%D0%B0-%D0%B1%D0%B8%D0%B2%D1%88-%D0%BC%D0%BE%D1%80%D1%81%D0%BA%D0%B8-%D0%BF%D0%B5%D1%85%D0%BE%D1%82%D0%B8%D0%BD%D0%B5%D1%86-%D0%BF%D0%BE%D1%81%D1%82%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B2%D0%BE%D0%B5%D0%BD%D0%BE%D0%BC%D0%BE%D1%80%D1%81%D0%BA%D0%B8%D1%82%D0%B5-%D1%81-news663474.html", "text": "Президентът на Съединените щати Доналд Тръмп е предложил на бизнесмена и бивш капитан от морската пехота Ричард Спенсър поста на министър на Военоморските сили на Съединените щати, съобщиха от пресслужбата на Белия дом, цитирани от портала „Газета“. „Президентът Доналд Тръмп издигна кандидатурата на Ричард Спенсър за поста на министър на Военоморскте сили на САЩ“, се посочва в съобщение на прессекретаря на Белия дом Шон Спайсър. В момента Спенсър е съсобственик на инвестиционната компания  Fall Creek Management, като през последните 12 години е работил във финансовия сектор. Преди това той е бил капитан в морската пехота, като пет години е служил в Съвета по отбранителен бизнес.", "date": "2017.06.03", "title": "Фаворит! Доналд Тръм предложи на бивш морски пехотинец поста на министър на Военоморските сили на Съединените щати"}
{"url": "http://pik.bg/%D0%BF%D1%80%D0%B5%D0%B4-%D1%82%D1%80%D0%B0%D0%BD%D1%81%D1%84%D0%B5%D1%80-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%BF%D0%BE%D1%81%D1%82%D0%B0%D0%B2%D0%B8-%D1%86%D0%B5%D0%BD%D0%B0-%D0%BE%D1%82-30-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-%D0%B7%D0%B0-%D0%BF%D0%BE%D0%BB%D1%83%D0%B7%D0%B0%D1%89%D0%B8%D1%82%D0%BD%D0%B8%D0%BA%D0%B0-%D1%80%D0%B0%D1%84%D0%B8%D0%BD%D1%8F-%D0%B0%D0%BB%D0%BA%D0%B0%D0%BD%D1%82%D0%B0%D1%80%D0%B0-news663472.html", "text": "Бразилският полузащитник Рафиня Алкантара може да напусне Барселона това лято, твърди „Марка“. Според информацията от Барселона са готови да се разделят с 24-годишния играч срещу не по-малко от 30 милиона евро. Сериозен интерес към Рафиня проявяват от Ювентус, Ливърпул и Рома, като според информацията и за трите клуба вероятно няма да е проблем да осигурят сумата в желанието си да привлекат полузащитника. Самият футболист е готов да напусне Барселона, тъй като иска да играе по-редовно, което евентуално би му осигурило повиквателна за националния тим на Бразилия за Световното първенство следващото лято.", "date": "2017.06.03", "title": "Пред трансфер! Барселона постави цена от 30 милиона евро за полузащитника Рафиня Алкантара"}
{"url": "http://pik.bg/%D0%B0%D1%80%D0%B5%D1%81%D1%82%D0%B8-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BB%D0%B8-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%BF%D0%BB%D0%B0%D1%85%D0%B0%D1%82%D0%B0-%D0%B7%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-%D0%BD%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB-news663475.html", "text": "Полицията в Хесен е задържала двама души по обвинение за терористична заплаха на рок-фестивала „Рок ам Ринг“ в Нюрбург, съобщава „Ди Велт“. Както е известно над 80 000 души бяха евакуирани преди началото на първия ден от рок-събитието заради терористична заплаха. Първият ден от феста бе отменен. Според информацията двамата задържани са работници във фирма-подзипълнител, сътрудничеща на организаторите на фестивала. Те са арестувани заради опасения, че „може да са заложили нещо на територията на фестивала“. Окончателното решение за това дали ще се проведат втория и третия ден от фестивала трябва да стане ясно днес, като това ще бъде обявено в 12:00 часа българско време.", "date": "2017.06.03", "title": "Арести! В Германия са задържали двама души заради заплахата за терористичен акт на фестивала „Рок ам Ринг“"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%81%D1%82%D1%83%D0%B4%D0%B5%D0%BD%D1%82-%D0%B1%D0%B5-%D1%83%D0%B1%D0%B8%D1%82-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D0%BE%D1%80%D0%B5%D0%B4%D0%BD%D0%B8%D1%82%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news663477.html", "text": "20-годишният студент Луис Мигел Гутиерес е бил убит по време на поредните протести срещу управлението на президента Николас Мадуро във Венецуела, съобщиха от прокуратурата на щата Мерида в профила си в една от социалните мрежи, съобщава РИА Новости. Уточнява се, че Гутиерес е получил огнестрелна рана, от която е починал. От прокуратурата нащата са започнали разследване на трагедията.", "date": "2017.06.03", "title": "Трагедия! Студент бе убит по време на поредните протести във Венецуела"}
{"url": "http://pik.bg/%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B5-%D0%BF%D0%BE%D0%B4-%D0%BD%D0%B0%D1%82%D0%B8%D1%81%D0%BA-%D0%B4%D0%B0-%D1%81%D0%B5-%D0%BE%D0%B1%D1%8F%D0%B2%D0%B8-%D1%81%D1%80%D0%B5%D1%89%D1%83-%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D1%82%D1%80%D1%8A%D0%BC%D0%BF--news663476.html", "text": "Премиерът на Великобритания Тереза Мей е под натиск да изкаже мнение по въпроса дали смята за вероятна възможността президентът на САЩ Доналд Тръм да предоговори условията на Парижкото споразумение за климата, съобщава „Таймс“, цитиран от Фокус. Канцлерът на Германия Ангела Меркел, френският президент Еманюел Макрон и министър-председателят на Италия Паоло Джентилони разпространиха съвместна декларация, в която заявиха категорично, че постигнатото в края на 2015 г. в Париж споразумение не подлежи на промяна. Мей на свой ред увери, че е споделила с лидера на Белия дом разочарованието си от решението му да оттегли САЩ от споразумението. Мей отхвърли твърденията, че е сервилна спрямо президента на САЩ.", "date": "2017.06.03", "title": "Във Великобритания: Премиерът Тереза Мей е под натиск да се обяви срещу позицията на Тръмп за климатичните промени"}
{"url": "http://pik.bg/%D0%BE%D1%82%D1%80%D1%8F%D0%B4%D0%B8-%D0%BD%D0%B0-%E2%80%9E%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%BD%D0%B8-%D1%81%D0%B8%D0%BB%D0%B8%E2%80%9C-%D0%BE%D1%81%D0%B2%D0%BE%D0%B1%D0%BE%D0%B4%D0%B8%D1%85%D0%B0-%D0%B3%D1%80%D0%B0%D0%B4-%D0%BC%D0%B0%D0%BD%D1%81%D1%83%D1%80-news663478.html", "text": "Отряди на „Сирийските демократични сили“, подкрепяни от Съединените щати, освободиха сирийският град Мансур, разположен западно от Рака, от бойците на терористичната групировка „Ислямска държава“, съобщава Ройтерс, като се позовава на свои източници от „Сирийските демократични сили“ . „Части на „Сирийските демократични сили“ близо три дни атакуваха Мансур, като днес успяха да влязат в града от двете му страни и да го освободят\", заявява источникът на Агенцията. По-рано бе съобщено, че отряди на „Сирийските демократични сили“, във взаимодействие с подразделения за специални операции на Съединените щати, Великобритания и Франция плътно са приближили Рака.", "date": "2017.06.03", "title": "Отряди на „Сирийските демократични сили“ освободиха град Мансур"}
{"url": "http://pik.bg/%D1%81%D0%BB%D0%B5%D0%B4-334-%D0%B3%D0%BE%D0%B4%D0%B8%D0%BD%D0%B8-%D0%B4%D0%B0%D0%BD%D0%B8%D1%8F-%D0%B4%D0%B5%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%B8%D0%B7%D0%B8%D1%80%D0%B0-%D0%B1%D0%BE%D0%B3%D0%BE%D1%85%D1%83%D0%BB%D1%81%D1%82%D0%B2%D0%BE%D1%82%D0%BE-news663473.html", "text": "Датските законодатели отмениха 334-годишен закон за богохулството, който забранявшеа публични обиди на религии, като например изгарянето на свещени книги, съобщава „Гардиън“. През последните 80 години има само няколко повдигнати обвинения за богохулство, повечето отхвърлени, включително това за карикатурата на пророка Мохамед, публикувана във вестник Jyllands-Posten през 2005 година. Дания е единствената скандинавска страна, в която имаше закон за богохулство, предвиждащ наказание до четири месеца затвор, макар че повечето присъди са били парични санкции. Политиците, които желаят отмяната на закона, \"не вярват, че трябва да има специални правила, защитаващи религиите срещу изказвания\", се посочва на официалния сайт на датския парламент. Въпреки това, изказванията и действията, които застрашават или онеправдават определени групи хора, поради техните религиозни убеждения, все още ще бъдат наказуеми. \"Религията не трябва да диктува какво е позволено и какво е забранено публично да се говори\", казва Бруно Йеруп, депутатът предложил отмяната на закона, цитиран от Jyllands-Posten. \"Това дава на една религия напълно несправедливо предимство в обществото\". Датският гражданин, който се засне, изгаряйки Корана и публикува видеоклипа си в социалната мрежа „Фейсбук“ през 2015 г., щеше следващата седмица да се изправи пред съда за богохулство, но делото бе спряно, след като законът беше приет. Фокус", "date": "2017.06.03", "title": "След 334 години! Дания декриминализира богохулството"}
{"url": "http://pik.bg/%D1%83%D1%87%D0%B5%D0%BD%D0%B8%D1%82%D0%B5-%D1%80%D0%B0%D0%B7%D0%B2%D0%B5%D0%BD%D1%87%D0%B0%D1%85%D0%B0-%D0%BC%D0%B8%D1%82%D0%B0-%D1%87%D0%B5-%D1%80%D1%8A%D1%86%D0%B5%D1%82%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BC%D0%B8%D1%8F%D1%82-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%BE-%D1%81-%D1%82%D0%BE%D0%BF%D0%BB%D0%B0-%D0%B2%D0%BE%D0%B4%D0%B0-news663479.html", "text": "Специалисти от Университета в Ню Джърси развенчаха мита, че за здравето е задължително ръцете да се мият с топла вода, съобщава „Лайф“. Изследвания на учените са показали, че миенето на ръце с прохладна вода по нищо не намалява ефективността за здравето от миенето с гореща вода. Учените стигнали до този извод, след като изследвали 20 доброволци, които миели ръцете си при температури между 15 и 38 градуса. Отбелязва се, че горещата вода може само да увреди кожата, което води до попадането на бактерии в организма. Изследването е показало, и че е напълно достатъчно на миенето на ръце да бъдат посветени между 10 и 20 секунди.", "date": "2017.06.03", "title": "Учените развенчаха мита, че ръцете трябва да се мият задължително с топла вода"}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%B2%D0%B7%D1%80%D0%B8%D0%B2%D0%B0-%D0%B2-%D1%88%D0%B8%D1%80%D0%B0%D0%B7-%D1%81%D1%82%D0%B8%D0%B3%D0%BD%D0%B0-32-%D0%BC%D0%B0-%D0%B4%D1%83%D1%88%D0%B8-news663480.html", "text": "Броят на получилите различни наранявания при взрива в иранския град Шираз стигна 32-ма души, съобщи ръководителят на службите за спешна помощ в провинция Фарс Мохамад-Реза Али Манеш пред държавната телевизия на Иран. Както стана ясно мощен взрив растърси първият етаж на Търговски център в иранския град Шираз. Първоначално бе обявено за най-малко 10 ранени. От взривната вълна са били изпочупени стъклата на съседни магазини. Уточнява се, че 15 човека са били приети в болници, като състоянието им е стабилно. Причините за взрива все още са неизвестни.", "date": "2017.06.03", "title": "Броят на пострадалите при взрива в Шираз стигна 32-ма души"}
{"url": "http://pik.bg/%D0%B7%D0%B0-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D0%B8%D1%80%D0%BB%D0%B0%D0%BD%D0%B4%D0%B8%D1%8F-%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D1%89%D0%B5-%D0%B8%D0%BC%D0%B0-%D0%BF%D1%80%D0%B5%D0%BC%D0%B8%D0%B5%D1%80-%E2%80%93-%D0%BE%D1%82%D0%BA%D1%80%D0%B8%D1%82-%D1%85%D0%BE%D0%BC%D0%BE%D1%81%D0%B5%D0%BA%D1%81%D1%83%D0%B0%D0%BB%D0%B8%D1%81%D1%82-news663481.html", "text": "Управляващата партия в Ирландия „Фине Гейл“ избра за свой лидер Лио Варадкар, с което традиционно католическа Ирландия ще получи първия си премиер – открит хомосексуалист, съобщава „Индипендънт“, цитиран от Фокус. 38-годишният син на индийски имигрант ще бъде и най-младият на този пост, наследяващ 66-годишния Енда Кени. Варадкар надделя над очаквания за министерския пост Саймън Ковни, печелейки огромно мнозинство в дясноцентристката партия. На 13 юни, на следващото заседание на парламента, се очаква Варадкар да бъде избран за министър-председател. \"Ако някой на моята възраст, с моя произход и всичко, което представлявам като характер, може да стане лидер на страната ни - това е посланието до всяко дете, родено в Ирландия, че няма служба, към която да не може да се стреми \", каза Варадкар пред радио\" Нюзтолк\". Варадкар е сравнително неопитен и е избран за пръв път през 2007 г. От 2011 г. е изпълнявал три длъжности в кабинета. С изключение на Кени, всеки министър-председател от 60-те години на миналия век насам е служил или като министър на финансите или като външен министър, преди да стане министър-председател.", "date": "2017.06.03", "title": "За историята! Ирландия за първи път ще има премиер – открит хомосексуалист"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%81%D0%B0%D1%89-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D0%BC%D0%B5-%D0%B4%D0%B0-%D0%BE%D0%BA%D0%B0%D0%B7%D0%B2%D0%B0%D0%BC%D0%B5-%D0%BD%D0%B0%D1%82%D0%B8%D1%81%D0%BA-%D0%B2%D1%8A%D1%80%D1%85%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news663482.html", "text": "Съединените щати продължават да оказват дипломатически и санкциен натиск върху Северна Корея, за да принудят Пхенян да се откаже от ядрената си програма. Това заяви военният министър на Съединените щати Джеймс Матис, цитиран от ТАСС. Главата на Пентагона  отбеляза, че Северна Корея „продължава да е една от главните заплахи за безопасността не само в региона, но и в целия свят“. Той подкрепи думите на постоянния представител на Съединените щати в ООН Ники Хейли, която каза, че светът никога няма да приеме разработването на ядрено оръжие от Северна Корея.", "date": "2017.06.03", "title": "Военният министър на САЩ: Продължаваме да оказваме натиск върху Северна Корея"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%82%D0%B5-%D1%80%D0%B0%D0%B1%D0%BE%D1%82%D0%B8-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BE%D1%82%D0%BC%D1%8F%D0%BD%D0%B0%D1%82%D0%B0-%D0%BD%D0%B0-%D0%BF%D1%8A%D1%80%D0%B2%D0%B8%D1%8F-%D0%B4%D0%B5%D0%BD-%D0%BE%D1%82-%D1%84%D0%B5%D1%81%D1%82%D0%B8%D0%B2%D0%B0%D0%BB%D0%B0-%E2%80%9E%D1%80%D0%BE%D0%BA-%D0%B0%D0%BC-%D1%80%D0%B8-news663471.html", "text": "Федералният министър на вътрешните работи на Германия Томас де Мезиер подкрепи решението на властите в провинция Рейнланд-Пфалц за отмяна на първия ден от музикалния фестивал „Рок ам Ринг“ във връзка със съмнения за терористична заплаха, съобщава „Франкфуртер Алгемайне Цайтунг“, цитиран от Фокус. „Това трудно и отговорно решение има моята пълна подкрепа – заявява Мезиер. - Сигурността на посетителите на фестивала трябва да е на първо място“. Очаква се днес преди обед да бъде съобщено дали властите ще дадат разрешение програмата на фестивала за оставащите два дни да бъде изпълнена. „Рок ам Ринг“, който се провежда ежегодно на пистата „Нюрбургринг“, е едно от най-големите музикални рок-събития в Европа. В трите дни от феста тази година трябваше да свирят 85 банди. Разпродадените билети са над 87 хиляди.", "date": "2017.06.03", "title": "Министърът на вътрешните работи на Германия: Отмяната на първия ден от  фестивала „Рок ам Ринг“ е отговорно решение"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%80%D1%83%D1%81%D0%B8%D1%8F-%D0%BD%D0%B0%D1%81%D1%82%D0%BE%D1%8F-%D0%B7%D0%B0-%D0%BE%D0%B1%D1%8F%D1%81%D0%BD%D0%B5%D0%BD%D0%B8%D0%B5-%D0%BE%D1%82-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%B7%D0%B0-%D0%B2%D0%BA%D0%BB%D1%8E%D1%87%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%80%D1%83%D1%81%D0%BA%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D0%B8--news663463.html", "text": "От Русия поискаха обяснение от САЩ за включването на руски компании в санкциите срещу Северна Корея, съобщава Интерфакс, цитиран от Фокус. Въвеждането на санкции от страна на САЩ срещу три руски компании и един гражданин на Руската федерация събуждат недоумение и дълбоко разочарование, заяви постоянният представител на Москва при ООН Владимир Сафронков. „Бихме искали да чуем обяснение от американска страна относно обявените на 1 юни разширения на санкциите по отношение на КНДР, под който попаднаха три руски компании и един гражданин на нашата държава. Тази стъпка буди недоумение и дълбоко разочарование“, заяви по време на заседание на Съвета за сигурност на ООН Сафронков, след единодушното приемане на резолюция за разширяване на санкциите по отношение на КНДР. „Нееднократно сме казвали, че този механизъм на едностранни рестрикции, е незаконен от гледна точка на международното право“, подчерта Сафронков. Според руския дипломат, практиката е показала, че подобен подход е неефективен и дипломатическите инструменти са винаги за предпочитане пред използването на санкции за решаването на международни проблеми.", "date": "2017.06.03", "title": "Напрежение! Русия настоя за обяснение от Съединените щати за включването на руски компании в санкциите срещу Северна Корея"}
{"url": "http://pik.bg/%D0%BD%D0%BE%D0%B2%D0%BE%D0%BF%D1%80%D0%B8%D0%B5%D1%82%D0%B8-%D0%B2-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-%D0%B2%D0%BB%D0%B8%D0%B7%D0%B0%D1%82-%D0%BF%D0%B5%D1%82-%D0%BD%D0%BE%D0%B2%D0%B8-%D0%B2%D1%80%D0%B5%D0%BC%D0%B5%D0%BD%D0%BD%D0%B8-%D1%87%D0%BB%D0%B5%D0%BD%D0%BE%D0%B2%D0%B5-news663447.html", "text": "В Съвета за сигурност на ООН влизат пет нови временни членове – Кот д‘Ивоар, Кувейт, Перу, Полша и Екваториална Гвинея. Това стана ясно след проведено гласуване в Общото събрание, съобщава „Дойче Веле“, цитирани от Фокус. Съгласно устава на международната организация, тези държави ще имат места в Съвета за сигурност през периода 2018-2019 г. От 1 януари 2018 г. непостоянно място в органа ще има и Холандия, която ще раздели двугодишния срок заедно с Италия, тъй като нито една държава не успя да събере подкрепата на две трети от гласовете.", "date": "2017.06.03", "title": "Новоприети! В Съвета за сигурност на ООН влизат пет нови временни членове"}
{"url": "http://pik.bg/%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-20-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8-%D1%81%D0%B0-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BD%D0%B8-%D0%BE%D1%82-%D1%84%D1%80%D0%B5%D0%BD%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-%D0%B2-%D0%BC%D0%B0%D0%BB%D0%B8-news663443.html", "text": "Френски военнослужещи, участващи в стабилизиращата мисия на ООН в Мали (MINUSCA), са ликвидирали най-малко 20 екстремисти в рамките на операция в северната част на африканската държава, съобщава Франс Прес, циитрана от Фокус. В започналото в края на миналата седмица настъпление, френските сили са иззели голямо количество техника, оръжия и муниции, принадлежащи на екстремистите.", "date": "2017.06.03", "title": "Операция! Най-малко 20 джихадисти са ликвидирани от френски войници в Мали"}
{"url": "http://pik.bg/%D0%BF%D0%BE%D0%BC%D0%BE%D1%89%D0%BD%D0%B8%D0%BA-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%80%D0%B0%D0%BA%D0%B5%D1%82%D0%BD%D0%B8-%D0%B7%D0%B0%D0%BF%D0%BB%D0%B0%D1%85%D0%B8-%D0%BE%D1%82-%D0%B8%D1%80%D0%B0%D0%BD-%D0%B8-%D0%BA%D0%BD%D0%B4%D1%80-news663446.html", "text": "Специалният помощник на американския президент Доналд Тръмп Кристофър Форд заяви, че диалогът между САЩ и Русия по въпросите на противоракетната отбрана може да премина на ново ниво, ако бъдат отстранени ракетните заплахи от Иран и КНДР, съобщава РИА Новости. „Трябва да работим активно заедно, за да стигнем до дискусии за това, как можем да се справим със заплахите от страната на Северна Корея и Иран - заявява Форд. – И ако можем да работим заедно, за да поемем контрола върху тези проблеми, бихме могли да преминем на различно ниво на дискусии за противоракетната отбрана“. Той добави, че Съединените щати „разбира се, ще продължат да правят това, което правят и в момента“, в областта на противоракетната отбрана „в светлината на заплахите от страна на КНДР и Иран“. Съветникът на Тръмп отбеляза още, че заплахата от страната на Иран и КНДР напълно осъзнават и в Китай и Русия. Кристофър Форд изрично уточни, че американските система на противоракетна отбрана не са насочени срещу Русия и Китай. Помощникът на Доналд Тръмп каза още, че Съединените щати искат да възобновят диалога с Русия за стратегическата стабилност.", "date": "2017.06.03", "title": "Помощник на Доналд Тръмп говори за ракетни заплахи от Иран и КНДР"}
{"url": "http://pik.bg/4-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D0%B1%D1%8A%D1%80%D0%B7-%D0%B8-%D1%81%D1%82%D1%80%D0%B0%D1%81%D1%82%D0%B5%D0%BD-%D1%81%D0%B5%D0%BA%D1%81-news663308.html", "text": "Секс може да се прави навсякъде и по всяко време. Сексолози дават няколко препоръки, за да може жената да получи толкова удоволствие от спонтанния секс, колкото и партньорът й. При жените вероятността за бърз оргазъм се засилва в периода на овулацията, около 14 дни след началото на менструацията. Именно това е времето за бързо секс изживяване. Мъжът пък е готов за бърз секс още от сутринта заради високото съдържание на тестостерон в кръвта си. Бързият секс не предполага дълга любовна игра. Затова сексолозите препоръчват използването на лубрикант, който е специално създаден за бързо проникване. Можете да правите секс, дори ако обстановката наоколо не е идеална. Не мислете и за това как точно изглеждате. Дрехите ви са разпръснати наоколо или оплетени в тялото ви - страстта е по-силна от тези подробности. А опасността някой да наднике, прави изживяването още по-вълнуващо. Бързият и страстен секс ще ви припомни колко много се желаете и ще ви подтикне да опитате нови пози и начини на възбуждане. После можете да продължите в леглото - нежно и бавно. Поради липсата на обичайните условия при бързия секс е възможно да не стигнете до оргазъм, но пък хубавите емоции са гарантирани.", "date": "2017.06.03", "title": "4 съвета за бърз и страстен секс"}
{"url": "http://pik.bg/%D1%81%D1%8A%D0%B2%D0%B5%D1%82%D1%8A%D1%82-%D0%BD%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-%D1%81-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D0%BA%D0%BD%D0%B4%D1%80-news663452.html", "text": "Съветът за сигурност на ООН постави директора на разузнаването на Северна Корея, 13 други високопоставени служители в Пхенян и четири компании в „черния списък“ за санкции, който предвижда глобална забрана за пътуване и замразяване на активите им, съобщава А Фе Пе, цитиран от Фокус Единодушно бе приета предложената от САЩ резолюция, налагаща нови санкции на Пхенян в отговор на поредица от проведения изпитания на балистични ракети тази година.", "date": "2017.06.03", "title": "Съветът на сигурност на ООН с допълнителни санкции срещу КНДР"}
{"url": "http://pik.bg/%D0%BE%D1%82-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D0%BF%D1%80%D0%BE%D0%B2%D0%B8%D0%BD%D1%86%D0%B8%D1%8F-%D1%80%D0%B5%D0%B9%D0%BD%D0%BB%D0%B0%D0%BD%D0%B4-%D0%BF%D1%84%D0%B0%D0%BB%D1%86-%D0%BF%D0%BE%D1%82%D0%B2%D1%8A%D1%80%D0%B4%D0%B8%D1%85%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0%D1%82%D0%B0-%D0%B7%D0%B0%D0%BF%D0%BB%D0%B0%D1%85%D0%B0-news663454.html", "text": "От регионалното правителство на провинция Рейнланд-Пфалц потвърдиха за наличето на терористичната заплаха срещу посещавания от десетки хиляди музикален фестивал „Рок ам Ринг“ на пистата „Нюрбургринг“, съобщава „Франкфуртер Алгемайне Цайтунг“, цитиран от Фокус. Има индикации за възможна терористична опасност и от съображения за сигурност фестивалът ще бъде прекъснат, потвърдиха от Дюселдорф. Посетителите са напуснали района на провеждането му в спокойно и без инциденти. Очаква се пресконференция, на която министърът на вътрешните работи Рожер Левенц да представи повече информация.", "date": "2017.06.03", "title": "От регионалното правителство на провинция Рейнланд-Пфалц потвърдиха терористичната заплаха за фестивала „Рок ам Ринг“"}
{"url": "http://pik.bg/%D1%86%D0%B5%D1%80%D0%B5%D0%BC%D0%BE%D0%BD%D0%B8%D1%8F%D1%82%D0%BE-%D0%BF%D0%BE-%D0%BF%D1%80%D0%B8%D0%B5%D0%BC%D0%B0%D0%BD%D0%B5%D1%82%D0%BE-%D0%BD%D0%B0-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-%D0%B2-%D0%BD%D0%B0%D1%82%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%BD%D0%B0-5-%D1%8E%D0%BD%D0%B8-%D0%B2-%D1%81%D0%B3%D1%80%D0%B0%D0%B4%D0%B0%D1%82%D0%B0-%D0%BD%D0%B0-news663450.html", "text": "Официалната церемония по приемането на Черна гора в НАТО трябва да се проведе на 5 юни (понеделник) в сградата на Държавня департамент на Съединените щати, съобщиха от пресслужбата на американското дипломатическо ведомство. Очаква се церемонията да стартира около 19:00 часа българско време. „На церемонията заместник държавният секретар Томас Шенън ще приеме документите за встъпване  на Черна гора в НАТО – се посочва в съобщението. – Премиерът на Черна гора Душко Маркович официално ще връчи тези документи. В тях се посочва, че Черна гора става 29-ия съюзник в НАТО“. Участие ще вземе и генералният секретар на НАТО Йенс Столтенберг. Флагът на Черна гора за първи път ще бъде издигнат пред щаб-квартирата на НАТО на 7 юни. Решението за покана на Черна гора в НАТО бе прието през декември 2015 година. През май министрите на външните работи на страните-членки на НАТО подписаха протокол за приемането на страната. Преди седмица черногорският премиер Душко Маркович, в качеството си на наблюдател, за първи път участва в среща на НАТО в Брюксел.", "date": "2017.06.03", "title": "Церемониято по приемането на Черна гора в НАТО трябва да се проведе на 5 юни в сградата на Държавния департамент на САЩ"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D1%82%D0%B0%D0%B9%D0%BD%D1%81%D1%82%D0%B2%D0%B5%D0%BD%D0%BE-%D1%81%D1%8A%D0%BE%D1%80%D1%8A%D0%B6%D0%B5%D0%BD%D0%B8%D0%B5-%D1%81%D0%B5-%D0%BF%D0%BE%D0%BA%D0%B0%D0%B7%D0%B0-%D1%81%D0%BB%D0%B5%D0%B4-%D1%81%D1%82%D0%BE%D0%BF%D1%8F%D0%B2%D0%B0%D0%BD%D0%B5-%D0%BD%D0%B0-%D0%BB%D0%B5%D0%B4%D0%BE%D0%B2%D0%B5-%D0%B2-%D0%B0%D0%BD%D1%82%D0%B0%D1%80%D0%BA%D1%82%D0%B8%D0%B4%D0%B0-%D1%81%D0%BD%D0%B8%D0%BC%D0%BA%D0%B8-news663369.html", "text": "Глобалното затопляне е на път да ни покаже невиждани неща, скрити досега под плътна ледена покривка. Така в Антарктида след като част от вечните ледове се стопиха, спътникови снимки показаха странно съоръжение във форма на правилен триъгълник. Какво е това-древна пирамида или град, изчезнал под ледовете преди милиони години-учените ще трябва да отговорят. А за тези, които искат сами да се уверят ето и координатите: 69°41'8.05\"S,39°24'3.99\"E", "date": "2017.06.03", "title": "МИСТЕРИЯ: Тайнствено съоръжение се показа след стопяване на ледове в Антарктида (СНИМКИ)"}
{"url": "http://pik.bg/%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%BC%D0%B5%D0%BA%D1%81%D0%B8%D0%BA%D0%B0%D0%BD%D1%81%D0%BA%D0%B8-%D0%B7%D0%B0%D1%82%D0%B2%D0%BE%D1%80-%D0%B1%D0%B5-%D0%BE%D1%82%D0%B2%D0%BB%D0%B5%D1%87%D0%B5%D0%BD-%D0%B8-%D1%83%D0%B1%D0%B8%D1%82-news663448.html", "text": "Директорът на затвора в мексиканския щат Гереро Мойсес Чопин Меса е бил отвлечен от бандити, а след това убит, съобщи председателят на Групата за координация по безопасността на щата Роберто Алварес Ередия, цитиран от РИА Новости. Близки на Меса са разказали, че бандитите нахлули в дома му през нощта и го отвлекли в неизвестна посока. Веднага след похищението федералните и местните сили са започнали мащабна операция по издирването на Меса, но без резултат. Малко по-късно било намерено мъжко тяло с преразяно гърло, което се оказало на Меса. Щата Гереро е един от най-опасните като престъпност в Мексико.", "date": "2017.06.03", "title": "Директор на мексикански затвор бе отвлечен и убит"}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D0%BA%D0%B0%D0%BD%D1%86%D0%BB%D0%B5%D1%80%D1%8A%D1%82-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D0%B8-%D0%BC%D0%B5%D0%BA%D1%81%D0%B8%D0%BA%D0%BE-news663451.html", "text": "Канцлерът на Германия Ангела Меркел ще пътува идната седмица до Аржентина и Мексико с цел договаряне на търговските отношения с две от най-големите икономики в Латинска Америка, съобщава A Фе Пе, позовавайики се на официални лица от външното министерство на Германия. Меркел ще посети в четвъртък Аржентина, потвърди аржентинският външен министър, наричайки посещението \"знак на доверие\" в реформите на президента Маурисио Макри. Основната тема на визитата й се очаква да бъде сключването на споразумение за свободна търговия между най-голямото междудържавно обединение в Южна Америка, „Меркосур“ и Европейския съюз. В петък и събота Меркел ще посети Мексико. Тя ще бъде придружена от \"делегация от бизнесмени с цел разширяване и укрепване на търговските и инвестиционни връзки между двете страни\". Меркел ще се срещне и с президента Енрике Пеня Нието, за да \"обмени мнения по основните въпроси на международната политика“, се казва още в изявлението на външното министерство на Германия. Както е известно Мексико е втората по големина икономика в Латинска Америка, след Бразилия и Аржентина. Откакто американският президент Доналд Тръмп встъпи в длъжност, Мексико се стреми да укрепва търговските си отношения с други страни, като алтернатива на основния си търговски партньор - САЩ. Фокус", "date": "2017.06.03", "title": "Визита: Канцлерът на Германия ще посети Аржентина и Мексико"}
{"url": "http://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BA%D0%BE%D0%BD%D1%84%D0%B8%D1%81%D0%BA%D1%83%D0%B2%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8%D1%8F-%D0%B0%D0%BA%D1%82-news663455.html", "text": "Полицията във Великобритания е конфискувала в центъра на Манчестър  автомобил, който се смята за важна улика в разследването на терористичния акт в града от 22 май, съобщиха от полицията на града на страницата си в една от социалните мрежи. За кратко, заради акцията, район в центъра на Манчестър бе отцепен. Отбелязва се, че конфискуваният автомобил е бял Nissan Micra. От полицията отбелязват, че автомобилът се смята „за изключително важна улика в разследването“. Органите на реда благодарят на жителите на Манчестър и на гостите на града за съдействието и разбирането, тъй като заради следствените действия пътища в града бяха блокирани. От полицията опитват да определят маршрута на придвижване на терориста Салман Абеди. .", "date": "2017.06.03", "title": "Разследване! Полицията конфискува автомобил във връзка с разследването на терористичния акт в Манчестър"}
{"url": "http://pik.bg/%D1%81%D1%8A%D0%BF%D0%B5%D1%80%D0%BD%D0%B8%D1%86%D0%B8-%D1%84%D1%80%D0%B0%D0%BD%D1%86%D0%B8%D1%8F-%D1%81%D0%B5-%D1%80%D0%B0%D0%B7%D0%BF%D1%80%D0%B0%D0%B2%D0%B8-%D1%81-%D1%83%D1%80%D1%83%D0%B3%D0%B2%D0%B0%D0%B9-%D0%B2-%D0%BA%D0%BE%D0%BD%D1%82%D1%80%D0%BE%D0%BB%D0%B5%D0%BD-%D0%BC%D0%B0%D1%87-news663456.html", "text": "Един от съперниците на националния отбор по футбол на България в квалификациите за Световното първенство в Русия през 2018 година – Франция, победи с 5:0 Парагвай с контролен мач, който се изигра в Рен. Оливие Жиру в 6-ата, 13-ата и 69-ата минута доведе резултата до 3:0 за избраниците на селекцонера Дидие Дешан. Муса Сисоко в 76-ата и Антоан Гризман в 77-ата минута добавиха по едно попадение за крайното 5:0. На 9 юни Франция гостува в ключова квалификация на Швеция в Солна.", "date": "2017.06.03", "title": "Съперници! Франция се разправи с Уругвай в контролен мач"}
{"url": "http://pik.bg/%D0%BF%D1%80%D0%B8%D1%81%D1%8A%D0%B4%D0%B0-%D0%BD%D0%B0%D0%B4-100-%D1%81%D1%8A%D1%82%D1%80%D1%83%D0%B4%D0%BD%D0%B8%D1%86%D0%B8-%D0%BD%D0%B0-%D1%82%D0%B0%D0%B9%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%BD%D0%B0-%D0%BF%D0%B8%D0%BD%D0%BE%D1%87%D0%B5%D1%82-%D0%B1%D1%8F%D1%85%D0%B0-%D0%BE%D1%81%D1%8A%D0%B4%D0%B5%D0%BD%D0%B8-%D0%B7%D0%B0-%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5-%D0%BD%D0%B0-%D1%85%D0%BE%D1%80%D0%B0-news663458.html", "text": "106 члена на тайната полиция  DINA на режима на Аугусто Пиночет в Чили са получили различен срок присъди за отвличането на 16 опозиционери като част от операция  „Коломбо“ през 70-те години на миналия век, съобщава Кларин. Съд в Сантяго наложи присъди между година и половина и 20 години лишаване от свобода. Най-тежкото наказание са получили генералите в оставка Сесар Манрикес Браво и Раул Игуриага Неуман, както и Педро Октавио Еспиноса и Мигел Краснов. Следствието е установило, че 16 члена на Лявото революционно движение на Чили са били арестувани от агенти на  DINA между 1974 и 1975 година. По-късно те са били изпратени в различни центрове за изтезания или в тайни затвори. След това не са били видени. „Колмбо“ е била част от операция „Кондор“, по време на която режимът на Пиночет е ликвидирал политическите си опоненти.", "date": "2017.06.03", "title": "Присъда! Над 100 сътрудници на тайната полиция на Пиночет бяха осъдени за отвличане на хора"}
{"url": "http://pik.bg/%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%B2%D1%8A%D0%BD%D1%88%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B2-%D1%81%D0%B0%D0%BD%D0%BA%D1%82-%D0%BF%D0%B5%D1%82%D0%B5%D1%80%D0%B1%D1%83%D1%80%D0%B3-news663457.html", "text": "Президентът н Русия Владимир Путин и министърът на външните работи на Германя Зигмар Габриел са провели среща в кулоарите на Международния икономически форум, който се провежда за 21-ви път в Санкт Петербург, с ъобщава Интерфакс, цитиран от Фокус. Говорителят на Кремъл Дмитрий Песков е потвърдил за срещата. „В края на работния ден Владимир Путин прие министъра на външните работи на Германия Зигмар Габриел, който пристигна на Международния икономически форум в Петербург. Двамата обсъдиха двустранните руско-германски отношения“, заяви Песков пред журналисти.", "date": "2017.06.03", "title": "Владимир Путин се срещна с външния министър на Германия в Санкт Петербург"}
{"url": "http://pik.bg/%D0%B2%D0%B8%D0%BF-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%86%D0%B8-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%B8%D0%B7%D0%B3%D0%BB%D0%B5%D0%B6%D0%B4%D0%B0%D1%82-%D0%B2%D0%BD%D1%83%D1%87%D0%BA%D0%B8%D1%82%D0%B5-%D0%BD%D0%B0-%D0%BB%D0%B5%D0%B3%D0%B5%D0%BD%D0%B4%D0%B8%D1%82%D0%B5-%D0%BD%D0%B0-20-%D1%82%D0%B8-%D0%B2%D0%B5%D0%BA-%D1%81%D0%BD%D0%B8%D0%BC%D0%BA%D0%B8-news663341.html", "text": "В голямото семейство Пикасо трябва да има поне един човек, който по някакъв начин да е свързан с изкуството. Това е Диана, внучката на известния художник. Тя е учила частно право и история на изкуството. Работила е с аукционната къща Сотбис като експерт. Сега Диана работи с изложби от световните водещи музеи и е член на арт организации. Нейният дядо би се гордял с нея. Преди сме ви показвали как изглеждат децата на някои от най-големите звезди, но днес ще ви представим внучките на легендите на 20-ти век. Роуз е най-голямата внучка на Кенеди и много откриват прилики с баба й Жаклин. Младата жена е завършила Харвард, интересува се от кино и наскоро дебютира в онлайн комедиен сериал. Сестра й Татаяна е завършила Йейл и работи като журналист. Двете имат по-малък брат, Джон, който е завършил история и вече е направил първите стъпки в политиката. Ема e дъщеря на Шон, най-големият син на актрисата. Тя рисува много добре от малка. Учи в Florence Academy of Art, както баба й, и работи с УНИЦЕФ. Разбира се, модните агенции не могат да игнорират внучката на една от най-великите актриси на миналия век. Преди няколко години Ема подписа договор с модна агенция и участва в няколко фотосесии. Фотограф, не знаещ кой стои пред него, веднъж й казал: \"Ако Ален Делон беше жена, той щеше да изглежда точно като теб.\" Алисън наистина е наследила красотата и харизмата на дядото си, но е избрала да стане модел вместо актриса. В внучката на известната актриса може лесно да забележите характерните черти на баба й. Ан започва театралната си кариера през 1999 и постепенно започва да получава все по-интересни предложения за роли във филми и телевизията. Шарлота е дъщерята на принцеса Каролина от Монако и внучка на легендарната актриса Грейс Кели. Младата жена е учила в Сорбоната, занимава се с благотворителност и журналистика, обича да язди и в свободното си време се снима в реклами на модни марки, сред които Gucci.", "date": "2017.06.03", "title": "ВИП наследници! Вижте как изглеждат внучките на легендите на 20-ти век (СНИМКИ)"}
{"url": "http://pik.bg/%D0%BD%D0%B5%D0%B8%D0%B4%D0%B5%D0%BD%D1%82%D0%B8%D1%84%D0%B8%D1%86%D0%B8%D1%80%D0%B0%D0%BD%D0%BE-%D0%BB%D0%B8%D1%86%D0%B5-%D1%81%D1%80%D0%B5%D0%B4-%D0%BF%D0%B5%D1%80%D1%81%D0%BE%D0%BD%D0%B0%D0%BB%D0%B0-%D0%B5-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B7%D0%B0-%D0%BF%D1%80%D0%BE%D0%B2%D0%B0%D0%BB%D0%B0-%D0%BD%D0%B0-%D0%BF%D1%8A%D1%80%D0%B2%D0%B8%D1%8F-%D0%B4%D0%B5%D0%BD-%D0%BD%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB%D0%B0-%E2%80%9E%D1%80%D0%BE-news663459.html", "text": "Отмяната на първия ден от музикалния рок-фестивал „Рок ам Ринг“, който се провежда в Нюрбург, вероятно е свързана с лице от персонала, чиято самоличност не може да бъде установена. Това обясни на пресконференция организаторът на събитието Марек Либерберг, цитиран от „Дас Рейнише Пост“. Става въпрос за служител, монтирал решетките за сигурност преди началото на музикалното събитие. Налице са съмнения, че той може да е опасен, уточни Либерберг. Полицията засега запазва мълчание по въпроса дали тридневният фестивал ще продължи днес. „В момента тече разследване. Точните причини засега не можем да разкрием“, съобщиха правоохранителните органи. \"Тъй като сигурността е от първостепенно значение и предполагаемата опасност за посетителите на фестивала трябва да бъде изключена възможно най-бързо, бе решено той да бъде отменен за деня“, уточниха още властите. \"По моя преценка, това е превантивна мярка на полицията“, коментира Либерберг в рамките на извънредната пресконференцията. \"Надявам се и ми се иска да можем да продължим в събота\", добави организаторът, който припомни, че и през 2016 г. фестивалът бе отменен – заради мълнии.", "date": "2017.06.03", "title": "Неидентифицирано лице сред персонала е причината за провала на първия ден на фестивала „Рок ам Ринг“ в Германия"}
{"url": "http://pik.bg/%D1%81%D1%8A%D0%B4%D0%B5%D0%B1%D0%BD%D0%B0-%D1%81%D0%B0%D0%B3%D0%B0-%D0%B2%D0%B0%D0%B6%D0%B5%D0%BD-%D1%81%D0%B2%D0%B8%D0%B4%D0%B5%D1%82%D0%B5%D0%BB-%D0%B4%D0%B0%D0%B4%D0%B5-%D0%BF%D0%BE%D0%BA%D0%B0%D0%B7%D0%B0%D0%BD%D0%B8%D1%8F-%D0%BD%D0%B0-%D0%BF%D1%80%D0%BE%D1%86%D0%B5%D1%81%D0%B0-%D1%81%D1%80%D0%B5%D1%89%D1%83-%D1%83%D1%87%D0%B0%D1%81%D1%82%D0%BD%D0%B8%D1%86%D0%B8%D1%82%D0%B5-%D0%B2-%D0%BD%D0%B5%D1%83%D1%81%D0%BF%D0%B5%D1%88%D0%BD%D0%B8%D1%8F-%D0%BE%D0%BF%D0%B8%D1%82--news663461.html", "text": "Орхан Йълкъкан, главен съветник на началника на Генералния щаб на Турция, даде показания в рамките на процеса срещу участниците в преврата от 15 юли 2016 г, съобщава „Дейли Сабах“, цитиран т Фокус. Йълкъкан отрече участието си в преврата. Президентът Реджеп Ердоган и министърът на правосъдието Бекир Боздаг настояха, че обвиняемите „лъжат“, и заявиха, че правосъдието ще надделее. Щабният полковник Орхан Йълкъкан бе един от най-приближените на началника на генералния щаб- генерал Хулуси Акар. Сега Йълкъкан е обвинен в съпричастност и участие в опита за преврат от 15 юли 2016 г. Той е последният обвиняем, който свидетелства на процесите за преврата, който според Анкара е организаран от гюленистите.", "date": "2017.06.03", "title": "Съдебна сага! Важен свидетел даде показания на процеса срещу участниците в неуспешния опит за преврат в Турция"}
{"url": "http://pik.bg/%D1%87%D1%83%D0%B4%D0%BE%D0%B2%D0%B8%D1%89%D0%BD%D0%BE-%D0%BE%D1%82-%D0%B2%D0%B5%D0%BD%D0%B5%D1%86%D1%83%D0%B5%D0%BB%D1%81%D0%BA%D0%B0%D1%82%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D0%BE%D0%B1%D1%8F%D0%B2%D0%B8%D1%85%D0%B0-%D0%B7%D0%B0-%D0%B1%D0%BB%D0%B8%D0%B7%D0%BE-15-000-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%BF%D1%80%D0%BE%D1%82-news663483.html", "text": "Броят на пострадалите от началото на протестите във Венецуела срещу управлението на президента Николас Мадуро е близо 15 000 души. Това обяви един от лидерите на опозицията в страната, губернаторът на щата Миранда Енрике Каприлес в ефира на  Periscope. Тези данни сериозно се различават от обявените от официалните власти в страната. Защитникът на народа на Венецуела, отговарящ за правата на човека, Тарек Уилям Сааб обяви за около 1 100 ранени. „В страната ни 15 000 души са получили наранявания от 1 април, когато стартираха протестите – заяви Каприлес. – Само в Каракас за последната седмица са били ранени 1 000 души“. Той добави, че убитите са 64 души, докато властите официално обявиха за 65 загинали, а правозащитниците – за 69.", "date": "2017.06.03", "title": "Чудовищно! От венецуелската опозиция обявиха за близо 15 000 пострадали от началото на протестите в страната"}
{"url": "http://pik.bg/%D1%80%D0%B0%D0%B7%D0%BA%D0%B0%D1%8F%D0%BD%D0%B8%D0%B5-%D0%BA%D0%BE%D0%BC%D0%B5%D0%B4%D0%B8%D0%B9%D0%BD%D0%B0%D1%82%D0%B0-%D0%B0%D0%BA%D1%82%D1%80%D0%B8%D1%81%D0%B0-%D0%BA%D0%B5%D0%B9%D1%82%D0%B8-%D0%B3%D1%80%D0%B8%D1%84%D0%B8%D0%BD-%D1%81%D0%BB%D0%B5%D0%B4-%D1%81%D0%BD%D0%B8%D0%BC%D0%BA%D0%B0%D1%82%D0%B0-%D1%81-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D1%81-%D0%BA%D0%B0%D1%80%D0%B8%D0%B5%D1%80%D0%B0%D1%82%D0%B0-%D0%BC%D0%B8-news663449.html", "text": "Комедийната актриса Кейти Грифин се извини през сълзи за фотосесията, в която държи фалшива \"отрязана\" глава на американския президент Доналд Тръмп, съобщава Ройтерс, цитиран от Би Ти Ви. На спецална пресконференция тя заяви, че с кариерата й е свършено и че Тръмп я е съсипал. Грифин изгуби и работата си в Си Ен Ен, след като телевизията прекрати договора си с нея за участие в новогодишната програма. В продължение на десетилетие тя бе водещ на годишното специално предаване заедно с кореспондента и водещ на Си Ен Ен Андерсън Купър. \"Не мисля, че ще имам кариера след всичко това\", призна 56-годишната Грифин. Тя допълни, че след случилото се е получила смъртни заплахи. Самият Тръмп вече осъди кадрите и заяви, че те са травмирали семейството му, особено най-малкия му син – 11-годишния Барън. Най-големият му син Доналд-младши пък призова работодателите да прекратят отношенията си с Грифин. Съпругата на президента Мелания Тръмп също заклейми видеоклипа. Грифин повтори извинението, което публикува в социалните мрежи във вторник, но подчерта, че не я е страх от Доналд Тръмп и възнамерява да продължи да си прави шеги с президента.", "date": "2017.06.03", "title": "Разкаяние! Комедийната актриса Кейти Грифин след снимката с \"главата\" на Тръмп: С кариерата ми е свършено"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B7%D1%80%D0%B8%D0%B2-%D0%B2-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D1%86%D0%B5%D0%BD%D1%82%D1%8A%D1%80-%D0%B2-%D0%B8%D1%80%D0%B0%D0%BD%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D1%88%D0%B8%D1%80%D0%B0%D0%B7-news663462.html", "text": "В иранския град Шираз е имало взрив, съобщава IRNA. Отбелязва се, че инцидентът е станал на първия етаож на търговски център. По-рано бе обявено, че спецслужбите на Иран са обезвредили терористична групировка, която е подготвяла серия от взривове в страната.", "date": "2017.06.03", "title": "Извънредно! Взрив в търговски център в иранския град Шираз"}
{"url": "http://pik.bg/%D0%BB%D0%B5%D0%B3%D0%B5%D0%BD%D0%B4%D0%B0-%D0%B0%D1%80%D0%B5%D1%82%D0%B0-%D1%84%D1%80%D0%B0%D0%BD%D0%BA%D0%BB%D0%B8%D0%BD-%D1%81-%D0%BD%D0%BE%D0%B2-%D0%B0%D0%BB%D0%B1%D1%83%D0%BC-%D0%B2-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-2018-%D0%B3%D0%BE%D0%B4%D0%B8%D0%BD%D0%B0-news663453.html", "text": "Една от иконите на джаз музиката Арета Франлин ще издаде нов албумв началото на 2018 г. Това съобщи 75-годишната изпълнителка певицата в интервю за сп. \"Билборд\", съобщава  БГНЕС. Той ще включва колаборации със Стиви Уондър, Елтън Джон и Лайънъл Ричи. Все още не е ясен точният брой на парчетата, които ще бъдат включени в албума. Франклин се колебаела дали да бъдат 10 или 11. Преди няколко месеца певицата обяви, че се оттегля и този албум ще е последният й музикален проект. Сега обаче Фраклин признава, че би се радвала, ако може да направи и едно прощално турне - било то само с едва-две дати. През кариерата си Арета Франклин е спечелила 18 награди „Грами\" и е призната за основна фигура на световната соул, джаз и госпел сцени.", "date": "2017.06.03", "title": "Легенда! Арета Франклин с нов албум в началото на 2018 година"}
{"url": "http://pik.bg/%D0%BD%D0%B0%D1%85%D0%BE%D0%B4%D0%BA%D0%B0-%D0%BA%D1%80%D0%B0%D0%B9-%D0%B1%D1%80%D0%B5%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%B0%D0%BA%D0%B0%D0%BF%D1%83%D0%BB%D0%BA%D0%BE-%D0%BD%D0%B0%D0%BC%D0%B5%D1%80%D0%B8%D1%85%D0%B0-12-%D1%82%D0%BE%D0%BD%D0%B0-%D0%BA%D0%BE%D0%BA%D0%B0%D0%B8%D0%BD-news663485.html", "text": "Мексиканските власти са открили в Тихия океан, в района на пристанището на Акапулко, непромокаеми пакети с кокаин, като общото тегло на цялата пратка е било 1,2 тона, съобщава РИА Новости, като се позовава на информация на Министерството на военоморския флот на Мексико. Според информацията моряци открили общо 32 пакета, в които имало кокаин. Не се знае чия е била пратката и на кого е трябвало да бъде доставена. Мексиканските картели използват територията на страната за преработка на кокаин от Южна Америка, който прекарват в Съединените щати по всички възможни канали.", "date": "2017.06.03", "title": "Находка! Край бреговете на Акапулко намериха 1,2 тона кокаин"}
{"url": "http://pik.bg/%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-%D0%B4%D1%8A%D0%B1%D0%BB%D0%B8%D0%BD-%D0%BE%D0%B1%D0%B5%D0%B7%D0%B2%D1%80%D0%B5%D0%B4%D0%B8%D1%85%D0%B0-%D0%BA%D0%BE%D0%BB%D0%B0-%D0%B1%D0%BE%D0%BC%D0%B1%D0%B0-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-news663487.html", "text": "Ирландската полиция е открила в петък вечер автомобил с взрив при операция в един от районите на Дъблин, съобщава „Дейли Експрес“. Посочва се, че службите са успели да задържат и двама души, които са били в автомобила. Инцидентът е станала в столичния район Балибокс, където полицейски части са провеждали спецоперация срещу републиканци-дисиденти, подкрепящи продължаването на въоръжената борба за присъединяване със Северна Ирландия. Полицаите спрели автомобил с двама души за проверка, като в колата открили сериозно количество пластичен експлозив. Лицата, които са били в автомобила, са задържани за три денонощия. След този срок трябва да им бъдат предявени и официални обвинения. Районът, в който е бил спрян автомобила веднага е бил отцепен, а хората, които са били наблизо – евакуирани. Съобщава се още, че полицията е провела и обиск в дом, в близост до мястото на заловения автомобил.", "date": "2017.06.03", "title": "Операция! В Дъблин обезвредиха кола-бомба. Двама души са арестувани"}
{"url": "http://pik.bg/%D0%B2%D0%B8%D0%B7%D0%B8%D1%82%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BA%D0%B8%D1%82%D0%B0%D0%B9-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%BA%D0%B0%D0%B7%D0%B0%D1%85%D1%81%D1%82%D0%B0%D0%BD-news663488.html", "text": "Президентът на Китай Си Дзинпин ще посети Казахстан идната седмица, съобщава „Чайна Дейли“, цитирани от Фокус. Според информацията посещението е предвидено от 7 до 10 юни. Визитата на Си Дзинпин е по покана на президента на Казахстан Нурсултан Назарбаев, заяви говорителят на Министерство на външните работи в Пекин. В Астана Си Дзинпин ще участва в 17-ата среща на лидерите на страните от Шанхайската организация за сътрудничество.", "date": "2017.06.03", "title": "Визита! Президентът на Китай ще посети следващата седмица Казахстан"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BA%D0%BE%D0%B2%D1%87%D0%B5%D0%B3%D1%8A%D1%82-%D0%BD%D0%B0-%D0%B1%D0%BE%D1%80%D0%B8%D1%81-iii-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D0%BE%D1%82%D0%BA%D1%80%D0%B8%D1%82-%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%B5-%D1%85%D0%B2%D1%8A%D1%80%D0%BB%D0%B5%D0%BD-%D0%B2-%D1%80%D0%B5%D0%BA%D0%B0-%D0%B8%D1%81%D0%BA%D1%8A%D1%80-news663229.html", "text": "Аристокрацията в цяла Европа се подготвя за юбилей, който ще се помни дълго. Последният български цар Симеон II навършва 80 години на 16 юни и ще посрещне празника с бляскаво тържество. Съдбата на неговото семейство е преплетена с някои от най-драматичните събития в историята на България през XX век. Самият Симеон Саксгобургготски управлява страната като министър-председател от 2001 г. до 2005 г., пише столичен ежедневник. \"Цинковият саркофаг, в който лежи балсамираното тяло на цар Борис III, не може да бъде открит.\"Скулпторът Александър Хайтов, който изиграва ключова роля при откриването на втория гроб на монарха, е уверен, че тази мисия все още е възможна. Хайтов е автор на спорни паметник на Цар Симеон със светещите очи. Мистерията със смъртта и тленните останки на Борис III е сред най-заплетените исторически загадки в новата ни история. Царят умира на 22 август 1943 г. в 16,22 ч. Тялото му е балсамирано и тогава са извадени сърцето и белите дробове. Новината за смъртта на Борис III потапя България в траур. Народът не иска да повярва, че обичаният управник си е отишъл така внезапно. Хиляди се стичат на погребението в Рилския манастир, за да го изпратят в последния му път на 5 септември 1943 г. Но царят не намира покой и след смъртта си. Гробът му бързо се превръща в място за поклонение. Тълпи от хора идват, за да отдадат почит на царя. Нещо, което не се харесва на комунистическите водачи, превзели властта след 9 септември 1944 г. Взема се решение Борис III да бъде препогребан във Врана. По молба на семейството до втория гроб е изграден малък параклис. Но за комунистите дори това място е заплаха. Работи се по целенасочена програма за унищожаване на националната памет. Параклисът е взривен през 50-те години, погребалната камера е отворена отново, а ковчегът отнесен в неизвестна посока. \"Отрих хората, които са изкопали втория гроб и са положили царя в него - разказва Хайтов. - Това се случи в началото на промените - през 1990 г. Ценна информация ми даде един господин по фамилия Попадински. Той е връстник на Симеон, а неговият баща е бил градинар на царя. Като деца Попадински и малкият Симеончо си играели в градините на Врана и били добри другарчета. Попадински ми посочи къде по негови спомени е бил параклисът до гроба. С обикаляне по Казичане и околните села намерих хората, които са закопали Борис III през 1946 г. На трима от тях помня имената - бай Стайко, бай Божил и бай Момчил. Вече знаех мястото, където е бил гробът, но ми трябваше разрешение да бъде разкопан. Започнах да обикалям по институции, които си прехвърляха топката, докато накрая не ме пратиха при шефката на \"Гробищни паркове\" Ани Донкова. Очаквах, че ще ме отреже, но тя се оказа страшно мъжко момиче. Ами, хайде да тръгваме за Врана; каза тя. И така, въоржени с видеокамери за документиране на събититето, отидохме на мястото. Появи се шефът на парка Врана полковник Коларов. Беше побеснял! Какво правим там, как си позволяваме и така нататък. Но не можеше да ни спре. Вече имахме документи и присъствие на общински чиновник. Тогава мястото беше маркирано, вече се знаеше къде е бил гробът на царя. Година по-късно доцент Димитър Витанов от БАН, снабден и с разрешение от страна на царското семейство, отвори камерата. Всичко е още пред очите ми. Аз стоя настрана. Редно е представител на държавна институция да ръководи разкопаването. Наети са войници, които вършат черната работа с кирки и лопати. Изведнъж търнокопът на едно от момчетата се забива в нещо стъклено и то се чупи на парчета. Оттам изпада сърцето на цар Борис III. Настава суматоха. Някой тича към столовата на Врана и носи трилитров буркан от туршия. Слагат вътре сърцето и го носят в БАН. Там то се поставя в специална капсула. Но от ковчега няма и следа. Изнесен е. Тези, които са го направили, просто не са видели стъкленицата със сърцето. Тя е била до саркофага. Имам своя версия къде е бил отнесен. Моите проучвания сочат, че е извърлен в Искъра и имам идея в коя местност може да бъде. Ковчегът е от цинк и е възможно да се намери с металотърсач и добра техника. Така финалът с историята за тленните останки на цар Борис III остава отворен.Най-интересната част вероятно предстои\", разказва Хайтов. Стъкленицата със сърцето на цар Борис III е била съхранявана в трезор на БНБ, преди да бъде погребана в Рилския манастир.Това е първи и единствен случай на съхраняване на човешки орган в тази институция.Царското сърце е отнесено в БНБ, след като е открито във Врана , за да бъде предпазено от криминални посегателства. Едиствените биологични организми, престоявали някога в банката, са били перли в естествена среда, оставени на съхранение от частно лице преди много години, обяснява бившият пазител на ценности в националната банка Иван Михайлов", "date": "2017.06.03", "title": "СЕНЗАЦИЯ! Ковчегът на Борис III може да бъде открит, вероятно е хвърлен в река Искър"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D1%82%D1%80%D0%B8%D0%BC%D0%B0-%D0%B4%D1%83%D1%88%D0%B8-%D1%81%D1%82%D0%B0%D0%BD%D0%B0%D1%85%D0%B0-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D1%82%D1%80%D0%BE%D0%BF%D0%B8%D1%87%D0%B5%D1%81%D0%BA%D0%B8%D1%8F-%D1%83%D1%80%D0%B0%D0%B3%D0%B0%D0%BD-%E2%80%9E%D0%B1%D0%B5%D0%B0%D1%82%D1%80%D0%B8%D1%81%E2%80%9C-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-news663460.html", "text": "Трима души са станали жертва на преминаващия през територията на Мексико тропически ураган „Беатрис“, съобщава службата за гражданска отбрана на щата Оахака, цитирана от Ройтерс. По данни на спасителите жертвите са две жени и едно дете. Един човек се смята за безследно изчезнал. Ураганът „Беатирс“ предизвика сериозни инфраструктурни щети в щата Оахака, разрушавйки мостова и оставяйки без връзка големи райони с хиляди хора. Сериозни имуществени щети са получили над 300 души. Властите в Оахака искат в много от районите на щата да бъде обявено бедствено положение, въпреки че ураганът вече сериозно отсбална.", "date": "2017.06.03", "title": "Стихия! Трима души станаха жертви на тропическия  ураган „Беатрис“ в Мексико"}
{"url": "http://pik.bg/%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D0%B3%D1%80%D1%8A%D0%BC%D0%BE%D1%82%D0%B5%D0%B2%D0%B8%D1%87%D0%BD%D0%B0-%D0%B0%D0%BA%D1%82%D0%B8%D0%B2%D0%BD%D0%BE%D1%81%D1%82-%D0%B5-%D0%B2-%D1%81%D0%B8%D0%BB%D0%B0-%D0%B7%D0%B0-24-%D0%BE%D0%B1%D0%BB%D0%B0%D1%81%D1%82%D0%B8-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news663484.html", "text": "Жълт код за гръмотевична активност е в сила за 24 области на страната за днес, съобщават от Националния институт по метеорология и хидрология (НИМХ) към БАН. Предупреждението за потенциално опасни метеорологични явления важи за областите: Видин, Монтана, Враца, Плевен, Велико Търново, Русе, Разград, Силистра, София, София област, Ловеч, Габрово, Търговище, Перник, Кюстендил, Благоевград, Пазарджик, Пловдив, Стара Загора, Сливен, Смолян, Кърджали, Хасково, Ямбол. В тези области ще се развива мощна купесто-дъждовна облачност с условия за гръмотевични бури и градушки. В отделни райони количеството на валежите ще надвишава 15 л/кв. м. Фокус", "date": "2017.06.03", "title": "Предупреждение! Жълт код за гръмотевична активност е в сила за 24 области на страната"}
{"url": "http://pik.bg/%D0%BC%D0%B5%D1%87%D0%BA%D0%B0-%D0%BF%D1%80%D0%B5%D0%BA%D1%8A%D1%81%D0%BD%D0%B0-%D0%B8%D0%B3%D1%80%D0%B0-%D0%BD%D0%B0-%D0%B3%D0%BE%D0%BB%D1%84-%D0%B2-%D0%B0%D0%BD%D0%BA%D1%8A%D1%80%D0%B8%D0%B4%D0%B6-%D0%B2%D0%B8%D0%B4%D0%B5%D0%BE-news663489.html", "text": "Мечка нахлу на голф-игрище в Анкъридж, Алякса и прекъсна игра, съобщава „Лайв“. Посочва се, че хищникът внезапно изскочил от гората край игрището и директно се насочил към флаг, поствен над една от дупките. След като стигнала до флага, мечката се изправила на задните си лапи и бутнала флага. По-нататък любопитната мечка се добрала и до чантите на състезателите, като ги подушила. Играчите опитвали да прогонят звяра с викове. След като задоволила любопитството си, мечката избягала в гората.", "date": "2017.06.03", "title": "Мечка прекъсна игра на голф в Анкъридж (ВИДЕО)"}
{"url": "http://pik.bg/%D1%8E%D0%BF%D0%B8%D1%82%D0%B5%D1%80-%D0%B8-%D1%83%D1%80%D0%B0%D0%BD-%D0%B7%D0%B0%D1%81%D0%B8%D0%BB%D0%B2%D0%B0%D1%82-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE%D1%82%D0%BE-%D0%BF%D1%80%D0%B8%D0%B2%D0%BB%D0%B8%D1%87%D0%B0%D0%BD%D0%B5-news663496.html", "text": "Юпитер носи радост, щастие, психическа стабилност, весел оптимизъм и надежда, предоставя добри шансове. Дава добро начало при осъществяване на връзка, благоприятно и положително изживяване. Добро разбирателство, свободна комуникация, креативност. Подкрепящ е и съвпада на Венера с Уран. Засилва сексуалното привличане, внезапно възникващи чувства и любов, които могат да бъдат краткотрайни. Дори приятелствата се развиват бързо при този аспект. Но всеки опит за вкопчване във връзката е обречен на провал. Давайте си повече свобода, не се ограничавайте взаимно. Благоприятно време за ново запознанство, за признание в любов, за романтична среща, за интимни преживявания. Не оставайте дълго време в къщи сами.", "date": "2017.06.03", "title": "Юпитер и Уран засилват сексуалното привличане"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D0%B8%D1%81%D0%BA%D0%B0%D1%85-%D0%B4%D0%B0-%D0%BF%D0%BE%D0%B4%D0%B0%D0%BC-%D0%BE%D1%81%D1%82%D0%B0%D0%B2%D0%BA%D0%B0-%D0%BA%D0%BE%D0%B3%D0%B0%D1%82%D0%BE-news663521.html", "text": "Това, което искам да направя като уточнение - няма промяна в законодателството относно предсрочното освобождаване на лица, изтърпяващи съответното наказание. Няма я само тричленната комисия, която да информира съда. Това заяви пред Би Ти Ви председателят на ПГ на ГЕРБ Цветан Цветанов. Той посочи, че преди изтичането на информация от МВР е била \"част от системата да не работи адекватно\". \"Ние действително направихме малки екипи, които да работят по малки случаи, които да споделят информация единствено с главния секретар на МВР, ГДБОП и разбира се министъра на вътрешните работи\", отбеляза Цветанов. На критиките на БСП, че ГЕРБ са приели поправки в закона, улесняващ излизането от затвора на \"Наглите\", той заяви: \"Смятам, че точно от БСП нямат абсолютно никакво морално право да дават каквато и да било оценка. Защото точно по време на техния период страната ни беше печално известна - с групата \"Килърите\". Защо те не реализираха всичко в системата за сигурност, когато управляваха? Единственият възможен човек, който може да освободи, това е съдията. И пак повтарям - нещата минават само със становище от администрацията на затвора, психолога и социалния работник, а не през тричленна комисия\". \"Отвличанията на \"Наглите\" бяха 19. Но те не се занимаваха само с това, но и с убийства. Те отвляхока господин Киров, Гунински - едно младо момче. Ние работихме много прецизно, за да запазим живота му и след това да задържим похитителите му. Обмислях вариант да си подам оставката, ако има още едно отвличане. Аз нямах моралното право да остана на поста си при такава ситуация. Затова нека Корнелия Нинова да си даде отчет какво направиха те, докато бяха на власт... Управленският мандат на БСП принуди професионалисти от МВР като Калин Георгиев да напуснат системата\". \"Във всяко едно стадо има мърша... Някой попита ли съпругата на господин Бончев как си отиде от този свят? Да бъде отвлечена, да види двата отрязани пръста на съпруга си? Някой попита ли господин Киров как се чувства?\", попита накрая Цветан Цветанов и отново изтъкна, че БСП нямат моралното право да критикуват политиката на ГЕРБ спрямо МВР, при положение, че самите те са допуснали нарастване на криминалните престъпления и липсата на адекватни присъди спрямо тях\", заяви Цветан Цветанов.", "date": "2017.06.03", "title": "ЕКСКЛУЗИВНО В ПИК! Цветан Цветанов проговори за пръв път: Исках да подам оставка, когато..."}
{"url": "http://pik.bg/%D0%BF%D0%B0%D0%BA-%D0%BA%D1%80%D1%8A%D0%B2-%D0%BD%D0%B0-%D0%BF%D1%8A%D1%82%D1%8F-%D0%BC%D0%BE%D1%82%D0%BE%D1%80%D0%B8%D1%81%D1%82%D0%B8-%D1%81%D0%B5-%D1%80%D0%B0%D0%B7%D0%BC%D0%B0%D0%B7%D0%B0%D1%85%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news663525.html", "text": "Жестока катастрофа затапи трафика за София на изхода на Враца край Химко. По думите на очевидци мотор с двама души се е натресъл в задницата на \"Рено\" тип баничарка, съобщава \"Конкурент\". При удара и двамата на мотора са паднали от него и са се влачили около 50 метра. Водачът е с леки наранявания. Спътникът му е с тежки фрактури, а десният му крак е раздробен. Двамата бяха закарани с линейки в спешния център. Заради Черешова задущница районът е натоварен откъм трафик.", "date": "2017.06.03", "title": "ПАК КРЪВ НА ПЪТЯ! Мотористи се размазаха във Враца"}
{"url": "http://pik.bg/%D1%83%D0%B4%D0%B0%D1%80-%D0%B1%D0%B8%D0%B2%D1%88-%D0%B3%D1%80%D1%8A%D1%86%D0%BA%D0%B8-%D0%B2%D0%BE%D0%B5%D0%BD%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B8-%D0%B6%D0%B5%D0%BD%D0%B0-%D0%BC%D1%83-%D0%BE%D0%B1%D0%B2%D0%B8%D0%BD%D0%B5%D0%BD%D0%B8-%D0%B7%D0%B0-%D0%BF%D1%80%D0%B0%D0%BD%D0%B5-%D0%BD%D0%B0-%D0%BF%D0%B0%D1%80%D0%B8-news663529.html", "text": "Гръцката антикорупционна прокуратура е повдигнала обвинения срещу бившия министър на отбраната Янос Папантонио и неговата съпруга Ставрула Кураку за пране на пари. На двамата е забранено да напускат страната, съобщи \"Екатемарини\". Според запознати източници обвиненията са основани върху сметка, принадлежаща на Папантонио, който е включен в списък на данъкоплатци с големи авоари в Швейцария. Миналият месец съдебните власти са провели тайни обиски в дома и офиса на политика като част от разследването на обвиненията за подкупи и пране на пари по време на заемането на министерския пост след 2000 г.", "date": "2017.06.03", "title": "УДАР! Бивш гръцки военен министър и жена му обвинени за пране на пари "}
{"url": "http://pik.bg/%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-70-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%BE%D1%82-%D0%B1%D0%B5%D0%BB%D0%B8%D1%82%D0%B5-%D1%80%D0%BE%D0%B1%D0%B8-%D0%B2-%D1%87%D1%83%D0%B6%D0%B1%D0%B8%D0%BD%D0%B0-%D1%81%D0%B0-%D0%BC%D1%8A%D0%B6%D0%B5-news663531.html", "text": "С настъпването на летния сезон зачестяват случаите на така наречената трудова експлоатация. При нея работници са принудени да живеят в чужбина в нечовешки условия, без да получават добри заплати. Кои са рисковите групи хора, които най-често попадат в подобен капан и как могат да се измъкнат, разказват от  БНТ. Типичният пострадал от трафик на хора с цел трудова експлоатация е мъж в активна възраст, който има ниска степен на образoвание, малък опит с миграция и е от малко населено място. Интересен факт е, че над 70% от пострадалите от така нареченото \"модерно робство\" са мъже, а 30 на сто са жени. Жените най-често са включвани в схеми за проституция. \"С годините случаите на т.нар. \"модерно робство\" намаляват като процент, но за съжаление това е тенденция, която не стихва и България е една от страните, откъдето идват хората, които са обект на трудова експлоатация\", обясни Русинова. За да избегнат попадането в схеми за трафик на хора с цел експлоатация на труд, кандидат работниците трябва да проучат фирмата, която иска да ги прати в чужбина. Ако тя е легитимна е в регистър на страницата на Агенцията по заетостта. Кандидат работници задължително трябва да поискат среща с бъдещия си работодател и трудов договор. Добре е преди да заминат да имат в себе си адреса на българското посолство, в държавата, в която ще пътуват и да не губят връзка с близките си у нас. \"Трафикът на хора е криминализиран в наказателния кодекс и представлява престъпление против личността, което се случва когато едно лице е първо рекрутирано, зарибено, след това транспортирано в друго населено място и е принудено да работи в сектори с цел експлоатация. Различни са случаите, но всички те са изключително тежки и затова ежегодно призоваваме никой, по никакъв начин да не оставя своите документи за самоличност, своя мобилен телефон и да не губи контакт с близки\", каза Камелия Димитрова, секретар на Национална комисия за борба с трафика на хора. Най-рисковите сектори за експлоатация на работници са селското стопанство, хотелиерството, строителството и домакинските задължения. Най-често жертви на измами стават пътуващите за Скандинавските държави, Великобритания и Холандия. \"Един от разтърсващите случаи от началото на годината е на жена, която е с психиатрични отклонения, но с деца. Много трудно връзва двата края и от свои близки научава, че може да работи в цех в Чехия, така че да спечели пари, да изплати своите дългове и да обезпечи физическите нужди на своите деца. на 38 години. Заминава съответно за Чехия, живее при изключително лоши условия, отнети са ѝ личните документи и съответно не получава никакво възнаграждение\", заяви още тя. Тя все пак успява да избяга ида се свърже с посолството. В момента от комисията се опитват да ѝ помогнат. Според социалното министерство има само един начин модерното робство да намалява и това е да се повиши грамотността на хората. \"Докато в България в 21 век има все още неграмотни деца, това са потенциалните жертви на трудовата миграция в последствие и хората, които нямат и квалификация\", каза Русинова. Най-важно е да има информация по темата и самите хора да са запознати какво трябва да направят ако станат обект на трудова експлоатация Един от основните подвеждащи фактори е обещанието за голяма заплата. Ако все пак попаднете в подобна схема експертите съветват да потърсите връзка с местните власти, ако не може да откриете българските в дадената страна.", "date": "2017.06.03", "title": "СТАТИСТИКА: 70 процента от белите роби в чужбина са мъже "}
{"url": "http://pik.bg/%D0%BD%D0%B0%D0%B3%D0%BB%D0%B5%D1%86-%D0%B1%D0%B0%D0%BD%D0%BA%D0%BE%D0%B2%D0%B8%D1%8F%D1%82-%D0%BE%D0%B1%D0%B8%D1%80%D0%B4%D0%B6%D0%B8%D1%8F-%D0%BE%D1%82-%D1%81%D0%BB%D0%B8%D0%B2%D0%B5%D0%BD-%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D1%8F-%D0%B7%D0%B0%D1%89%D0%BE%D1%82%D0%BE-%D0%BD%D0%B5-%D1%81%D0%BF%D0%B0%D0%B7%D0%B8-%D0%B7%D0%B0%D0%BF%D0%BE%D0%B2%D0%B5%D0%B4%D0%B8%D1%82%D0%B5-%D0%BC%D0%B8-news663524.html", "text": "Планът беше да влезем за една минута, да измъкнем наличните пари и да излезем. Нещата се объркаха.  Охранителят не спази заповедта ми да легне на земята и затова го прострелях. Това заяви Стефан Стефанов –банковият обирджия от Сливен по Нова телевизия. Той потвърди, че е имал съучастници, но не пожела да разкрие имената им. „Те трябваше да ми осигурят коридор за бягство, не го направиха. Не може да те оставят в най-нужният момент. Не знам защо ме изоставиха. Не съм си говорил с тях, но един ден ще си поговоря. Те са предатели, но аз не съм”, допълни той. Припомняме, че на 23 март 2011 година 27-годишният тогава Стефан Стефанов нахлу в клон на \"Инвестбанк\" в центъра на Сливен, простреля охранителя Станчо Станев и взе други шестима служители в банката за заложници. Върховният касационен съд осъди сливенския обирджия Стефан Стефанов на 15 години затвор. Решението не подлежеше на обжалване.", "date": "2017.06.03", "title": "НАГЛЕЦ! Банковият обирджия от Сливен: Застрелях охранителя, защото не спази заповедите ми"}
{"url": "http://pik.bg/%D0%BF%D1%80%D0%B8%D1%81%D1%8A%D0%B4%D0%B0-%D0%B2-%D0%B0%D0%B2%D1%81%D1%82%D1%80%D0%B8%D1%8F-%D0%BE%D1%81%D1%8A%D0%B4%D0%B8%D1%85%D0%B0-%D0%B4%D0%B2%D0%B5-%D0%B4%D0%B2%D0%BE%D0%B9%D0%BA%D0%B8-%D1%80%D0%BE%D0%B4%D0%B8%D1%82%D0%B5%D0%BB%D0%B8-%D0%B7%D0%B0%D0%B2%D0%B5%D0%BB%D0%B8-%D0%B4%D0%B5%D1%86%D0%B0%D1%82%D0%B0-%D1%81%D0%B8-%D0%B2-%D1%82%D0%B5%D1%80%D0%B8%D1%82%D0%BE%D1%80%D0%B8%D0%B8-%D0%BA%D0%BE%D0%BD%D1%82%D1%80%D0%BE%D0%BB%D0%B8%D1%80%D0%B0%D0%BD%D0%B8-%D0%BE%D1%82-news663486.html", "text": "Австрийски съд издаде десетгодишни присъди на две двойки с мигрантски корени, завели децата си да живеят в територия на Сирия, контролирана от терористичната групировка „Ислямска държава“, съобщава Middle East Eye, цитиран от Фокус. Двете семейства пътували за Сирия през 2014 г. заедно с осемте си деца, най-малкото от които е било на две години. Всички, с изключение на Михаела С., съпруга на един от обвиняемите, са мюсюлмани от Босна и Херцеговина, но притежават австрийския паспорти. В Сирия на децата са показвани клипове с екзекуции, а едно от тях дори е присъствало на обезглавяване. Обвиняемият Хасан О. на 49 г. отхвърли обвиненията, че е член на „Ислямска държава“ и заяви, че работи като масажист, лекуващ ранени бойци. „Чух в джамията в Грац, че там можеш да живееш според ислямските закони, със свобода за жените и децата“, опита да се оправдае той пред съда. През април 2016 г. семействата бягат от Сирия. По-късно Турция ги екстрадира в Австрия.", "date": "2017.06.03", "title": "Присъда! В Австрия осъдиха  две двойки родители, завели децата си в територии, контролирани от „Ислямска държава“"}
{"url": "http://pik.bg/%D1%81%D0%BB%D0%B5%D0%B4-%D0%BF%D1%83%D0%BA%D0%BE%D1%82%D0%B5%D0%B2%D0%B8%D1%86%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D0%BF%D0%B5%D1%80%D0%B8%D1%80%D0%B0%D1%85%D0%B0-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BD%D0%B8%D1%8F-%D0%BC%D1%8A%D0%B6-news663567.html", "text": "Няма опасност за живота на 44-годишния пловдивчанин. Простреляният тази сутрин при междусъседски скандал мъж, е бил опериран в УМБАЛ „Св. Георги“, съобщава Трификнюз.бг.  Мъжът е бил прострелян в крака, като най-сериозно е засегната подбедрицата. Към момента не е ясно какво е състоянието на кучетата, които са откарани във ветеринарна клиника. 56-годишният военен е задържан за 24 часа, но е възможно с прокурорско постановление мярката му да бъде удължена на 72 часа. Той е стрелял със законно притежавано оръжие.  В момента психолози на МВР работят с двете деца, по които свидетели твърдят, че също се е стреляло. Те са на 13 и 15 години – брат и сестра, съобщават от полицията.", "date": "2017.06.03", "title": "СЛЕД ПУКОТЕВИЦАТА В ПЛОВДИВ! Оперираха простреляния мъж"}
{"url": "http://pik.bg/%D0%BA%D1%80%D0%B8%D1%81-%D0%BA%D0%BE%D1%80%D0%BD%D0%B5%D0%BB-%D0%B8%D0%B7%D0%BF%D0%B8%D0%BB-%D0%BA%D0%BE%D0%BA%D1%82%D0%B5%D0%B9%D0%BB-%D0%BE%D1%82-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0-%D0%BF%D1%80%D0%B5%D0%B4%D0%B8-%D0%B4%D0%B0-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8%D0%B5-news663574.html", "text": "Фронтменът на \"Саундгардън\" Крис Корнел погълнал много лекарства преди да сложи край на живота си , сочат резултатите от аутопсията, цитирани от световните информационни агенции. В тялото на 52-годишния Корнел са открити следи от успокоителни, седативи, барбитурати, лекарства срещу конгестия на синусите, се посочва в токсикологичния доклад, съобщава БТА. Данните показват, че този коктейл от лекарства може да предизвика вялост, да накара човек да има изкривена представа за реалността . Безжизненото тяло на музиканта бе открито в банята на хотелската му стая в Детройт на 17 май. Съпругата му Вики Корнел повикала полицията, за да бъде разбита вратата на банята. От полицията оповестиха, че той се е обесил . Крис Корнел бе заявил в интервюта, че като тийнейджър имал проблеми с наркотиците, а по-късно - с алкохола . През 2007 г. обаче той увери, че се излекувал, след като постъпил в рехабилитационна клиника през 2002 г. Той е споменавал също за периоди на депресия и агорафобия. Съпругата му каза, че решението на съпруга й да сложи край на дните си може да е било повлияно от вземането на успокоителни. Крис Корнел е сред най-известните гръндж изпълнители от 90-те години на миналия век, когато се изявява с групата \"Саундгардън\". След разпадането на \"Саундгардън\" през 1997 г., Крис започва самостоятелна кариера. През 2001 г. се присъединява към бандата \"Аудиослейв\", която също се разпада през 2007 г. През 2012 г. музикантите от \"Саундгардън\" се събраха отново и издадоха шестия си студиен албум \"King Animal\".", "date": "2017.06.03", "title": "Крис Корнел изпил коктейл от лекарства преди да се самоубие"}
{"url": "http://pik.bg/%D0%BE%D0%BC%D0%B1%D1%83%D0%B4%D1%81%D0%BC%D0%B0%D0%BD%D1%8A%D1%82-%D0%B4%D0%B5%D1%86%D0%B0%D1%82%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0%D1%82-%D0%B2-%D1%80%D0%B5%D1%88%D0%B5%D0%BD%D0%B8%D1%8F%D1%82%D0%B0-%D0%BA%D0%BE%D0%B8%D1%82%D0%BE-%D0%B3%D0%B8-%D0%B7%D0%B0%D1%81%D1%8F%D0%B3%D0%B0%D1%82-%D0%BB%D0%B8%D1%87%D0%BD%D0%BE-news663555.html", "text": "Едно от основните права на децата е детско участие - мнението им да бъде чуто особено, когато се взимат решения за тях. Това каза националният омбудсман Мая Манолова по повод старта на кампанията „Нашето дете” пред БиТиВи. Като най-сериозен проблем на децата у нас тя посочи бедността, което води и до ранно отпадане от училище. „Всяко дете има право да живее в семейна среда и българските семейства трябва да бъдат подкрепени, за да раждат деца и да ги отглеждат”, добави тя. Според Манолова трябва да се върне уважението към учителите. Това е начинът според нея да се справим с агресията в училищата. Само с по-високи заплати няма да стане, каза тя и даде пример с детето от 19 училище, което искаха да бъде преместено. „ Беше смайващо как родители и учители се бяха изправили над едно 10-годишно дете и не могат да се справят с него. Тогава оценката на екипа, работил с него беше съвсем друга. Не бива да се лепят етикети”, посочи Манолова. Тя е категорична, че голяма част от насилието е в семействата и колкото и камери и охрана да сложим проблемите тръгват от семейството. Неуспешните битки с „Топлофикация” бележат целия ми мандат, каза тя. Упражнила съм всичките си правомощия - срещи, жалби и т.н. Решението на ВКС е пореден отказ на институция да застане на страната на гражданите. Не е и обосновано, не само несправедливо, коментира Манолова. Дружеството има институционален и политически чадър от десетилетия, то не може да бъде накарано да се държи уважително с клиентите си.", "date": "2017.06.03", "title": "Омбудсманът: Децата трябва да участват в решенията, които ги засягат лично   "}
{"url": "http://pik.bg/%D0%BF%D1%80%D0%B5%D0%B7-%D1%8E%D0%BD%D0%B8-%D0%B6%D0%B5%D0%BD%D0%B0-%D0%BF%D0%BE%D1%87%D0%B8%D0%BD%D0%B0-%D0%BE%D1%82-%D0%B8%D0%B7%D0%BC%D1%80%D1%8A%D0%B7%D0%B2%D0%B0%D0%BD%D0%B5-%D0%B2-%D1%81%D0%B0%D0%BD%D0%BA%D1%82-%D0%BF%D0%B5%D1%82%D0%B5%D1%80%D0%B1%D1%83%D1%80%D0%B3-news663556.html", "text": "Възрастна жена почина от измръзване в Санкт Петербург. Инцидентът е станал на 2 юни на Заневски проспект. Старицата с признаци на измръзване била открита на автобусна спирка. Тялото е откарано за аутопсия, съобщава \"Интерфакс\".", "date": "2017.06.03", "title": "ПРЕЗ ЮНИ! Жена почина от измръзване в Санкт Петербург "}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BF%D1%8A%D1%82%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D1%80%D0%B0%D0%B7%D1%8F%D1%81%D0%BD%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D1%81-%D0%B4%D0%B5%D1%84%D0%B5%D0%BA%D1%82%D0%BD%D0%B8%D1%82%D0%B5-%D0%BA%D0%B0%D0%BC%D0%B5%D1%80%D0%B8-news663519.html", "text": "Пътните знаци, предупреждаващи за камери по пътя се махат, за да имаме по-добър контрол на безопасността и на пътя.  Камери за заснемане по пътя са 148 в полицейски коли и 24 стационарни. Имаме средства за закупуване на още  84 камери за полицейските коли, и за още 15 стационарни. Има стартирали обществени опръчки за тях. Това заяви Бойко Рановски - началник отдел „Пътна полиция” по Нова телевизия. Въпреки новите 99 камери, все още сме държава с най-малко камери на глава от населението. Той сподели, че  има проблем с достигането на наказателното постановление за глобата до нарушителите. 50% се връщат обратно като невръчени. Това налага да се ангажираме полицейски служители, които  да ги носят на ръка. Той припомни, че автомобилът се спира от движение ако има неплатени глоби. По повод на скандала с несъвместимостта на камерите за заснемане с автомобилите, Рановски заяви, че тези камери са за контрол на пътния полицай, не за заснемане на нарушители по пътя.", "date": "2017.06.03", "title": "Шефът на \"Пътна полиция\" разясни скандала с \"дефектните\" камери "}
{"url": "http://pik.bg/%D1%84%D0%B8%D1%80%D0%BC%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B7%D0%B0%D0%B1%D1%80%D0%B0%D0%BD%D0%B8-%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8%D1%82%D0%B5-%D1%81%D0%B8-%D0%B4%D0%B0-%D0%BD%D0%BE%D1%81%D1%8F%D1%82-%D0%B1%D1%80%D0%B0%D0%B4%D0%B8-news663579.html", "text": "Строителна фирма в Източен Лондон е забранила на работниците си да имат бради, съобщават от „Новини Лондон“. Като причина, на мъжете е заявено, че правилото се въвежда поради „съображения за здравето и безопасността“. Всеки член на персонала, работещ за „Меърс“ на строителен обект в „Тауър Хамлет“ е длъжен да носи маска, която да го предпазва от прахта. Някои от работниците обаче по културни или религиозни причини имат много дълги гъсти бради, което, според ръководството, пречи за доброто прилепване на маската. \"Употребата на респираторна защитна екипировка (RPE) може да бъде една от мерките за контрол, но носенето на маски за лице трябва да бъде последна мярка и винаги трябва да се дава приоритет на елиминирането на риска”, гласи съобщението на мениджърите.", "date": "2017.06.03", "title": "Фирма в Лондон забрани на работниците си да носят бради "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B2%D1%8A%D0%BD%D1%88%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0-%D0%B4%D0%B0-%D1%81%D1%82%D0%B5-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%B8-%D0%B0%D0%BA%D0%BE-%D1%89%D0%B5-%D1%85%D0%BE%D0%B4%D0%B8%D1%82%D0%B5-%D0%B2%D1%8A%D0%B2-%D1%84%D0%B8%D0%BB%D0%B8%D0%BF%D0%B8%D0%BD%D0%B8-news663591.html", "text": "МВнР препоръчва на българските граждани да проявяват предпазливост при пътувания в Република Филипини, преди пътуване да се осведомят подробно за актуалната обстановка, да следят внимателно международните и местните медии, да следват всички инструкции и ограничения, издадени от местните власти, както и да избягват места с голямо струпване на хора. Това се посочва в препоръките на Министерството на външните работи (МВнР), публикувани на официалния сайт на ведомството. Министерство на външните работи на Република България информира, че в резултат на продължаващата повишена степен на заплаха в Република Филипини, обявеното миналата седмица военно положение на територията на южния остров Минданао, нападението в казино в хотелски комплекс Resorts World Manila, в близост до столицата Манила, в ранните часове на 02 юни т.г., властите в страната са увеличили мерките за сигурност и ограничили достъпа до намиращото се в близост международно летище на Манила. Предприети са засилени мерки за сигурност и в периметъра на други възможни цели. Предупреждението идва само няколко часа, след като от Външно обявиха друга опасност, за която всички българи трябва да внимават.", "date": "2017.06.03", "title": "ВАЖНО! Външно предупреждава да сте внимателни, ако ще ходите във Филипини"}
{"url": "http://pik.bg/8-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D0%BC%D1%8A%D0%B6%D0%B5%D1%82%D0%B5-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BA%D0%B0%D0%B7%D0%B2%D0%B0%D1%82-%D0%BD%D0%B0-%D0%B6%D0%B5%D0%BD%D0%B8%D1%82%D0%B5-news663581.html", "text": "Във връзките, както и в спорта има правила. За разлика от спорта, във връзките те са неписани, но има неща, които са толкова очевидни, че нямат нужда от обяснение. За жалост, все още има мъже, заради които трябва да ги напишем и обясним. Така че, момчета, ето 8 неща, които никога не трябва да казвате на една жена. Ако го направите, ще си носите последствията. Както тя не ви пита с колко жени сте спали, така не питайте и вие. Защото не искате да знаете. Това няма да ви донесе нищо, освен че ще промени усещането ви за нея. Ако бройката е твърде голяма, ще решите, че си ляга с всеки; ако е твърде малка – че нещо не е наред с нея. Вместо това попитайте: “Колко сериозни връзки си имала?” Ако толкова държите да знаете, фокусирайте въпроса не върху секса, а върху взаимоотношенията. Лесно можете да пресметнете, че ако е имала 2-3 сериозни връзки, всяка от по няколко години, общата бройка няма да е толкова голяма. Обратно, ако не е имала сериозни връзки, вероятно бройката ще скочи доста. Срещата ви върви много добре, но е към края си. Искате нещата да продължат и затова предлагате да отидете у вас. Тя вероятно също си го е помислила, но поставен по този начин, въпросът предполага, че очаквате секс и я кара да се чувства притисната. Вместо това кажете: “Не ми се иска вечерта да свършва още.” От една страна, това не е въпрос, който очаква отговор, така че тя няма да бъде принудена да ви откаже, ако отговорът й е „не“. От друга страна, по този начин оставяте инициативата в нейните ръце, така че да може тя да го предложи (или пък да предложи да отидете у тях). Давате й възможност за избор, без да я притискате. Срещата със семейството е много важна за жените. Те гледат на нея като на следваща голяма крачка в отношенията. Мъжете не разбират важността на това, защото го правят по-често, отколкото жените. Те представят приятелките си на семейството не само защото е дошло време за тази сериозна стъпка, а често защото им е омръзнало от въпросите на роднините Вместо това попитайте: “Би ли искала да се срещнеш със семейството ми?” Тя ще иска да се срещне със семейството ви, когато е готова. Поставяйки въпроса по този начин, ще й дадете възможност да се съгласи или откаже в зависимост от готовността си. Най-лошият въпрос, който можете да зададете след секс. Дори да сте се представили много зле, тя ще ви излъже, за да не ви обиди. Вместо това кажете: “Беше страхотно.” Кажете й колко добре се е представила в леглото,съветва \"Ай Уомън\". Тя ще трябва да ви отговори по някакъв начин, но поне няма да й се налага да лъже. На жените им трябва много време, за да се приготвят за излизане. Те влагат часове усилия, но не винаги резултатът е такъв, какъвто искат. Да й кажете, че изглежда ужасно няма да ви донесе нищо добро. Вместо това кажете: “Не ми харесват тези дрехи.” Ако държите да изкажете мнението си, насочете неодобрението си към дрехите, не към нея. Допълнете с комплименти, за да смекчите ефекта – например „Тази рокля те прави да изглеждаш дебела, а ти не си“. Ако тя е напълняла, бъдете сигурни, че го знае. Няма нужда вие да й го изтъквате. Вместо това кажете: “Да се пораздвижим днес, чувствам, че съм позагубил форма.” По този начин се фокусирате върху здравословния начин на живот и нещата, които можете да правите заедно. А и на вас също ще ви се отрази добре. Не харесвате приятелите й. Случва се. Възможно е тя също да не харесва вашите, но едва ли ще ви го каже така директно. Нищо не можете да направите по въпроса, примирете се. Вместо това кажете: “Трябва да излезем и с някои нови хора.” Да излезете с някоя друга двойка може да бъде решението на проблемите ви. Вие можете да се сприятелите с мъжа, тя с жената и така ще прекарвате по-малко време с приятелите й, които не харесвате. Всички имаме сексуални фетиши и няма причина да не ги споделяме с партньора си. Но за бога, не намесвайте името на бившата си приятелка. Нищо не убива настроението така, както това. Вместо това кажете: “Нека да опитаме това довечера.” Няма никаква причина да споменавате бившата си. Приятелката ви не е глупава и знае, че фетишите ви идват от минали връзки. Просто кажете \"Бих искал да опитам това“ и оставете нещата така.", "date": "2017.06.03", "title": "8 неща, които мъжете никога не трябва да казват на жените"}
{"url": "http://pik.bg/%D0%B3%D1%8C%D0%BE%D0%BD%D1%81%D1%83%D1%80%D0%B0%D1%82-%D0%BA%D0%BE%D0%BB%D0%B5%D0%BB%D0%B5%D1%82%D0%B0-%D1%89%D0%BE-%D0%BD%D0%B5-%D0%B2%D0%B8-%E2%80%A6-news663599.html", "text": "Това се случва във на \"Бул трети март\" във Варна - на пресечка за ЖК \"Кайсиева градина\". Спрели са на вело и пешеходна алея. Няма ли институции?\" Това съобщава Петел, като се позовава на очевидец. Снимката е от днес около 12:30, уточнява човекът. Друг е въпросът, че във Варна все по-малко са местата за паркиране, все повече автомобилите. Така пешеходците трябва да притичват между прелитащите коли и същевременно да се пазят от велосипедистите по тротоарите, където уж има \"велоалеи\". Какво ли си е казал шофьорът: „Колелета, що не ви …“", "date": "2017.06.03", "title": "ГЬОНСУРАТ! Колелета, що не ви …"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%82%D0%BE%D0%B7%D0%B8-%D0%BF%D1%8A%D1%82-24-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-news663580.html", "text": "Полицията в Манчестър съобщи днес, че е арестувала тази нощ 24-годишен мъж във връзка с атентата от 22 май в концертна зала, при който загинаха 22 души, съобщи Франс прес. Това е 17-ият арест, откакто започна разследването на кървавата атака. Салман Абеди, 22-годишен британец от либийски произход, се взриви на един от изходите на \"Манчестър арена\" в края на концерт на американската певица Ариана Гранде. Единайсет души остават в ареста, а шестима бяха пуснати на свобода, без да им бъдат предявени обвинения. Властите увериха в четвъртък, че са постигнали \"значителен напредък\" в разследването. Според тях Абеди е напуснал Обединеното кралство на 15 май и се е върнал на 18 май. Според близък до семейството човек Абеди е бил в Либия няколко дни преди атентата. Германската полиция съобщи, че терористът е направил кратък престой в Дюселдорф. \"Купил е материалите за направата на бомбата след връщането си\", уточни Ръс Джаксън от полицията в Манчестър. Баща му и брат му бяха арестувани в Либия, а според тамошните власти двамата братя са били членове на организацията \"Ислямска държава\" . Жителите на Манчестър се готвят утре за голям благотворителен концерт за жертвите от атентата. Освен Ариана Гранде, на него ще пее цяла плеяда изпълнители, включително Роби Уилямс и групата му \"Тейк дат\", \"Блек айд пийс\", Кейти Пери, \"Колдплей\", Джъстин Бийбър, Фарел Уилямс и Майли Сайръс. Събраните средства ще бъдат преведени на фонда за подпомагане на жертвите от атентата. Организаторите съобщиха, че хората, които са били на концерта на 22 май, могат да гледат на живо утрешния безплатно.", "date": "2017.06.03", "title": "Пореден арестуван за атентата в Манчестър-този път 24-годишен мъж "}
{"url": "http://pik.bg/%D0%BA%D0%BE%D0%B8-%D1%89%D0%B5-%D0%B1%D0%B8%D1%8F%D1%82-%D0%B4%D1%83%D0%B7%D0%BF%D0%B8%D1%82%D0%B5-%D0%BD%D0%B0-%D1%84%D0%B8%D0%BD%D0%B0%D0%BB%D0%B0-%D1%8E%D0%B2%D0%B5%D0%BD%D1%82%D1%83%D1%81-%E2%80%93-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-news663568.html", "text": "Изобщо  няма да е изненадващо, ако новият европейски клубен шампион не бъде определен в рамките на редовните 90 минути., защото силите на двата отбора са изравнени.  Ако и след 120 минути резултатът е равен, ще се изпълняват дузпи, като италианските медии смятат, че знаят на кои играчи ще заложат двамата треньори Масимилиано Алегри и Зинедин Зидан. Ювентус ще заложи със сигурност на Пауло Дибала, Миралем Пянич и Леонардо Бонучи, като за първите двама няма нищо изненадващо, защото именно те изпълняват статичните положения за хегемоните в Италия. Бонучи пък все пак реализира своя 11-метров удар на четвъртфиналите от Евро 2016 срещу Германия и е доказал, че може да се разчита на него. Очакванията са другите двама изпълнители на Алегри да са Дани Алвеш и Сами Кедира, а Гонсало Игуаин умишелно е пренебрегнат, защото има печално известни пропуски от бялата точка във важни мачове. За Реал Мадрид единствената въпросителна е около Гарет Бейл и това дали ще присъства на терена по това време. Кристиано Роналдо, Карим Бензема и Лука Модрич са сигурни дузпаджии, както и Марсело и Серхио Рамос, стига уелската суперзвезда да не е в игра в този момент.", "date": "2017.06.03", "title": " Кои ще бият дузпите на финала Ювентус – Реал Мадрид"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%B4%D0%B2%D0%BE%D0%BA%D0%B0%D1%82-%D0%BC%D0%B0%D1%80%D0%B8%D0%BD-%D0%BC%D0%B0%D1%80%D0%BA%D0%BE%D0%B2%D1%81%D0%BA%D0%B8-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%E2%80%9E%D0%BD%D0%B0%D0%B3%D0%BB%D0%B8%D1%82%D0%B5%E2%80%9D-%D0%BC%D0%BE%D0%B3%D0%B0%D1%82-%D0%B4%D0%B0-%D0%B8%D0%B7%D0%BB%D1%8F%D0%B7%D0%B0%D1%82-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-news663520.html", "text": "Възможно е втора инстанции да потвърди излизането от затвора на двамата от „Наглите”. Нямаше толкова реакция в обществото на постановеното на първа инстанция в съда по повод излизането на двама от бандата на „Наглите”. Това заяви адвокат Марин Марковски пред Нова телевизия. „Има ужасна пренаселеност и това  е свързано с лошите условия в затворите. Препоръките от Европа са, когато държавата не може да осигури нормални условия, да търси други алтернативи. Затворите са място за поправяне и превъзпитание. Тези хора, след като излязат, пак ще са до нас на улицата”, добави Марковски. Според него може да се добие реална представа колко и как се е поправил един затвроник, желаещ предсрочно освобождаване. „Детекторът на лъжата, психиатърът, психолог - този комплекс от специалисти могат да очертаят същността на този, за който ще дадат препоръка. От 100 въпроса детекторът отговаря правилно на 92-93. Това не е малко”, заключи адвокатът.", "date": "2017.06.03", "title": "ИЗВЪНРЕДНО! Адвокат Марин Марковски проговори: „Наглите” могат да излязат от затвора!"}
{"url": "http://pik.bg/%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D1%8A%D1%82-%D0%B8%D0%B2%D0%B0%D0%BD-%D0%BA%D0%B8%D1%80%D0%BE%D0%B2-%D0%B7%D0%B0-%D0%BA%D0%BE%D1%88%D0%BC%D0%B0%D1%80%D0%B0-%D1%81-%D0%BD%D0%B0%D0%B3%D0%BB%D0%B8%D1%82%D0%B5-%D0%B2-%D0%BC%D0%B2%D1%80-%D0%B8%D0%BC%D0%B0%D1%88%D0%B5-%D0%BA%D1%8A%D1%80%D1%82%D0%B8%D1%86%D0%B0-%D0%B7%D0%B0-%D0%BC%D0%BE%D0%B8%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81-%D0%BF%D0%BE%D1%85%D0%B8%D1%82-news663523.html", "text": "Бизнесменът Иван Киров, син на Киро Киров, отвлечен от \"Наглите\", коментира казуса около предсрочното освобождаване на двама от тях. \"Това са винаги едни и същи обществени тайни, които всички знаят, но никой не иска да коментира. Това е една нагла постъпка на част от институциите по едно такова знаково дело да си позволят да направят такава крачка за тяхното рехабилитиране. Това значи само едно, че са били силно \"мотивирани\". Няма как да се случи. Кой би внесъл закон точно по този въпрос? Защо никой не внесе закон 7 години за увеличаване на наказанието? И изведнъж закон, който да улеснява престъпниците сами да си искат предсрочно освобождаване\", каза младият мъж пред камерите на БиТиВи. Той допълни, че по времето, когато преговарял с групата на \"Наглите\", цялата информация била изнасяна към медиите. \"Ден преди да получа баща ми, аз по телевизията видях информация за това. Стана ми ясно,че и \"Наглите\" вече са знаели какво правя и говоря. Оказа се,че в МВР е имала къртица през цялото време\", каза още младия мъж.", "date": "2017.06.03", "title": "Бизнесменът Иван Киров за кошмара с \"Наглите\": В МВР имаше къртица за моите преговори с похитителите"}
{"url": "http://pik.bg/%D0%BA%D0%B0%D0%BF%D1%80%D0%B8%D0%B7%D0%B8%D1%82%D0%B5-%D0%BD%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D0%B3%D1%80%D0%B0%D0%B4%D1%83%D1%88%D0%BA%D0%B0-%D1%83%D0%B4%D0%B0%D1%80%D0%B8-%D1%87%D0%B5%D0%BF%D0%B5%D0%BB%D0%B0%D1%80%D0%B5-news663611.html", "text": "Обилен дъжд, придружен с градушка, се изсипа в района на Чепеларе и Пампорово. Ледените късове с големина на грахово зърно се изсипаха този следобед в околностите на курорта и родопския град, както и по пътя за село Проглед. За броени минути на места натрупа сериозна ледена покривка, съобщава Дарик. По улиците в Чепеларе потекоха \"реки\" вследствие на проливния дъжд. Почти в цялата област вали дъжд с временни прекъсвания. Заради гръмотевичните бури в Смолянско имаше редица сигнали за проблеми с електричеството в населени места. От сутринта има прекъсване на електричеството в десетки населени места в цялата област. „Има периодични изключвания на електричеството на територията на областта поради влошеното време. Големите населени места вече са захранени, правим опити да възстановим електричеството и в другите населени места, които в момента за без захранване“, коментира говорителят на EVN Крум Косев.", "date": "2017.06.03", "title": "КАПРИЗИТЕ НА ВРЕМЕТО! Градушка удари Чепеларе"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D0%BB%D0%B5%D1%82%D0%B8%D1%89%D0%B5-%D1%88%D0%B0%D1%80%D0%BB-%D0%B4%D0%B5-%D0%B3%D0%BE%D0%BB-%D0%B7%D0%B0%D1%80%D0%B0%D0%B4%D0%B8-%D1%81%D1%8A%D0%BC%D0%BD%D0%B8%D1%82%D0%B5%D0%BB%D0%B5%D0%BD-%D0%BF%D0%B0%D0%BA%D0%B5%D1%82-news663572.html", "text": "Френските власти евакуираха летище „Шарл де Гол“ в Париж, след като \"подозрителен пакет\" беше намерен в близост до паспортния контрол. Управлението на аеропорта съобщи в Туитър, че в момента се оценява сигурността. Пътниците, чиито полети са забавени, публикуваха в социалните мрежи снимки на дългите редици от чакащи на летището.", "date": "2017.06.03", "title": "ИЗВЪНРЕДНО! Евакуираха летище \"Шарл де Гол\" заради съмнителен пакет "}
{"url": "http://pik.bg/%D0%BF%D1%80%D0%B8%D0%B4%D0%BE%D1%88%D0%BB%D0%B0-%D0%B2%D1%8A%D0%BB%D0%BD%D0%B0-%D1%83%D0%B4%D0%B0%D0%B2%D0%B8-%D0%B2-%D1%80%D1%83%D1%81%D0%B5%D0%BD%D1%81%D0%BA%D0%BE-%D0%BA%D1%8A%D1%89%D0%B8-%D0%B8-%D0%B3%D1%80%D0%B0%D0%B4%D0%B8%D0%BD%D0%B8-%D0%BE%D1%82-112-%D0%BF%D1%80%D0%B0%D1%89%D0%B0%D1%82-%D1%85%D0%BE%D1%80%D0%B0%D1%82%D0%B0-%D0%B2-%D0%BF%D0%BE%D0%B6%D0%B0%D1%80%D0%BD%D0%B0%D1%82%D0%B0-news663565.html", "text": "Пороен дъжд и придошла вълна, висока над половин метър, буквално удавиха вилната зона в местността Касева чешма в Русе, съобщава БГНЕС.  Пострадали са десетки къщи, които са наводнени, унищожени са напълно зеленчуковите градини. Хората разказват, че дъждът е започнал да вали малко преди 8 часа сутринта. За минути се е изсипал истински порой, а по улиците е тръгнала висока вълна, която е превърнала всичко в кал. Повлечени са дърва, асфалт, огради, а вътре във вилите покъщнината плава във вода. През целия ден обитателите изгребваха водата и се чудеха какво да правят. Те споделиха, че са възмутени от отношението на институциите. Когато са се обадили на тел.112, оттам са ги пренасочвали да търсят пожарната и ВиК и никой не се е отзовал на място да види пораженията. Според жителите на вилната зона наводнението едва ли се дължи само на пороя. Някои от тях не изключват вероятността да има изпуснали рибарници в региона. Разказват, че за последен път подобна драма е имало на 15 май 1984 г., когато по дерето е вървял воден стълб с височина 1,5-2 метра. Тогава водата е дошла по посока откъм „Образцов чифлик“ и е наводнила с един метър къщите. От общината заявиха, че ще направят проверка дали действително има изпускане на рибарници. Представители на Гражданска защита ще обходят на място района, за да установят причината за наводнението. Междувременно в община Сливо поле отмениха бедственото положение. Решението е било взето в петък вечерта в 19 часа на заседание на кризисния щаб. Възстановени са падналите четири електрически стълба, всички трафопостове работят нормално. Опасните дървета са премахнати, а улиците са почистени от падналите клони. В понеделник ще има среща на всички пострадали земеделци с Областната земеделска служба, за да подготвят документи за нанесените им щети. В четвъртък екипи на земеделската служба ще обиколят на място региона, за да оценят пораженията.", "date": "2017.06.03", "title": "Придошла вълна удави в Русенско къщи и градини, от 112  пращат хората в пожарната"}
{"url": "http://pik.bg/%D0%B7%D0%BE%D0%B2-%D0%B7%D0%B0-%D0%BF%D0%BE%D0%BC%D0%BE%D1%89-%D1%82%D0%BE%D0%BF%D0%BA%D0%BE%D0%BB%D0%BE%D0%B5%D0%B7%D0%B4%D0%B0%D1%87%D1%8A%D1%82-%D0%BC%D0%B8%D1%82%D0%BA%D0%BE-%D0%BE%D1%82-%D0%BE%D0%B1%D0%B7%D0%BE%D1%80-%D1%81%D0%B5-%D0%B1%D0%BE%D1%80%D0%B8-%D1%81-%D1%82%D1%83%D0%BC%D0%BE%D1%80-%D0%BD%D1%83%D0%B6%D0%B4%D0%B0%D0%B5-%D1%81%D0%B5-%D0%BE%D1%82-%D1%81%D0%BF%D0%B5%D1%88%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-news663597.html", "text": "Митко Тодоров е само на 16 години, а е двукратен вицешампион на България по колоездене - през 2014 и 2015 г. През ноември 2016 година обаче младата надежда на Обзор разбира лошата новина, която съсипва мечтите му за бляскава кариера в сферата на колоезденото, съобщава Флагман. Точно когато е на върха, усмивката му е на лицето и купите в ръцете, момчето внезапно се влошава, а лекарите му поставят тежката диагноза „сарком на меките тъкани”. Митко претърпява спешна операция в УМБАЛ „Св. Иван Рилски” в София на гръбнака за отстраняване на образуванието. След нея обаче последвала втора манипулация в Турция. За да се възстанови напълно, са били необходими поредица химио и лъчетерапии. Средствата за тях семейството събрало чрез дарения, благотворителни каузи и помощта на дамския клуб „Монро” в Обзор. За известно време Митко отново се изправя на крака, но преди седмица коварната болест отново го събаря. 16-годишното момче внезапно започва да се обездвижва и парализира в областта на краката. След поредната доза прегледи и консултации с турските медицински лица се установява, че по гръбначния стълб на Митко са се образували нови два тумора. Влошеното здравословно състояние на обзорския шампион налага спешна манипулация чрез химио и лъчетерапии, които трябва да стартират до няколко дни. Семейството обаче не разполага с исканите средства за лечението. Надява се обаче добрите хора, с големи сърца да помогнат на детето им и Митко отново да има бъдеще. Банкова сметка: IBAN BG65STSA93000023886722 / Донка Недева Югова, Банка ДСК клон Обзор* п.с.- Сметката е на името на баба му, защото Митнко е непълнолетен", "date": "2017.06.03", "title": "ЗОВ ЗА ПОМОЩ! Топколоездачът Митко от Обзор се бори с тумор, нуждае се от спешна операция"}
{"url": "http://pik.bg/%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D1%82%D0%BF%D1%83%D1%81%D0%BD%D0%B0-800-%D1%85%D0%B8%D0%BB-%D0%BB%D0%B2-%D0%B7%D0%B0-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%86%D1%8A%D1%80-news663610.html", "text": "НИМ Както е известно, на последното си заседание Министерският съвет отпусна 800 000 лв. за реставрацията на Голямата базилика в Плиска – най-голямата християнска църква в Европа до ХV век, майка на всички български църкви. Това се казва в изявление на директора на Националния исторически музей (НИМ) проф. Божидар Димитров, изпратено от . В помещенията на манастира около нея е създадена кирилската азбука и от там са тръгвали мисионерите на царете Борис, Симеон Велики и Петър да кръщават с нея страните и народите на Източна Европа. В изявлението на проф. Димитров се посочва още: \"За голямо съжаление соросоидите този път не протестираха. Може би са попрочели нещо (някои от тях могат да четат) и са разбрали, че това, което прави правителството на Бойко Борисов е световна практика. И че в момента италианци и гърци освен десетки крепости и църкви, реставрират изцяло и най-големите си паметници. Гърците – храмовете на Акропола (с Партенона общо 7), а италианците – Колизеума. Последният – с бетон. Както се оказа, че римляните са го издигнали още в I век. Но иди ги разправяй тези работи на „красивите и умните” (всъщност грозни и невежи). Сега се чува, че ЕС е отпуснал по програма „Региони в растеж” 90 млн. евро за реставрация за древни паметници. Пари ще има и от други източници – други европейски програми, правителства, от общини и частни лица. Необходимо е да не се допусне разпиляване на средствата. Защото досега – при реставрирани над 30 крепости, са допуснати и провали. Те са от различно естество. Първият провал е реставрацията с пластмасови плоскости. Това се случи в Преслав и за малко в Несебър, провален на третия ден от всеобщото възмущение. На второ място – безличната реставрация с 1-2 метра над основите. За масовия посетител – това не е известно що е то. За непривикналия посетител това изглежда като основа на разрушени обори на ТКЗС или казарма на славната ни някогашна армия. Такива са крепостите в Мездра, Траянови врата, Минерална баня-Хасковско. Дори един фрагмент от стените, дълъг 30-40 м, увенчан със зъбери, щеше да подскаже на драгия посетител, че става дума за древна крепост. Четвъртият провал разбира се са кражбите. При липса на сериозен контрол се слагат камъни и вар за 5-6 хил. лв., а се отчитат да речем 500 хил.лв. Печален пример в това отношение е крепостта Маточина. И все пак да не отчайваме читателя. Прекрасните примери са много, много повече – реставрациите на вила „Армира”, Созопол, Пещера, Кюстендил, (без излишна скромност) Голямата базилика в Плиска, Белчин и т. н. Археологическото проучване на крепостите, което дава всичката информация за миналото, може да бъде полезно с използването за целите на културно-историческия туризъм. Но поради ред исторически обстоятелства, крепостите са дошли до наши дни в руини – най-често в основи, едва подаващи се от земята. Затова е нужна реставрация. Тук се появява поредната опасност – да бъдат дадени пари по линия на „връзки”, „партийна принадлежност” или откровен лобизъм на малостойни обекти, лишени от удобни пътища и т. н. Затова от висотата на годините си и главно на натрупаните познания и опит, ще си позволя по-надолу да публикувам списък на крепости и сгради, които смятам за особено значими в нашата история. До тях има добри пътища и дори има осъществени частични реставрации. Този списък вече го правя няколко пъти, понякога сам, понякога с проф. Николай Овчаров. Давам го на поискалите го министерства. И дотук. Сега (надявам се) с помощта на българските медии ще го направя достояние на цялата българска общественост. За да не се разпиляват обществени пари. Ако някоя община или бизснесмен имат средства да възстановят нещо извън този списък (например около родното му място), да заповядат. И така списъкът: Плиска: - Вътрешен град; - Голямата базилика. Преслав: - Кръглата църква; - Патриаршеска базилика; Крепостни стени на Вътрешния град. Велико Търново: - Царският дворец на Царевец; - Дворец на Асеневци на Трапезица; - Крепостна стена на Трапезица; - Три църкви със стенописи. Несебър: - Крепостна стена по провлака; - Крепостна стена на входа на пристанището. Созопол: - Крепостна стена по ръба на целия полуостров; - Църква „Св.Апостоли”; - Църква „Св.Николай Чудотворец”. Червенка (Черноморец): - Крепостна стена. Акра (Черноморец): - Крепост. - Атия (Бургаско) - Крепост. Урдовиза (Китен) - Крепост. Ахтопол: - Крепост. Калиакра: - Три крепостни стени; - Две средновековни църкви. Провадия: - Крепостна стена. Шумен - Крепостна стена; - Феодален замък; - Трикорабна базилика. Силистра: - Българска Патриаршия; - Крепостна стена около нея. Русе: - Крепостна стена покрай Дунав. Червен: - Крепостна стена; Средновековна църква. Русокастро: -Крепостна стена; - Феодален замък (най-големият у нас). Маркели: - Крепост; - Средновековна базилика. Маточина: - Крепостна стена; - Феодален замък, запазен на височина 18 м. Мезек: - Крепост. Лютица (Ивайловградско): - Крепостна стена; - Архиепископска църква. Белоградец (с. Гугутка): - Крепостна стена; - Феодален замък, запазен до третия етаж; - Средновековна църква. Вишеград (Кърджалийско): - Крепостна стена. Устра (Кърджалийско): - Крепостна стена; - Феодален замък. Моняк (до Кърджали): - Крепостна стена. Асенова крепост: - Крепостна стена. Пловдив: - Крепостна стена на Небет тепе. Хисар: - Крепостна стена; - Бани. Траянови врата: - Довършване на реставрираните крепостни стени до зъбер. Перник: - Замяна на пластмасовата реставрация с каменна. Сгради: - Римската баня във Варна (запазена на височина 22 м); - Манастир на цар Борис Кръстител в „Караагач Теке” във Варна; - Манастир „Св. Животоприемен източник” в Голямо Буково (Парорийския манастир). Това не е всичко, което историята ни е оставила. Само крепостите са 6 хиляди. Някои от тях са доста добре запазени, като Кипиловско кале (до Котел) например, но те са встрани от хубави пътища и не са проучени археологически. Посочих само 30 обекта, защото обичам реалните неща и поради това, че в тях работата може да започне още от утре, ако се намерят пари\".", "date": "2017.06.03", "title": "Проф. Божидар Димитров: Правителството отпусна 800 хил. лв. за майката на всички български църкви (СНИМКИ)"}
{"url": "http://pik.bg/%D1%88%D0%BE%D0%BA-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B0%D1%82%D0%B0-%D0%BF%D1%80%D0%B8-%D0%BC%D0%B5%D0%BB%D0%B5%D1%82%D0%BE-%D0%BA%D1%80%D0%B0%D0%B9-%D0%BA%D0%B0%D1%80%D0%BD%D0%BE%D0%B1%D0%B0%D1%82-%D0%BD%D0%B5%D0%B4%D0%B0-%D0%B4%D0%B5%D1%82%D0%B5%D1%82%D0%BE-%D0%BC%D0%B8-%D0%B5-%D0%B0%D0%B3%D0%BE%D0%BD%D0%B8%D0%B7%D0%B8%D1%80%D0%B0%D0%BB%D0%BE-4-%D1%87%D0%B0%D1%81%D0%B0-%D0%BC%D0%B5%D0%B6-news663548.html", "text": "Не съм я отгледала от килограм и осемстотин, за да ми я отнеме този ... Искам да го боли както мен ме боли. Това споделя със сълзи на очи майката на 21-годишната Неда - Елица Петкова, цитирана от \"Черноморски фар\". Момичето загина в катастрофа преди две седмици. А шофьорът, причинил катастрофата, е 34-годишният неправоспособен водач Момчил Баев. В колата - „Опел Корса“, са били освен него и Неда, и нейната приятелка Милена с петгодишния си син. Какво се е случило в онази майска нощ, знае само ключовият свидетел - Милена Драганова. Момичето все още е в бургаската болница. А в понеделник мина най-тежката й операция. За цял живот тя ще носи импланти заради счупени прешлени, има счупен таз, краката са натрошени, а освен всичко това Милена е и с епилепсия. Приятелката на Неда все още не може да повярва какво се е случило, но си спомня онази фатална вечер, на 18 май, когато Момчил Баев погуби живота на най-близката и най-свидната й приятелка. Цялата история Милена е разказала на майката на Неда - Елица Петкова. Жената поиска да осветли случая. От няколко дни тя се опитва да си даде отговори на няколко въпроса - защо убиецът на дъщеря й Момчил се разхожда свободно в Бургас, ходи на работа и вероятно продължава да кара кола. Другият въпрос, който измъчва Елица след погребението - защо се бави толкова дълго разследването, а ключовият свидетел Милена все още не е разпитана от следовател Марина Бозукова от РУП-Карнобат. Неда Пехливанова е имала четиригодишна връзка с Момчил Баев. „Не успях да я вразумя, даже не знам какво хареса у този мъж. Той е криминално проявен. Лежал е в затвора за кражби. Има множество осъдителни присъди. Постоянно я тормозеше, крещеше. Явно се страхуваше да го напусне, може би я е заплашвал. Не мога да си го обясня. И в момента, когато взе окончателното решение да прекрати отношенията си с него, той я погуби и ми я отне” - ридае Елица. Преди месец Неда решила да приключи връзката си с Момчил и за да е на по-спокойно място, отишла при Милена в карнобатското село Крушево. Приятелката на Неда държала заведение заедно с приятеля си и се налагало да живее в селото заедно с детето си. В злополучната нощ Милена и Неда били в кафенето, когато пристигнал Момчил. Имало леко повишаване на глас, но до лют скандал не се стигнало. Когато двете момичета затворили кръчмата и тръгнали да се прибират, Момчил си предложил услугите да ги закара до къщата, в която живеела Милена. Първоначално те отказали, но за да не го ядосват повече, все пак се съгласили. А домът бил само на 50 метра от заведението. Моментът, в който двете приятелки и синът на Милена били готови да слязат от колата, Момчил заключил вратите, усилил музиката и с мръсна газ напуснал селото, в посока село Детелина. Заради високата скорост, лошите атмосферни условия и неравностите по пътя, Момчил изгубил контрол над колата, излязъл извън платното и се преобърнал в крайпътната нива. „Колата се преобръща към един след полунощ. Тогава детето ми е било живо. Милена е чула как пъшка и охка, искала някой да я завие, защото й е било много студено. Тогава Милена помолила петгодишния син да седне на краката на Неда, а тя легнала върху Неда, въпреки нечовешките болки, които усещала по цялото си тяло. И представяте ли си, Момчил стоял и пушел цигара. Мълчал и пушел. Милена го умолявала да се обади на Бърза помощ, за да могат да се спасят, но той останал безмълвен. А Неда е била жива и е агонизирала” - разказва Елица. Четири часа Неда била между живота и смъртта, ту викала за помощ, ту леко охкала. Само синът на Милена можел да се придвижва. Той намерил телефона на Неда и го подал на майка си, за да може тя да звънне. В шока и паниката, Милена вместо да набере 112, набирала 150 и 160 (това е записано в регистъра на телефона на Неда, който не е иззет като веществено доказателство, в момента го използва 15-годишната сестричка на Неда). Когато Момчил видял, че Милена търси помощ, изтръгнал апарата от ръцете й и го захвърлил в нивата. И продължил да пуши цигари. Полиция и Бърза помощ са дошли едва към 6 сутринта. „Той не изпитва вина. Той е разиграл театър в полицията и се е разкайвал. Признал си, че е виновен. Не му вярвам. Оставил е детето ми часове да агонизира и не е помогнал с нищо… Как заспива, не знам. Защото аз не мога” - казва през сълзи майката на Неда. Страшната новина за катастрофата Елица Петкова научава на другия ден в десет сутринта от следовател Марина Бозукова. „Не ми беше казано в прав текст какво се е случило. Само ме попита дали познавам Неда и откога не съм я чувала. Дори ме помоли да звънна на телефона й. Аз звъннах, в началото никой не вдигна, после телефонът се изключи. Върнах обаждането на следователката разтреперана, защото вече предчувствах, че нещо се е случило, но не предполагах , че ме чака най-лошото. Тогава Бозукова ми каза, че е имало катастрофа и едно от момичетата вече не се нуждае от лекарска помощ. Вече нищо не чувах, усещах само болка, болка… Тръгнахме с мъжа ми към болницата и не търсех в отделенията. Отидох в моргата и там видях моята Неда, нашата Неда“. Всички познати на момичето разказват, че тя е била най-слънчевото, най-усмихнатото и най-харизматично момиче, което са познавали. Винаги била в добро настроение и притежавала уникалния талант всяка трагедия да превръща в комедия, да гледа от веселата страна на нещата. Елица не може да приеме факта, че Момчил се разхожда свободно из Бургас, дори имала информация, че ходи на работа и се съмнява да е изоставил карането на кола. „Аз знам, че той няма книжка. Пред Неда казваше, че документът му е бил изтекъл. Но се съмнявам изобщо някога да е имал. Но смятам, че той още шофира. Затова искам да не е на свобода. Може да пострада някой друг. Аз се страхувам за другата си дъщеря. Страхувам се”. Жената искала да пусне сигнал в полицията, но там намерила бездушие и отказ да подаде жалба. Затова тя вече е входирала молба до Окръжна прокуратура. В нея Елица Петкова настоява на Момчил да му бъде наложена мярка „Задържане под стража”.  Семейството на Неда смята, че Момчил Баев може да се укрие или да извърши ново престъпление.", "date": "2017.06.03", "title": "ШОК! Майката на загиналата при мелето край Карнобат Неда: Детето ми е агонизирало 4 часа между живота и смъртта"}
{"url": "http://pik.bg/%D0%B5%D0%B2%D1%80%D0%BE%D0%B0%D1%82%D0%BB%D0%B0%D0%BD%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B8%D0%BD%D1%82%D0%B5%D0%B3%D1%80%D0%B0%D1%86%D0%B8%D1%8F-%D0%BD%D0%B0-%D1%8E%D0%B3%D0%BE%D0%B8%D0%B7%D1%82%D0%BE%D1%87%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D0%B5-%D0%BE%D1%81%D0%BD%D0%BE%D0%B2%D0%BD%D0%B0%D1%82%D0%B0-%D1%82%D0%B5%D0%BC%D0%B0-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85%D0%B0-%D0%B2--news663617.html", "text": "„Сител“, цитиран от \"Фокус\" Основната тема на срещата на върха в Словения е евроатлантическата интеграция и подобряване на икономическото сътрудничество между страните от Югоизточна Европа, която се провежда всяка година в словенския дворец Бърдо край Кран, предава македонската телевизия . Освен домакините от Любляна, в срещата участват и лидерите на Македония, Хърватия, Сърбия, Черна гора, Косово, Албания и Босна и Херцеговина. Македонският президент Георги Иванов в обръщението си по време на преговорите се очаква да отбележи, че от решаващо значение за напредъка на страната му, е деблокирането на процесите за евроинтеграция, както и засилено сътрудничество на силите за сигурност от региона с цел успешно справяне с мигрантската криза. В македонската делегация е и новият министър на външните работи Никола Димитров.", "date": "2017.06.03", "title": "Евроатлантическата интеграция на Югоизточна Европа е основната тема на срещата на върха в Словения"}
{"url": "http://pik.bg/%D0%BA%D1%80%D1%8A%D0%B2-%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D1%81%D0%B5%D0%B4%D0%B5%D0%BC-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D0%B1%D1%83%D0%BD%D1%82-%D0%B2-%D1%86%D0%B5%D0%BD%D1%82%D1%8A%D1%80-%D0%B7%D0%B0-%D0%BC%D0%B0%D0%BB%D0%BE%D0%BB%D0%B5%D1%82%D0%BD%D0%B8-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8%D1%86%D0%B8-news663641.html", "text": "Най-малко седем тийнейджъри загинаха днес по време на бунт в център за изолация на малолетни престъпници в щата Параиба в североизточната част на Бразилия, предаде БГНЕС. Според телевизионния канал \"Глобо\", други двама души са ранени. Бунтът бил организиран с цел бягство. Тийнейджъри подпалили матраци и мебели, след което се опитали да избягат. Точните причини за смъртта на седемте младежи още не са установени Според \"Глобо\", центърът за изолация на малолетни престъпници \"Лар ду Гароту\", където са станали размириците, е предназначен за 40 души. Въпреки това, в момента на трагедията там са били не по-малко от 200 тийнейджъри.", "date": "2017.06.03", "title": "КРЪВ В БРАЗИЛИЯ! Седем тийнейджъри загинаха при бунт в център за малолетни престъпници"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B8%D0%BD%D0%B4%D0%B8%D1%8F-%D0%BE%D0%B1%D0%B5%D1%89%D0%B0-%D0%BD%D0%B0-%D0%BC%D0%B0%D0%BA%D1%80%D0%BE%D0%BD-%D0%B4%D0%B0-%D1%80%D0%B0%D0%B1%D0%BE%D1%82%D0%B8-%D1%81%D1%80%D0%B5%D1%89%D1%83-%D0%B3%D0%BB%D0%BE%D0%B1%D0%B0%D0%BB%D0%BD%D0%BE%D1%82%D0%BE-%D0%B7%D0%B0%D1%82%D0%BE%D0%BF%D0%BB%D1%8F%D0%BD%D0%B5-%D0%BE%D1%82%D0%B2%D1%8A%D0%B4-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D1%81%D0%BF-news663594.html", "text": "AFP, цитирана от \"Фокус\". Индийският министър-председател Нарендра Моди след среща с френски президент Еманюел Макрон обеща да надхвърли заложените в Парижкото споразумение за климата мерки за борба срещу глобалното затопляне, предава В контекста на оттеглянето на Съединените американски щати от международното споразумение Моди заяви, че документът е „част от споделеното наследство на света“, както и че страната му ще продължи да работи в областта на борбата срещу глобалното затопляне „отвъд Парижкото споразумение“.", "date": "2017.06.03", "title": "Премиерът на Индия обеща на Макрон да работи срещу глобалното затопляне \"отвъд Парижкото споразумение\""}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D0%BE-%D0%BF%D0%B8%D0%BA-tv-%D0%BF%D0%B0%D0%BF%D0%B0%D1%80%D0%B0%D1%86%D0%B8%D1%82%D0%B5-%D0%BD%D0%B0-%D0%B6%D1%8A%D0%BB%D1%82%D0%B8%D1%82%D0%B5-%D0%BD%D0%BE%D0%B2%D0%B8%D0%BD%D0%B8-%D1%81-%D1%82%D0%BE%D0%BF-%D1%83%D0%B4%D0%B0%D1%80---%D1%89%D1%80%D0%B0%D0%BA%D0%BD%D0%B0%D1%85%D0%B0-%D0%BF%D1%8A%D1%80%D0%B2%D0%B8-%D0%B1%D0%B5%D0%B1%D0%B5%D1%82%D0%BE-%D0%BD%D0%B0-%D0%B4-news663358.html", "text": "Най-малкият чалга наследник, този на Джени и Атанас Стоев-младши, е обгрижван като принц! Над Наско Стоев-трети, който се роди на 24 март, бдят не само родителите му, но и гледачка, която от тази седмица е започнала работа при музикалното семейство. Това установиха папараците на \"Жълтите новини\", които се отчетоха с поредна фото бомба - заснеха първи бебето на фолк дивата и барабаниста на оркестър \"Канарите\" по време на семейна разходка преди няколко дни. От раждането му до миналата сряда Джена не се бе отделяла от детето си за повече от 10 минути, но това се наложи заради телевизионно участие в сутрешен блок. След което грижовната майка побърза да се прибере до дома си близо до бул. \"България\" в столицата, откъдето взе бебока и го изведе из града. Докато Джена трепери над двумесечния си наследник, Луиза Григорова пък е в предсватбена треска. Звездата от \"Откраднат живот\" е на броени часове от брак с режисьора Мариан Макариев, а в новия брой на светското предаване на ПИК TV, което се излъчва в момента, ще научите точната дата и мястото на сватбата, плюс още детайли около бутиковото тържество.", "date": "2017.06.03", "title": "ЕКСКЛУЗИВНО ПО ПИК TV! Папараците на \"Жълтите новини\" с топ удар - щракнаха първи бебето на Джена! Луиза Григирова се омъжва в неделя и още светски сензации "}
