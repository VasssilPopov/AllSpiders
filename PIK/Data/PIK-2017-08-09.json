{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%B0%D1%87%D0%B5%D0%BB%D0%BE-%D1%81-%D1%80%D0%BE%D1%81%D0%B8---%D1%88%D0%BE%D0%BA-%D0%B7%D0%B0-%D0%BB%D0%B5%D0%B2%D1%81%D0%BA%D0%B8-%D1%81%D1%80%D0%B5%D1%89%D1%83-%D1%81%D0%BB%D0%B8%D0%B2%D0%BD%D0%B8%D1%88%D0%BA%D0%B8-%D0%B3%D0%B5%D1%80%D0%BE%D0%B9-%D0%BE%D0%B1%D0%B5%D1%80%D1%82%D0%B0%D0%BD-%D0%B1%D0%B5%D0%BB%D0%B5%D0%B6%D0%B8-%D0%BD%D0%BE-news681931.html", "text": "Тежък старт за Делио Роси начело на Левски. Италианският треньор дебютира с изненадващо поражение 1:3 от третодивизионния Сливнишки герой на стадион \"Георги Аспарухов\". Контролата бе в три полувременна от по 30 минути, като специалистът пусна в игра общо 27 играчи, но само през първата част може да бъде доволен на моменти от видяното. Тогава той даде поле за изява на своите титуляри за мача с Дунав, като \"сините\" превъзхождаха състава от Югозападната Трета лига, а с гол на Габриел Обертан водеха на почивката с 1:0. През вторите 30 минути играчите на Венцислав Рангелов и Петър Малинов направиха пълен обрат. Първо Красимир Георгиев изравни, а след това Йордан Попов също вкара във вратата на Александър Любенов. Интересното е, че между двете попадения Михаил Кисьов нацели горната греда, пише \"Спортал\". През третата част Цветомир Вачев се възползва от пореден подарък в защитата на \"сините\", като също се разписа във вратата на домакините. Двубоят бе наблюдаван лично от собственика на \"сините\" Спас Русев, който си тръгна малко преди края, а също  така от бразилската легенда на Рома Алдаир. Световният шампион от 1994 година е мениджър на Жеан Патрик, който кара проби при столичани. Той игра през втората третина, като сбърка за изравнителното попадение, а след това пропусна две положения. Жуниор Мапуку и Жеан Патрик пропуснаха, докато гол на Ангелов бе отменен поради засада. Гостите продължиха да контраатакуват опасно, като в 55-ата минута стигнаха до пълен обрат. Този път Йордан Попов остана непокрит, след което стреля силно от 16 метра, топката се удари в дясната греда и спря в мрежата. Преди това сантиметри не стигнаха на Патрик да засече центриране на Цветкович. Новият треньор Делио Роси прави неофициален дебют начело на Левски. Италианецът пусна на вратата Божидар Митрев, а пред него в отбрана Милош Цветкович, Георги Ангелов, Давид Яблонски и Мики Орачев. В халфовата линия са Роман Прохазка, Жорди Гомес и Васил Панайотов, а в атака ще е Серджиу Буш, подпомаган от Антонио Вутов и Габриел Обертан. Бразилецът Жеан Патрик, който кара проби остана резерва, но се появи през втората третина. Именно той сбърка, след което Красимир Георгиев надбяга Георги Ангелов и изравни. ЛЕВСКИ - СЛИВНИШКИ ГЕРОЙ 1:3 1:0 Обертан (12) 1:1 Георгие (35) 1:2 Попов (55) 1:3 Вачев (66) ЛЕВСКИ I ЧАСТ: Божидар Митрев, Милош Цветкович, Георги Ангелов, Давид Яблонски, Мики Орачев, Роман Прохазка, Жорди Гомес, Васил Панайотов, Габриел Обертан, Антонио Вутов, Сержиу Буш ЛЕВСКИ II ЧАСТ: Александър Любенов, Цветкович, Ангелов, Яблонски (Димитър Пиргов), Орачев, Прохазка, Нелуц Рошу, Атанас Кабов, Жеан Патрик, Жуниор Мапуку, Вутов (Станислав Иванов) ЛЕВСКИ III ЧАСТ: Николай Кръстев, Ивайло Найденов, Иван Калайджийски, Пиргов, Николай Нинов, Илия Юруков, Рошу (Георги Янев), Бабатунде Адениджи, Иванов, Франсис Нар, Алекс Боримиров Треньор: Делио Роси СЛИВНИШКИ ГЕРОЙ: Минев, Деспотов, Събков, Георгиев, Генов, Георгиев, Аличков, Василев, Кисьов, Попов, Петров Резерви: Каменов, Котаров, Вачев, Божилов, Павлов, Иванов, Начев Треньор: Венцислав Рангелов.", "date": "2017.08.09", "title": "ИЗВЪНРЕДНО! Начело с Роси - шок за Левски срещу Сливнишки герой! Обертан бележи, но..."}
{"url": "http://pik.bg/%D0%B0%D0%BD%D0%B0%D0%BB%D0%B8%D0%B7%D0%B0%D1%82%D0%BE%D1%80%D0%B8-%D1%81%D1%8A%D1%81-%D1%81%D1%82%D1%80%D0%B0%D1%88%D0%BD%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BD%D0%BE%D0%B2%D0%B0-%D0%B3%D0%BB%D0%BE%D0%B1%D0%B0%D0%BB%D0%BD%D0%B0-%D0%BA%D1%80%D0%B8%D0%B7%D0%B0-%D0%BC%D0%BE%D0%B6%D0%B5-%D0%B4%D0%B0-%D0%BE%D0%B1%D1%85%D0%B2%D0%B0%D0%BD%D0%B5-%D1%81%D0%B2%D0%B5%D1%82%D0%B0-%D0%B4%D0%BE-news681919.html", "text": "В края на тази година може да настъпи нова глобална икономическа криза. Прогнозата е на анализаторите от агенция Блумбърг, предава Рен.тв. Вече има признаци за приближаващата заплаха. През юни задлъжнялостта по кредитните карти в САЩ премина един трилион долара. Надминат е рекорда, който бе засечен преди икономическата криза през 2008 г. Към днешна дата всяко американско семейство е задлъжняло към банките с не по-малко от сто хиляди долара. И все по-трудно става да се връщат кредитите, чиито лихви растат. Дълговете на американците вече са довели до съществени промени за икономиката на страната. Продажбата на стоки е спаднала с 10 на сто. За първи път през последните 10 години е намалял средната сума, която харчат американците в магазините. Отчита се рязък спад при ипотеките и покупката на колите на лизинг. Анализаторите отчитат още един интересен факт - от времето на световната криза през 2008 година насам потреблението на уиски в САЩ е нараснало до 8 пъти, отбелязва изданието.", "date": "2017.08.09", "title": "Анализатори със страшна икономическа прогноза: Нова глобална криза може да обхване света до края на 2017 г."}
{"url": "http://pik.bg/%D0%BA%D0%BE%D0%B6%D0%BD%D0%B8%D1%8F%D1%82-%D1%80%D0%B0%D0%BA-%D0%B4%D0%B5%D0%B1%D0%BD%D0%B5-%D0%BC%D0%B0%D0%B6%D0%B5%D1%82%D0%B5-%D1%81%D0%B5-%D0%B7%D0%B4%D1%80%D0%B0%D0%B2%D0%BE-%D0%BD%D0%B0-%D0%B2%D1%81%D0%B5%D0%BA%D0%B8-%D0%B4%D0%B2%D0%B0-%D1%87%D0%B0%D1%81%D0%B0-news681848.html", "text": "УВ лъчите са два вида – А и В. УВ А лъчите са 90% от всички достигнали до нас УВ лъчи и могат да причинят пигментиране на кожата, образуване на свободни радикали, слънчева алергия, преждевременно състаряване на кожата,  рак на кожата в по-късна възраст. УВ Б лъчите са само 10 % от количеството на всички УВ лъчи, но са не по-малко опасни. Прекомерната доза УВ Б лъчи може да доведе до слънчеви изгаряния, ДНК-увреждания на клетките и отново до рак на кожата, казва Герговска пред Кредоуеб.бг.", "date": "2017.08.09", "title": "Кожният рак дебне: Мажете се здраво на всеки два часа..."}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B0-%D0%B5-%D1%82%D0%B0%D0%B9%D0%BD%D0%B0%D1%82%D0%B0-%D0%BD%D0%B0-68-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BF%D1%83%D0%B3%D0%B0%D1%87%D0%BE%D0%B2%D0%B0-%D0%B7%D0%B0-%D1%81%D1%8A%D0%B1%D0%BB%D0%B0%D0%B7%D0%BD%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%BB%D0%B0%D0%B4%D0%B8-%D0%BC%D1%8A%D0%B6%D0%B5-%D1%81%D0%BD%D0%B8%D0%BC%D0%BA%D0%B8%D0%B2-news681905.html", "text": "Разкрита е тайната на хармонията в спалнята на руската естрадна икона Алла Пугачова и 27 години по-младия й съпруг Максим Галкин. Техни верни \"помощници\" са афродизиаците и природната чувственост. Алла е вече на 68, но изглежда като момиче, съобщава \"Блокнот.ру\". Фигурата й, краката, кожата - всичко изглежда безупречно. И за певицата това е много важно. Първо - тя е вечен обект на нескрит интерес, погледите и камерите са приковани към нея. И второ - актрисата признава: \"Отслабнах и следя за фигурата си - заради децата. Защото искам те да имат младолика мама, а не баба. Третата причина е мъжът ми Максим Галкин, който е с 27 години по-млад и \"примадоната\" много иска да му подхожда\". Певицата пази една тайна. Оказва се, че тя събужда сексуалното влечение у съпруга си не само с външния си вид, но и с помощта на мощни афродизиаци, стимулиращи половата активност. Ето защо на ръцете си Примадоната носи гривни от розов кварц. Бижутерите са убедени, че този камък е магичен и уверяват, че привлича дома и любовта. Украшения от розов кварц често са поръчвани от семейни двойки. Смята се, че този камък пази щастието в дома и събужда чувствата. Той е също мощен афродизиак. А на неомъжените жени той помага успешно да намерят своята половинка и да сключат брак. В свое интервю Алла Борисовна признава, че е обикнала Максим заради темперамента му и мъжката сила, а сексуалното влечение избухнало още при първата им среща. Певицата веднага разбрала, че ще си паснат в леглото. \"Чувствах и разбирах, че той е прекрасен любовник, а тогава имах нужда точно от това. И не бях разочарована. За какво мислех ли? За нищо - ние сме възрастни хора! Появи се ужасно сексуално влечение! Такова, което не очаквах дори от себе си\", отбелязва Примадоната.", "date": "2017.08.09", "title": "ГОРЕЩО! Разкрита е тайната на 68-годишната Пугачова за съблазняването на млади мъже (СНИМКИ/ВИДЕО)"}
{"url": "http://pik.bg/%D0%BF%D0%BE%D1%82%D0%B2%D1%8A%D1%80%D0%B4%D0%B5%D0%BD%D0%BE-%D0%BC%D0%BD%D0%BE%D0%B3%D0%BE-%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%BA%D0%BE%D0%B1%D1%80%D0%B0%D1%82%D0%B0-news681933.html", "text": "Кубрат Пулев ще излезе срещу бойната машина Антъни Джошуа. Новината потвърди пред \"Скай спортс\" мениджърът на британеца - Еди Хърн. \"Боят ще е с Кубрат Пулев, който е претендент на Международната боксова федерация вече 12 месеца. Това беше решено още преди евентуален реванш с Кличко. Въпросът е само дали ще е в Кардиф или в Лас Вегас“, коментира Хърн. Така Пулев ще получи шанс още тази година да триумфира с така желаната титла в свръхтежка категория. Според прогнозите Кобрата е аутсайдер срещу Ей Джей, но възможността е налице.", "date": "2017.08.09", "title": "ПОТВЪРДЕНО! Много добра новина за Кобрата"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B4%D0%B0%D0%B4%D0%B5-%D0%BD%D0%B0-%D1%81%D1%8A%D0%B4-%D0%B8%D0%B7%D0%B2%D1%80%D0%B0%D1%82%D0%B5%D0%BD%D1%8F%D0%BA-%D1%81%D1%8A%D0%B7%D0%B4%D0%B0%D0%B2%D0%B0%D0%BB-%D0%BF%D0%BE%D1%80%D0%BD%D0%BE-%D0%B2%D0%B8%D0%B4%D0%B5%D0%BE-%D1%81-%D0%B4%D0%B5%D1%86%D0%B0-news681876.html", "text": "Районна прокуратура – Козлодуй предаде на съд С.Д., обвинен в извършване на престъпления, свързани със създаване и държане на порнографски материали, съобщиха от Апелативна прокуратура София. В ползвано от него жилище в гр. Козлодуй, обвиняемият Д. държал на хард диск 14 файла и три видеофайла, представляващи порнографски материали, за създаването на които са използвани лица, изглеждащи като ненавършили 18 години. Другите 204 файла с подобно съдържание били в паметта на мобилния му телефон марка „Айфон“. В периода от края на 2013 г. до началото на 2014 г., чрез скрийншот от програма Скайп, С.Д. създал порнографски материал с участие на тринадесетгодишно момиче.", "date": "2017.08.09", "title": "Прокуратурата даде на съд извратеняк, създавал порно видео с деца"}
{"url": "http://pik.bg/%D0%BD%D0%B0%D0%B4-60-%D1%82%D1%83%D1%80%D0%B8%D1%81%D1%82%D0%B8-%D1%81%D0%B5-%D0%BD%D0%B0%D1%82%D1%80%D1%8A%D1%88%D0%BA%D0%B0%D1%85%D0%B0-%D0%BE%D1%82-%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%BE-%D0%BE%D1%82%D1%80%D0%B0%D0%B2%D1%8F%D0%BD%D0%B5-%D0%B2-%D1%82%D1%83%D1%80%D1%86%D0%B8%D1%8F-news681912.html", "text": "РИА Новости. Повече от 60 турски туристи са били приети в болница след хранително отравяне в един от хотелите на град Милас в югозападната част на Турция, предава Властите са започнали разследване на причините за отравянето. „Според наличната информация сред пострадалите 65 души, приети в болница заради хранително отравяне, няма руски граждани или други чужденци. Пострадалите са турски граждани“, отбеляза източник от местната администрация.", "date": "2017.08.09", "title": "Над 60 туристи се натръшкаха от хранително отравяне в Турция "}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%BE-%D0%BE%D0%BF%D0%B0%D1%81%D0%BD%D0%BE-%D0%BE%D1%87%D0%B0%D0%BA%D0%B2%D0%B0-%D1%81%D0%B5-%D1%81%D0%B8%D0%BB%D0%BD%D0%BE-%D0%BC%D1%8A%D1%80%D1%82%D0%B2%D0%BE-%D0%B2%D1%8A%D0%BB%D0%BD%D0%B5%D0%BD%D0%B8%D0%B5-news681792.html", "text": "Опасно мъртво вълнение по родното Черноморие. Спасителите предупреждават, че в следващите дни морето е най-опасно и трябва да сме много внимателни. Спасителите препоръчват в този период да бъдем най-бдителни към собствената си безопасност. Въпреки черната хроника обаче всяка година туристите пренебрегват забраната за влизане във водата. \"Имаше слабо вълнение с много силен Североизточен вятър. Започна да образува подводни течения на места. Образуват се ями в пясъка\", казва пред БНТ Веселин Илиев, главен спасител. Днес сутринта заради неспазването на забраната малко момиченце е било на косъм да се удави. Бързата реакция на спасителите са предотвратила инцидента. \"Опасно е за малките деца, които не умеят да плуват. Ако попаднат в такова подводно течение, много трудно могат да излязат и затова спасителите сега правим мерки, като наблягаме където има подводни ями да ограничаваме достъпа на деца\", допълва Илиев. През последните години заради неспазването на препоръките на спасителите туристите се санкционират, като глобите започват от 200 лева. Опасно мъртво вълнение по родното Черноморие. Спасителите предупреждават, че в следващите дни морето е най-опасно и трябва да сме много внимателни. Спасителите препоръчват в този период да бъдем най-бдителни към собствената си безопасност. Въпреки черната хроника обаче всяка година туристите пренебрегват забраната за влизане във водата. \"Имаше слабо вълнение с много силен Североизточен вятър. Започна да образува подводни течения на места. Образуват се ями в пясъка\", казва пред БНТ Веселин Илиев, главен спасител. Днес сутринта заради неспазването на забраната малко момиченце е било на косъм да се удави. Бързата реакция на спасителите са предотвратила инцидента. \"Опасно е за малките деца, които не умеят да плуват. Ако попаднат в такова подводно течение, много трудно могат да излязат и затова спасителите сега правим мерки, като наблягаме където има подводни ями да ограничаваме достъпа на деца\", допълва Илиев. През последните години заради неспазването на препоръките на спасителите туристите се санкционират, като глобите започват от 200 лева. Опасно мъртво вълнение по родното Черноморие. Спасителите предупреждават, че в следващите дни морето е най-опасно и трябва да сме много внимателни. Спасителите препоръчват в този период да бъдем най-бдителни към собствената си безопасност. Въпреки черната хроника обаче всяка година туристите пренебрегват забраната за влизане във водата. \"Имаше слабо вълнение с много силен Североизточен вятър. Започна да образува подводни течения на места. Образуват се ями в пясъка\", казва пред БНТ Веселин Илиев, главен спасител. Днес сутринта заради неспазването на забраната малко момиченце е било на косъм да се удави. Бързата реакция на спасителите са предотвратила инцидента. \"Опасно е за малките деца, които не умеят да плуват. Ако попаднат в такова подводно течение, много трудно могат да излязат и затова спасителите сега правим мерки, като наблягаме където има подводни ями да ограничаваме достъпа на деца\", допълва Илиев. През последните години заради неспазването на препоръките на спасителите туристите се санкционират, като глобите започват от 200 лева.", "date": "2017.08.09", "title": "ВНИМАНИЕ! Черно море смъртоносно опасно, очаква се силно мъртво вълнение "}
{"url": "http://pik.bg/%D0%B1%D0%B0%D1%80%D0%BE%D0%B2%D0%BA%D0%B0-%D0%B1%D0%BE%D1%80%D1%8F%D0%BD%D0%B0-%D1%88%D0%B5%D1%85%D1%82%D0%BE%D0%B2%D0%B0-%D0%BD%D0%B5-%D1%89%D0%B5-%D0%B1%D0%B0%D0%B2%D0%B0%D1%87%D0%BA%D0%B8-%D0%B3%D0%BB%D0%B5%D0%B4%D0%B0-%D0%B1%D0%B5%D0%B1%D0%B5%D1%82%D0%BE-%D0%BD%D0%B0-%D1%82%D0%B0%D0%BA%D0%B8-%D1%81%D0%B0%D0%BC%D0%B0-news681707.html", "text": "Нито една бавачка не може да припари до бебето на Боряна Шехтова. Известната моделка, която е една от най-запомнящите се звезди от шоубизнеса стана майка на момченце и го гледа като писано яйце. Двете със сестра й Анна дълги години бяха под светлините на прожекторите, докато изведнъж не решиха да избягат от тях. И двете изчезнаха безследно от очите на светските таблоиди, като Боряна предпочете майчинството пред кариерата. Сега тя живее нов живот и изцяло се е отдала на сина си, който е от небезизвестния Таки, и дома си, загърбвайки моделската кариера. Шехтова постоянно пътува между Дубай и България. Боряна е потънала в анонимност, но това не е всичко. Тя дори пести от бавачки, като е пратила в миналото армията детегледачки, на които по-рано разчиташе, пише всекидневник. Близки до моделката издават, че тя така и не намерила доверена жена, на която спокойно да довери сина си. Едно от изискванията към бавачката било, да е много дискретна, но всички обсъждали какво се случва в дома на красавицата след работа. А най-важното условие на Боряна било да си мълчат какво става зад стените на къщата й. Освен, че сама гледа сина си, Боряна сама печели и парите си. Шехтова работи упорито и трупа пачки от бизнес с интериорен дизайн. А нейни близки разкриват, че блондинката е истински горда със себе си.", "date": "2017.08.09", "title": "БАРОВКА! Боряна Шехтова не ще бавачки, гледа бебето на Таки сама!"}
{"url": "http://pik.bg/%D0%B3%D0%B5%D0%BE%D1%80%D0%B3%D0%B8-%D0%B4%D0%B5%D1%80%D0%BC%D0%B5%D0%BD%D0%B4%D0%B6%D0%B8%D0%B5%D0%B2-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-%D0%BA%D0%B0%D1%82%D0%BE-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news681942.html", "text": "Треньорът на футболния шампион на България Георги Дерменджиев подаде оставка след като тимът му загуби от Ботев (Пловдив) мача за Суперкупата на България, съобщи Би Ти Ви. Загубата дойде след изпълнение на дузпи. Редовното време завърши наравно 1:1. Специалистът обяви решението си малко след двубоя. Фаворит за нов треньор на Лудогорец  е Димитър Димитров, който по-рано днес напусна казахстанския Иртиш (Павлодар).", "date": "2017.08.09", "title": "Георги Дерменджиев подаде оставка като треньор на Лудогорец"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B5%D0%BC-%D1%81%D0%B8%D0%BC%D0%BF%D1%82%D0%BE%D0%BC%D0%B8%D1%82%D0%B5-%D0%BD%D0%B0-%D1%82%D0%BE%D0%BF%D0%BB%D0%B8%D0%BD%D0%BD%D0%B8%D1%8F-%D1%83%D0%B4%D0%B0%D1%80-news681846.html", "text": "Човешкото тяло е съставено 75% от вода, която е разпределена по различен начин в него. От жегите се получава разширяване на кръвоносните съдове и преразпределение на тази вода в тялото. Най-много страдат краката, които отичат. Това е първият стадий на неблагоприятното въздействие от високите температури. Това са т.нар. температурни отоци, обясни специалистът. Обикновено страдат жени в немного млада възраст, които казват, че не могат да си сложат накитите по пръстите. Лечението се състои в това човек да е повече в покой и след една–две седмици симптомите отшумяват. В случая диуретиците не помагат по никакъв начин, казва казва д-р Петко Стефановски - Спешно отделение в УМБАЛ-Плевен пред Кредоуеб.бг. Внимание трябва да се обръща на възрастните и децата От топлинен удар страда най-често възрастното население над 65 г., както и децата до 4 г., казва д-р Петко Стефановски. При децата има несъвършенство в терморегулационната система. Бебетата нямат добре функциониращи потни жлези, затова при тях особено сега, в жегите, често се получават обриви. Това е т.нар. температурен обрив. Децата са били продължително време на открито и се запушват потните жлези, подуват се и се възпаляват. Затова майките е добре да не стоят навън, когато е най-горещо. При възрастните хора има и друг проблем. Те приемат и доста медикаменти, тъй като имат куп хронични заболявания. Тези лекарства, комбинирани с високата температура и сърдечната слабост, която повечето от възрастните хора имат, води до развитието на отоци, а от там сърцето започва да страда от по-трудното изпомпване на кръвта. Завърта се механизъм, който води до синкопи, аритмии, но се стига и до усложняване на основното заболяване. Възможно е да се стигне и до инсулти, които се причиняват от високата температура. Хората в активна и средна възраст Истинският топлинен удар се среща предимно при активните хора, обясни д-р Стефановски. Рисковите групи са тези, които работят в промишленост, в която има постоянно висока температура, като стъкларски или стоманолеярен завод, често и в шивашките фирми, като вече две жени са преминали през отделението. Проблемите идват там, където има съчетание от висока влажност на въздуха и висока температура. Колкото е по-висока влагата на въздуха, толкова повече е блокирано потоотделянето на тялото. Така организмът се загрява, загрява, докато прегрее и се получи топлинен удар. Симптомите на топлинен удар При младите хора се започва с главозамайване, тежест, повръщане. Може да се стигне и до припадане. Когато при прилошаване се седне, а след това пострадалият реши да стане, той припада. Това се нарича ортостатичен колапс /припадък, когато се изправиш/. Той се дължи освен на разпределението на вода, но и на загубата на минералите и солите от организма, които са се изпарили чрез потоотделянето. Това нещо ние не го чувстваме, но когато сме изложени на екстремни температури, то е факт. Просто механизмът на човешкото тяло не може да се справи с това. От топлинния удар се стига до краткотрайни синкопи, колапси, до качествени и количествени промени в съзнанието, но може да се стигне и до сопор или кома. При всички случаи на топлинен удар има повишаване на телесната температура около 40-45 градуса, като може да се стигне и до гърчове. При спортистите гърчовете в началната клинична картина се изразяват в крампи на малките мускули на ръцете или на дъвкателната мускулатура, като устата става като хоботче. В крайните стадии на топлинен удар може да се стигне до гърчове и кома, а клиничната картина много прилича на менингит. Затова се прави и паралелна диагноза, а прогнозата за пациент, изпаднал в подобно състояние, не е много добра, обясни д-р Стефановски. Как да се предпазим? Важно е рисковите групи да не се излагат на слънце, а възрастните хора да не се разхождат в часовете от 11 до 16 ч. Майките с бебета в колички също да стоят на хладно и да не извеждат децата навън в най-горещите часове от деня. В жегите алкохолът е табу. Важно е да се приемат много течности, като вода, безалкохолни, чай, под каквато и да е форма, както и напитки като айран, таратори, нектари и др. Младите хора също не бива да консумират и бира. В жегите е полезно да се приемат повече течности, предимно със стайна температура. Добре е да се носят по-леки и светли дрехи, като слънцезащитната шапка е задължителна. Климатиците да не се настройват на много ниски температури Когато сте в климатизирано помещение, градусите, на които е настроен той, трябва да са с 10 по-малко, отколкото са навън. Примерът е, ако навън е 30 градуса, климатикът е добре да охлажда на 20 - 24 градуса. Разликата в температурите вън и вътре може да доведе пък до проблеми, свързани с кръвообращението, и на човек да му прилошее от рязката смяна. Също така има опасност, ако струята на климатика е насочена към тялото на човек, да се получат различни схващания, но и т.нар. изкривяване на лицето. Това също може да се получи и при шофьорите, които карат на отворен прозорец, и от там да се стигне до възпаление на лицевия нерв. То е известно като шофьорски неврит и е много неприятно. Получава се изкривяване на устата в лявата страна и често близките на тези хора смятат, че те са направили инсулт. Затова климатици и вентилатори не бива да се насочват да духат студения въздух към хора, не е добре да се спи в такива помещения. Човешкото тяло е съставено 75% от вода, която е разпределена по различен начин в него. От жегите се получава разширяване на кръвоносните съдове и преразпределение на тази вода в тялото. Най-много страдат краката, които отичат. Това е първият стадий на неблагоприятното въздействие от високите температури. Това са т.нар. температурни отоци, обясни специалистът. Обикновено страдат жени в немного млада възраст, които казват, че не могат да си сложат накитите по пръстите. Лечението се състои в това човек да е повече в покой и след една–две седмици симптомите отшумяват. В случая диуретиците не помагат по никакъв начин, казва казва д-р Петко Стефановски - Спешно отделение в УМБАЛ-Плевен пред Кредоуеб.бг. От топлинен удар страда най-често възрастното население над 65 г., както и децата до 4 г., казва д-р Петко Стефановски. При децата има несъвършенство в терморегулационната система. Бебетата нямат добре функциониращи потни жлези, затова при тях особено сега, в жегите, често се получават обриви. Това е т.нар. температурен обрив. Децата са били продължително време на открито и се запушват потните жлези, подуват се и се възпаляват. Затова майките е добре да не стоят навън, когато е най-горещо. При възрастните хора има и друг проблем. Те приемат и доста медикаменти, тъй като имат куп хронични заболявания. Тези лекарства, комбинирани с високата температура и сърдечната слабост, която повечето от възрастните хора имат, води до развитието на отоци, а от там сърцето започва да страда от по-трудното изпомпване на кръвта. Завърта се механизъм, който води до синкопи, аритмии, но се стига и до усложняване на основното заболяване. Възможно е да се стигне и до инсулти, които се причиняват от високата температура. Истинският топлинен удар се среща предимно при активните хора, обясни д-р Стефановски. Рисковите групи са тези, които работят в промишленост, в която има постоянно висока температура, като стъкларски или стоманолеярен завод, често и в шивашките фирми, като вече две жени са преминали през отделението. Проблемите идват там, където има съчетание от висока влажност на въздуха и висока температура. Колкото е по-висока влагата на въздуха, толкова повече е блокирано потоотделянето на тялото. Така организмът се загрява, загрява, докато прегрее и се получи топлинен удар. При младите хора се започва с главозамайване, тежест, повръщане. Може да се стигне и до припадане. Когато при прилошаване се седне, а след това пострадалият реши да стане, той припада. Това се нарича ортостатичен колапс /припадък, когато се изправиш/. Той се дължи освен на разпределението на вода, но и на загубата на минералите и солите от организма, които са се изпарили чрез потоотделянето. Това нещо ние не го чувстваме, но когато сме изложени на екстремни температури, то е факт. Просто механизмът на човешкото тяло не може да се справи с това. От топлинния удар се стига до краткотрайни синкопи, колапси, до качествени и количествени промени в съзнанието, но може да се стигне и до сопор или кома. При всички случаи на топлинен удар има повишаване на телесната температура около 40-45 градуса, като може да се стигне и до гърчове. При спортистите гърчовете в началната клинична картина се изразяват в крампи на малките мускули на ръцете или на дъвкателната мускулатура, като устата става като хоботче. В крайните стадии на топлинен удар може да се стигне до гърчове и кома, а клиничната картина много прилича на менингит. Затова се прави и паралелна диагноза, а прогнозата за пациент, изпаднал в подобно състояние, не е много добра, обясни д-р Стефановски. Важно е рисковите групи да не се излагат на слънце, а възрастните хора да не се разхождат в часовете от 11 до 16 ч. Майките с бебета в колички също да стоят на хладно и да не извеждат децата навън в най-горещите часове от деня. В жегите алкохолът е табу. Важно е да се приемат много течности, като вода, безалкохолни, чай, под каквато и да е форма, както и напитки като айран, таратори, нектари и др. Младите хора също не бива да консумират и бира. В жегите е полезно да се приемат повече течности, предимно със стайна температура. Добре е да се носят по-леки и светли дрехи, като слънцезащитната шапка е задължителна. Когато сте в климатизирано помещение, градусите, на които е настроен той, трябва да са с 10 по-малко, отколкото са навън. Примерът е, ако навън е 30 градуса, климатикът е добре да охлажда на 20 - 24 градуса. Разликата в температурите вън и вътре може да доведе пък до проблеми, свързани с кръвообращението, и на човек да му прилошее от рязката смяна. Също така има опасност, ако струята на климатика е насочена към тялото на човек, да се получат различни схващания, но и т.нар. изкривяване на лицето. Това също може да се получи и при шофьорите, които карат на отворен прозорец, и от там да се стигне до възпаление на лицевия нерв. То е известно като шофьорски неврит и е много неприятно. Получава се изкривяване на устата в лявата страна и често близките на тези хора смятат, че те са направили инсулт. Затова климатици и вентилатори не бива да се насочват да духат студения въздух към хора, не е добре да се спи в такива помещения.", "date": "2017.08.09", "title": "Как да разпознаем симптомите на топлинния удар?"}
{"url": "http://pik.bg/%D0%BC%D1%80%D1%80%D0%B1-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%B7%D0%B0-%D1%83%D0%BB%D0%B5%D1%81%D0%BD%D1%8F%D0%B2%D0%B0%D0%BD%D0%B5-%D0%BD%D0%B0-%D0%BA%D0%B0%D0%B4%D0%B0%D1%81%D1%82%D1%80%D0%B0%D0%BB%D0%BD%D0%B8%D1%82%D0%B5-%D1%83%D1%81%D0%BB%D1%83%D0%B3%D0%B8-news681918.html", "text": "Службите по геодезия, картография и кадастър да не могат да изискват от заявители предоставяне на документи, за които има създадени регистри на държавната администрация или с тях се удостоверяват обстоятелства, които се съдържат в база данни на държавната администрация. Това предвижда публикуван проект на наредба за изменение и допълнение на наредба от 2016 г. за предоставяне на услуги от кадастралната карта и кадастралните регистри, съобщават от Министерството на регионалното развитие и благоустройството (МРРБ). В случай че службата по геодезия, картография и кадастър не може да намери необходимите данни, тя ще изисква от заявителя да предостави информация, необходима за идентифициране на данните или документите в регистрите на държавната администрация. Ще бъде облекчен и режимът за вписване на лицата, правоспособни да извършват дейности по кадастъра. За целта е изготвен проект на Наредба за изменение и допълнение на Наредба 3 от 16 февруари 2001 г. за водене и съхраняване на регистъра на лицата, правоспособни да извършват дейности по кадастъра. С промените отпада изискването лицата, които желаят да бъдат вписани в регистъра да прилагат към заявлението за вписване документи, които могат да бъдат получени от Агенцията по геодезия, картография и кадастър по служебен път, чрез достъп до регистри на държавната администрация. За физическите лица и физическите лица - еднолични търговци, се въвежда алтернативна възможност, вместо свидетелство за съдимост на хартиен носител, да предоставят код на електронното свидетелство за съдимост. За едноличните търговци и за юридическите лица, отпада изискването да предоставят удостоверение за актуално състояние от Търговския регистър, актуално удостоверение за данъчна регистрация, документ за регистрация в БУЛСТАТ и съдебно решение за регистрация на юридическото лице, с предмет на дейност съгласно Закона за кадастъра и имотния регистър. С промените понятието \"молба\" също отпада и се заменя със \"заявление.\" Предложените промени в нормативната уредба са част от приоритетите на правителството за намаляване на административната и регулаторната тежест върху гражданите и бизнеса. Проектите на наредбите могат да бъдат намерени на интернет страницата на МРРБ в секцията \"Проекти на нормативни актове\" и на Портала за обществени консултации.", "date": "2017.08.09", "title": "МРРБ предлага промени за улесняване на кадастралните услуги"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%B1%D0%BE%D1%82%D0%B5%D0%B2%D0%B3%D1%80%D0%B0%D0%B4%D1%81%D0%BA%D0%BE-%D1%88%D0%BE%D1%81%D0%B5-%D0%B2-%D1%81%D0%BE%D1%84%D0%B8%D1%8F-%D0%B4%D0%B2%D0%B5-%D0%B6%D0%B5%D0%BD%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D1%81%D0%B1%D0%BB%D1%8A%D1%81%D1%8A%D0%BA-%D0%BD%D0%B0-%D0%BF%D1%8A%D1%82%D1%8F-news681923.html", "text": "За катастрофа на столичния булевард „Ботевградско шосе“ съобщава потребител във Фейсбук. Инцидентът е в близост до разклона за квартал „Кремиковци“. Ударили са се две коли. Две жени, на около 50-60 годишна възраст, са откарани в болница след инцидента. Имало е и пострадал мъж, но той е бил прегледан на място и не се е наложило да бъде приет в болнично заведение. Полиция изяснява причините за пътното произшествие.", "date": "2017.08.09", "title": "Катастрофа на Ботевградско шосе в София! Две жени са ранени след сблъсък на пътя"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%B1%D0%BE%D1%82%D0%B5%D0%B2-%D0%BB%D0%B8%D0%BA%D1%83%D0%B2%D0%B0-%D0%BA%D0%BB%D1%8E%D1%87%D0%BE%D0%B2%D0%B0-%D1%80%D0%BE%D0%BA%D0%B0%D0%B4%D0%B0-%D0%BF%D1%80%D0%B8-%D0%BE%D1%80%D0%BB%D0%B8%D1%82%D0%B5-news681934.html", "text": "Ботев Пловдив за първи път в своята история спечели Суперкупата на България след победа над Лудогорец, след изпълнение  на дузпи. През първото полувреме \"канарчетата” поведоха с фамозен гол на Тодор Неделев от фаул, а разградчани изравниха след почивката благодарение на Вандерсон. След 1:1 в редовното време двубоят мина директно към дузпите, където първата бе изпълнена от Марселиньо, но Кайзер спаси. След това \"канарчетата” вкараха и петте си дузпи и грабнаха трофея. С преса на Ботев започна двубоят за Суперкупата, като \"канарите\" изненадаха своя противник с офанзивната си игра на старта в Бургас, пише \"Новспорт\". В 10-ата минута Лазар Марин пробва плътен удар по земя, но Хорхе Броун внимаваше и успя да парира. В 16-ата минута Ботев поведе в резултата след блестящо изпълнение на Тодор Неделев от фаул, който от близо 25 метра прати топката в горния десен ъгъл на вратата и не остави никакъв шанс на Броун да спаси. Попадението \"събуди\" разградчани, които се хвърлиха в атака и принудиха \"жълто-черните\" да се бранят до края на полувремето. В 28-ата минута Марселиньо можеше да повтори изпълнението на Тодор Неделев при гола, но ударът му от фаул срещна страничната греда. Две минути по-късно Вандерсон стреля отдясно по диагонала, Кайзер успя да отбие с усилие, а Анисе от малък ъгъл нямаше късмет и прати кълбото в гредата. За трети път късметът покри \"жълто-черните\" в добавеното време, когато след удар на Анисе топката бе отклонена от Кешеру, но кълбото рикошира в напречната греда. Малко преди края на първото полувреме Мисиджан бе изпуснат от отбраната, но нападателят на \"орлите\" не се ориентира добре и не успя да уцели топката от чиста позиция. Лудогорец продължи с атаките и през второто полувреме и трябваха само две минути на \"орлите\" да върнат равенството в мача. В 47-ата минута при атака отляво Кешеру получи в наказателното поле и обърна с гърди към влизащия на скорост Вандерсон и бразилецът завърши точно за 1:1. Натискът на \"зелените\" продължи и след попадението, а Ботев разчиташе на контраатаките, които щяха да бъдат много по-опасни при едно по-добро последно подаване. Виана получи на добра позиция в пеналта, но стреля неточно с глава, а Крум Стоянов пък можеше да изненада \"орлите\" в 72-ата, но прати покрай гредата. В 78-ата пък Марселиньо бе близо до втори гол за Лудогорец, но силният му шут от границата на наказателното поле мина опасно близо до мрежата. Ново попадение не падна на ст. \"Лазур\" до края на редовните 90 минути, след което носителят на Суперкупата трябваше да се реши директно след изпълнение на дузпи, без да има две продължения по 15 минути. Марселиньо пропусна още първата дузпа, след което всички останали футболисти бяха точни от бялата точка и така Ботев Пловдив спечели Суперкупата на България за първи път в историята си. Междувременно Димитър Димитров - Херо разтрогна с Иртиш и е спряган за следващ наставник на \"орлите\".", "date": "2017.08.09", "title": "Драма в Бургас! Ботев ликува! Ключова рокада при \"орлите\"?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8-%D0%BD%D0%B5%D0%B7%D0%B0%D0%B1%D0%B0%D0%B2%D0%BD%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82%D0%B0-%D0%B2-%D1%81%D0%BE%D0%B7%D0%BE%D0%BF%D0%BE%D0%BB-%D0%B6%D0%B8%D0%BB%D0%B8%D0%BB-%D1%82%D1%83%D1%80%D0%B8%D1%81%D1%82%D0%B8-%D1%81%D1%8A%D1%81--news681927.html", "text": "Министерство на туризма По разпореждане на министър-председателя Бойко Борисов министърът на туризма Николина Ангелкова назначи незабавна проверка за категоризацията на заведението Miloz Fish & Grill в Созопол, което според сигнал е начислявало на гостите му да заплащат по 20 лв. за празен стол. Това съобщиха от пресцентъра на . В сигнала си посетителите посочват, че заведението ги е таксувало с касова бележка, защото са били оставени незаети столове на заетата маса. Така за четири празни стола клиентите трябвало да заплатят 80 лв. На място експерти от Министерството на туризма ще направят цялостна инспекция за работата на заведението. Днес Министерството на туризма сигнализира Комисията за защита на потребителите (КЗП) да вземе мерки срещу подобна нелоялна практика, която вреди на имиджа на българския туризъм.", "date": "2017.08.09", "title": "ИЗВЪНРЕДНО! Борисов разпореди незабавна проверка на ресторанта в Созопол, жилил туристи със скандалната такса \"празен стол\""}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE-%D1%81%D1%80%D0%B5%D0%B4%D0%BD%D0%BE-%D1%81-%D0%BF%D0%BE-120-%D0%BB%D0%B5%D0%B2%D0%B0-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5-%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0%D1%82%D0%B0-%D1%89%D0%B5-%D0%BF%D0%BE%D0%BB%D1%83%D1%87%D0%B0%D1%82-%D1%83%D1%87%D0%B8%D1%82%D0%B5%D0%BB-news681924.html", "text": "„Фокус“ Средно около 120 лева увеличение на заплатите ще получат учителите след решението на правителството за 15% повишаване на заплатите им от 1 септември. Това каза пред министърът на образованието Красимир Вълчев. Той припомни, че в 4-годишен период трябва да се постигне двойно увеличение на учителските заплати. „В тази връзка са планирани допълнително по 330 млн. лв. за всяка от следващите години - 330 млн. лв. спрямо всяка предходна година. В средносрочната бюджетна прогноза, която е до 2020 година, последната стъпка трябва да бъде направена в бюджета за 2021 година. Надявам се, че ще имаме възможност да изпълним този ангажимент. През следващата година, с бюджета за 2018 година, ще осигурим увеличението за 12 месеца и ще направим допълнителна крачка за диференцирано увеличение. За по-следващите години ще се стъпи на това диференцирано увеличение по отношение на всички заплати. Диференцирано увеличение ще следва от промяната в системата на делегираните бюджети, както най-често се казва, но всъщност това ще бъде промяна в механизма на средствата в системата“, каза Красимир Вълчев. Министърът съобщи още, че идеята за удължаване на учебната година окончателно е отпаднала. По думите му в момента се обсъждат три варианта на ученическите ваканции, но те не включват промяна на традиционното начало и край на учебната година.", "date": "2017.08.09", "title": "Министърът на образованието: Средно с по 120 лева увеличение на заплатата ще получат учителите от 1 септември"}
{"url": "http://pik.bg/%D0%BE%D0%B1%D1%89%D0%B8%D0%BD%D1%81%D0%BA%D0%B0-%D0%BE%D1%85%D1%80%D0%B0%D0%BD%D0%B0-%D0%B2%D0%BB%D0%B5%D0%B7%D0%B5-%D0%B2-%D1%81%D0%B3%D1%80%D0%B0%D0%B4%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2-%D0%BA%D0%BE%D1%8F%D1%82%D0%BE-%D0%B4%D0%B5%D1%86%D0%B0-%D1%81%D0%B8-%D0%BF%D1%80%D0%B0%D0%B2%D0%B8%D1%85%D0%B0-%D0%B5%D0%BA%D1%81%D1%82%D1%80%D0%B5%D0%BC%D0%BD%D0%B8-%D1%81%D0%B5%D0%BB%D1%84%D0%B8%D1%82%D0%B0-%D1%81%D0%BD%D0%B8%D0%BC%D0%BA%D0%B8-news681892.html", "text": "Общинска охрана реагира светкавично на сигнала за опасното поведение на деца на Главната на Пловдив. Читателка на \"Трафик Нюз\" е видяла как младежи застават на ръба на сградата, в която се помещават магазини и заведения до Община Пловдив, след което си правили снимки. Наш репортер се свърза с директора на Общинска охрана Александър Стайков, за да предаде сигнала. Той обясни, че сградата, в която се помещават заведенията \"Олимп\" и \"Атлас\", е частна и достъпът до покрива трябва да се регулира от собствениците. Въпреки това от звеното за охрана на Община Пловдив са отишли в сградата и се потърсили собствениците с молба да вземат мерки за затягане на контрола за достъп по покрива, тъй като може да стане зловещ инцидент.", "date": "2017.08.09", "title": "Общинска охрана влезе в сграда в Пловдив, в която деца си правиха екстремни селфита (СНИМКИ)"}
{"url": "http://pik.bg/in-memoriam-%D0%BE%D1%82%D0%B8%D0%B4%D0%B5-%D1%81%D0%B8-%D0%B3%D0%BE%D0%BB%D1%8F%D0%BC-%D0%B0%D0%BA%D1%82%D1%8C%D0%BE%D1%80-news681889.html", "text": "На 65-годишна възраст днес от този свят си отиде актьорът от монтанския театър Петър Митев. Той игра на сцената край Огоста 40 години. Стъпва за първи път на нея през 1977 година, веднага след като завършва ВИТИЗ, съобщава \"Конкурент\". Петър Митев е врачанин и е гастролирал, и на сцената на драмата в родния си град, но ще остане завинаги в сърцата на театралната публика в Монтана като един от най-големите актьори.", "date": "2017.08.09", "title": "IN MEMORIAM Отиде си голям актьор"}
{"url": "http://pik.bg/%D0%B8%D0%B7%D0%BC%D0%B0%D0%BC%D0%B0-%D0%BF%D0%BE%D1%8F%D0%B2%D0%B8%D1%85%D0%B0-%D1%81%D0%B5-%D0%BB%D0%B8%D1%81%D1%82%D0%BE%D0%B2%D0%BA%D0%B8-%D0%B7%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%B5%D0%BD-%D0%B3%D1%80%D0%B0%D0%B4%D1%81%D0%BA%D0%B8-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B2-%D1%81%D0%BE%D1%84%D0%B8%D1%8F-news681926.html", "text": "Листовки с лъжливи съобщения, че ще се возим безплатно в градския транспорт на столицата, се появиха по спирките. На път за работа Даниела Славеева вижда съобщение, обещаващо безплатно возене в горещините в София. Улавя измамата бързо, предава Нова тв. В началото на годината от общината действително предложиха да се возим безплатно в градския транспорт при дни със смог. През летните месеци обаче този проблем не съществува. Затова ще плащаме. С или без безплатен градски транспорт към момента столичани могат да са спокойни. Въздухът в София е чист. А общината ще бори мръсния въздух с инвестиции в градския транспорт и озеленяване. Нови автобуси на метан ще заменят бензиновите, а скоро в София ще има и 30 електробуса.", "date": "2017.08.09", "title": "ИЗМАМА! Появиха се листовки за безплатен градски транспорт в София"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%BA%D1%8A%D0%BC%D0%BF%D0%B8%D0%BD%D0%B3%D1%83%D0%B2%D0%B0%D1%89%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B2-%D0%B3%D1%8A%D1%80%D1%86%D0%B8%D1%8F-news681894.html", "text": "Двамата български граждани арестувани за диво къмпингуване в Гърция са освободени в рамките на 24 часа след задържането им научи „Български новини“. И двамата обаче категорично са заявили, че отново ще къмпингуват независимо, че са били задържани, което не изключва възможноста да се озоват вътре, но този път срещу тях ще бъдат наложени наказателни мерки, коментиха за \"Български новини\" запознати. „Да, ще къмпингуваме отново. Сега вече знаем и процедурата каква е“, са думите на двамата българи. Нелегално къмпингуващите 12 души са били задържани в полицейския участък Агиу Николау, който се намира на 40 км от Кавуротрипес, мястото, където са летували.", "date": "2017.08.09", "title": "Двама къмпингуващи българи арестувани в Гърция"}
{"url": "http://pik.bg/%D1%81%D1%80%D0%B0%D0%BC-%D0%B8-%D0%BF%D0%BE%D0%B7%D0%BE%D1%80-%D0%B8%D0%B7%D1%80%D0%B8%D1%82%D0%B0%D1%85%D0%B0-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D0%BE%D1%82-%D0%B1%D0%B5%D0%B1%D0%B5%D1%88%D0%BA%D0%BE-%D0%BF%D0%B0%D1%80%D1%82%D0%B8-%D0%B7%D0%B0%D1%80%D0%B0%D0%B4%D0%B8-%D1%8F%D0%BA%D0%B0%D1%82%D0%B0-%D0%B9-%D0%B4%D1%83%D0%BF%D0%B0%D1%80%D0%B0-news681898.html", "text": "Грандиозен скандал се разразил на кръщенето на 10-месечната дъщеря на бизнесдамата Ружа Игнатова. Създателката на виртуалната валута \"One coin\", чиято дейност бе спряна в Германия от финансовия регулатор \"BaFin\" заради предлагане на парични трансфери без лиценз, поканила Гери-Никол да забавлява гостите на партито. Блондинката изпяла знаковото си парче, в което възпява яката си дупара. Докато нахаканата варненка се раздавала да представи хита си за задните си части по най-впечатл;яващия начин, присъствалите на кръщенето роднини на Ружа Игнатова били втрещени от нецензурните думи и фриволното поведение на току-що завършилата средното си образование Гери. Ситуацията била супер конфузна, но Ружа Игнатова доказала, че може да реагира адекватно в кризисна ситуация. Оправната бизнес дама се изстреляла като куршум, застанала пред Гери-Никол и й направила категорични и ултимативни знаци с ръце веднага да прекрати изпълнението. Варненката била втрещена и не можела да повярва, че някой отказва да слуша парчето й за яката дупара. Бащата на певицата, който агресивно движи кариерата й, побеснял, като научил историята, но не посмял да вдигне скандал на Игнатова, твърди седмичник.", "date": "2017.08.09", "title": "СРАМ И ПОЗОР! Изритаха Гери-Никол от бебешко парти заради яката й дупара"}
{"url": "http://pik.bg/%D0%B3%D0%BB%D0%B0%D0%B2%D1%87%D0%B5%D0%B2-%D1%81%D0%B5-%D0%BF%D0%BE%D0%BA%D0%BB%D0%BE%D0%BD%D0%B8-%D0%BD%D0%B0-%D0%BF%D0%B0%D0%BC%D0%B5%D1%82%D0%BD%D0%B0%D1%82%D0%B0-%D0%BF%D0%BB%D0%BE%D1%87%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81-%D0%BA%D0%BE%D1%80%D0%B0%D0%B1%D0%B0-%D0%B8%D0%BB%D0%B8%D0%BD%D0%B4%D0%B5%D0%BD-%D0%B2-%D0%BE%D1%85%D1%80%D0%B8%D0%B4-%D1%81%D0%BD%D0%B8%D0%BC%D0%BA-news681885.html", "text": "Председателят на Народното събрание Димитър Главчев посети Охрид в рамките на двудневната си визита в Република Македония. Той се срещна с кмета на града Никола Бакрачески. Охрид е известен със своите забележителни природни дадености и вие имате всички основания и възможности да продължите да развивате своя град като модерно и икономически стабилно средище, отбеляза Димитър Главчев. Стараем се да превърнем Охрид не само в привлекателен туристически и културен, но и в развит административен център на страната ни, заяви Никола Бакрачески. Сред темите на разговора бяха подписаният преди дни договор за приятелство, добросъседство и сътрудничество между двете страни,както и предстоящите избори за местна власт в Република Македония, които ще се проведат на 15 октомври тази година. Единодушно бе мнението, че трябва се работи за задълбочаване на преките ни контакти във всички области. Димитър Главчев се поклони и поднесе цветя на паметната плоча на загиналите български туристи при трагедията с кораба \"Илинден\" на 5 септември 2009 г. Председателят на парламента посети офиса на сдружението за Македоно-българско приятелство в град Охрид. Ръководството на дружеството запозна Димитър Главчев със своята активна дейност. Представителите на сдружението разказаха за първия по рода си двудневен фестивал на българската култура и фолклор, проведен преди месец в Охрид. Във фестивала са участвали над 300 певци и танцьори от цяла България. От сдружението поставиха също така и въпроса за установяване на пряка въздушна линия София – Охрид. Димитър Главчев приветства усилията им за задълбочаване на контактите между гражданите на двете страни. Председателят на Народното събрание посети манастирския комплекс „Св. Наум” край Охридското езеро.", "date": "2017.08.09", "title": "Главчев се поклони на паметната плоча на българите, загинали с кораба \"Илинден\" в Охрид (СНИМКИ)"}
{"url": "http://pik.bg/%D0%BA%D0%B0%D1%82%D0%B0%D1%80-%D0%BE%D1%82%D0%BC%D0%B5%D0%BD%D1%8F-%D0%B2%D0%B8%D0%B7%D0%B8%D1%82%D0%B5-%D0%B7%D0%B0-80-%D1%81%D1%82%D1%80%D0%B0%D0%BD%D0%B8-news681902.html", "text": "Daily Sabah. В сряда Катар, който беше изолиран от своите съседи при дипломатическата криза в Персийския залив, обяви въвеждането на програма за безвизово пътуване, за да стимулира въздушния транспорт и туризма, пише вестник „Отмяната на визите ще направи Катар най-отворената страна в региона“, съобщиха властите. От Министерството на вътрешните работи обясниха, че гражданите на 80 държави ще трябва да представят само валиден паспорт, за да влязат в страната, която през 2022 г. ще бъде домакин на Световното първенство по футбол. Властите обаче не уточниха кои точно държави са включени в списъка, нито датата, от която ще влезе в сила програмата за безвизово пътуване. От Министерството посочиха, че сред 80-те страни ще попаднат основно държави от Западна Европа и други, включително Обединеното кралство, САЩ, Канада, Индия, ЮАР, Сейшели, Австралия и Нова Зеландия.", "date": "2017.08.09", "title": "Катар отменя визите за 80 страни"}
{"url": "http://pik.bg/%D1%83%D0%B4%D0%B0%D1%80-%D1%85%D0%B0%D0%BA%D0%B5%D1%80%D0%B8-%D0%BF%D1%83%D1%81%D0%BD%D0%B0%D1%85%D0%B0-%D0%B2-%D0%BC%D1%80%D0%B5%D0%B6%D0%B0%D1%82%D0%B0-%D0%B0%D0%B4%D1%80%D0%B5%D1%81%D0%B8%D1%82%D0%B5-%D0%B8-%D1%82%D0%B5%D0%BB%D0%B5%D1%84%D0%BE%D0%BD%D0%B8%D1%82%D0%B5-%D0%BD%D0%B0-%D0%B0%D0%BA%D1%82%D1%8C%D0%BE%D1%80%D0%B8%D1%82%D0%B5-%D0%BE%D1%82-%D0%B8%D0%B3%D1%80%D0%B0-%D0%BD%D0%B0-%D1%82%D1%80%D0%BE%D0%BD%D0%BE%D0%B2%D0%B5-news681917.html", "text": "Неизвестни хакери разбиха компютрите на американския тв канал HBO и качиха в мрежата различни сведения за хитовия сериал \"Игра на тронове\", както и адресите и личните телефони на главните герои от сериала, съобщава \"Индипендънт\". Според изданието във файла, който е с открит достъп, са номерата на телефоните, както и домашните адреси и електронните пощи на актьорите от седмия сезон, включително на Емили Кларк (Денерис Таргериен), Лина Хийди (Церсей Ланистър), Питър Динклидж (Тирион Ланистър) и Кит Харингтон (Джон Сноу). На 8 август стана ясно, че хакерите са качили в интернет електронна информация от материали на тв канала, които са класифицирани като комерсиална тайна. Освен данните за сюжета на редица серии от седмия сезон на \"Игра на тронове\", става дума и за оценката на канала на популярността на телевизионната сага, информация за перспективите пред канала, а също и кореспонденция, водена през последните месеци от неговите сътрудници. Както отбелязва \"Холивуд Рипортър\", хакерите вероятно искат да изнудят НВО за пари, заплашвайки ги да публикуват нови данни. Представители на канала са потвърдили, че компютрите им са били подложени на кибератака. Ръководството на НВО е започнало разследване на инцидента. Сериалът \"Игра на тронове\" е създаден по мотиви от цикъла романи \"Песен за огън и лед\". Премиерата на първия сезон е на 17 април 2011 г. Сериалът е един от най-скъпоструващите проекти в историята на американската телевизия. \"Игра на тронове\" установи рекорд по брой телевизионни награди \"Еми\", изпреварвайки комедийния сериал \"Фрейзър\", излизал през 1993-2004 г. Превод: ПИК Неизвестни хакери разбиха компютрите на американския тв канал HBO и качиха в мрежата различни сведения за хитовия сериал \"Игра на тронове\", както и адресите и личните телефони на главните герои от сериала, съобщава \"Индипендънт\". Според изданието във файла, който е с открит достъп, са номерата на телефоните, както и домашните адреси и електронните пощи на актьорите от седмия сезон, включително на Емили Кларк (Денерис Таргериен), Лина Хийди (Церсей Ланистър), Питър Динклидж (Тирион Ланистър) и Кит Харингтон (Джон Сноу). На 8 август стана ясно, че хакерите са качили в интернет електронна информация от материали на тв канала, които са класифицирани като комерсиална тайна. Освен данните за сюжета на редица серии от седмия сезон на \"Игра на тронове\", става дума и за оценката на канала на популярността на телевизионната сага, информация за перспективите пред канала, а също и кореспонденция, водена през последните месеци от неговите сътрудници. Както отбелязва \"Холивуд Рипортър\", хакерите вероятно искат да изнудят НВО за пари, заплашвайки ги да публикуват нови данни. Представители на канала са потвърдили, че компютрите им са били подложени на кибератака. Ръководството на НВО е започнало разследване на инцидента. Сериалът \"Игра на тронове\" е създаден по мотиви от цикъла романи \"Песен за огън и лед\". Премиерата на първия сезон е на 17 април 2011 г. Сериалът е един от най-скъпоструващите проекти в историята на американската телевизия. \"Игра на тронове\" установи рекорд по брой телевизионни награди \"Еми\", изпреварвайки комедийния сериал \"Фрейзър\", излизал през 1993-2004 г.", "date": "2017.08.09", "title": "УДАР! Хакери пуснаха в мрежата адресите и телефоните на актьорите от \"Игра на тронове\" "}
{"url": "http://pik.bg/%D0%B3%D0%BB%D1%83%D0%BF%D0%BE%D1%81%D1%82%D1%82%D0%B0-%D0%BD%D1%8F%D0%BC%D0%B0-%D0%B3%D1%80%D0%B0%D0%BD%D0%B8%D1%86%D0%B8-%D1%81%D1%82%D0%BE%D1%82%D0%B8%D1%86%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%B3%D0%BE%D1%82%D0%BE%D0%B2%D0%B8-%D0%B4%D0%B0-%D1%82%D1%80%D1%8A%D0%B3%D0%BD%D0%B0%D1%82-%D0%B7%D0%B0%D0%B7%D0%B5%D0%BB%D0%B5%D0%BD-%D1%85%D0%B0%D0%B9%D0%B2%D0%B5%D1%80-%D0%B2-%D0%B4%D0%B0%D0%BD%D0%B8%D1%8F-news681910.html", "text": "150 българи биха отишли за зелен хайвер в Дания , това заявиха от Фондация \"Асоциация Анимус\" . В рамките на своята кампания за борба с трафик на хора с цел трудова експлоатация, организацията е разпространила фалшива оферта за работа в чужбина , която е привлякла мнозина. Фондацията се е свързала с всички подвели се българи и им е обяснила как да отличават подобни рискови предложения и за какво да внимават, когато търсят сезонна работа в друга страна. Асоциация \"Анимус\" провежда национална кампания за превенция на трафик на хора с цел трудова експлоатация , за трета поредна година. Целта и е да насочи вниманието на българите, търсещите възможности за работа извън страната, към рисковете да бъдат измамени. В началото на летния сезон, фондацията е разпространила фалшива обява за работа, която предлагала високо заплащане срещу събиране на зелен хайвер в Дания . От предложението са се поинтересували над 100 души. Организацията е отговорила на всеки от тях, като ги е запознала с кампанията си. \"Заплащането е твърде атрактивно, няма никакви изисквания за възраст, умения, за предишен опит, не се изисква владеене е на език. няма адрес на компанията и се иска предварително заплащане на средства за пътя и обработката на документите\", обобщи отличителни белези на рисковите обяви Надя Кожухарова - координатор на проекта, цитирана от Дарик. От Асоциацията обръщат внимание и на това, че в повечето случаи, в които се предлага високо заплащане срещу нискоквалифициран труд, вероятността подвелите се да станат жертва на трудова експлоатация е голяма. От \"Анимус\" остават изненадани от големия брой подвели се хора. Един от основните им съвети е да се информираме повече за работодателите, които предлагат сезонна работа.", "date": "2017.08.09", "title": "ГЛУПОСТТА НЯМА ГРАНИЦИ: Стотици българи готови да тръгнат за...\"зелен хайвер\" в Дания!"}
{"url": "http://pik.bg/%D1%81%D1%8A%D1%80%D0%B1%D0%B8%D0%BD-%D1%88%D0%B0%D1%88%D0%BD%D0%B0-%D0%B3%D1%80%D1%8A%D1%86%D0%BA%D0%B8%D1%82%D0%B5-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%E2%80%93-%D0%B2%D0%BA%D0%B0%D1%80%D0%B0%D0%BB-%D0%B6%D0%B8%D0%B2%D0%B0-%D0%BA%D0%BE%D0%BA%D0%BE%D1%88%D0%BA%D0%B0-%D0%B2-%D1%85%D0%BB%D0%B0%D0%B4%D0%B8%D0%BB%D0%BD%D0%B0-%D1%87%D0%B0%D0%BD%D1%82%D0%B0-news681896.html", "text": "Колко изобретателни могат да бъдат сръбските туристи? Истински хаос на контролно-пропускателния пункт „Евзони“ на границата между Македония и Гърция е предизвикал сръбски турист, след като обучено куче се е приближило към една от чантите от багажа му и е започнало да ръмжи. Граничните служители са били убедени, че лицето е пренасяло наркотици, но били шокирани след проверката, при която е установено, че в чантата има жива кокошка – с вързани крака. Странният багаж лицето обяснило с желанието си да има прясно месо по време на почивката си в Гърция. Пренасянето на хладилна чанта, в която храната да бъде предпазена от разваляне, е по-доброто решение в подобна ситуация. Или поне за майка и син, направили ол инклузив резервация за хотел в турския курорт Анталия. На въпрос защо носят хладилна чанта при условие, че ще бъдат настанени в хотел, в който във всеки един момент ще могат да утолят глада си, отговорът бил: „За всеки случай“, съобщава Радио „Фокус“ в рубриката „Балкански туристически часовник“.", "date": "2017.08.09", "title": "Сърбин шашна гръцките митничари – вкарал жива кокошка в хладилна чанта!"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D1%80%D0%B0%D0%B4%D0%B5%D0%B2-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D1%87%D0%BB%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%B7%D0%B0-%D0%B7%D0%B0%D1%89%D0%B8%D1%82%D0%B0-%D0%BE%D1%82-%D0%B4%D0%B8%D1%81%D0%BA%D1%80%D0%B8%D0%BC%D0%B8%D0%BD%D0%B0%D1%86%D0%B8%D1%8F-news681871.html", "text": "От квотата на държавния глава за членове на КЗД са определени Съгласно следваната от Администрацията на държавния глава при назначенията на висши държавни длъжности, на 21 юли 2017 г. президентът оповести си за членове на независимия антидискриминационен орган. От квотата на държавния глава за членове на КЗД са определени Съгласно следваната от Администрацията на държавния глава при назначенията на висши държавни длъжности, на 21 юли 2017 г. президентът оповести си за членове на независимия антидискриминационен орган.", "date": "2017.08.09", "title": "Президентът Радев определи членовете на Комисията за защита от дискриминация"}
{"url": "http://pik.bg/%D1%83%D0%BF%D0%BB%D0%B0%D1%85%D0%B0-%D0%BC%D0%B8%D1%82%D1%8C%D0%BE-%D0%BF%D0%B8%D1%89%D0%BE%D0%B2%D0%B0-%D0%B8%D0%B7%D1%87%D0%B5%D0%B7%D0%BD%D0%B0-%D1%81%D0%BB%D0%B5%D0%B4-%D0%B1%D0%BE%D1%8F-%D0%BD%D0%B0-%D1%81%D0%BB%D1%8A%D0%BD%D1%87%D0%B0%D0%BA%D0%B0-news681742.html", "text": "Митьо Пищова изчезна след боя на Слънчака. Бохемът сваляч беше нападнат в неделя от агресивни младежи в центъра на курорта и по чудо се размина със сериозни наранявания, пише столичен всекидневник. Уплахата от случката го белязала сериозно и Митьо е решил временно да загърби публичните си изяви. От няколко дни Пищова е с изключен телефон и е прекъснал всякаква комуникация със света. Той не използва личния си профил във Фейсбук и не отговаря на изпратените му съобщения. Това е невероятен прецедент, защото Пищова е много активен както в мрежата, така и по телефона. Бизнесменът се скрил в хотела си в Слънчев бряг и не излизал на улицата, за да не се стигне до ново нападение. Той се тешил в компанията на любимите му слабички манекенки, чиято бройка вече окончателно е изгубена в пространството. При инцидента в неделя вечерта група младежи нападнаха Пищова, започнаха да го блъскат и обиждат, опитвайки се да отмъкнат телефона му. Спасението на бохема се яви в лицето на сина му Юлиян. Наследникът му скочи срещу агресорите и успя да ги разгони. След схватката се оказа, че малкият Пищов има травма - счупен пръст на дясната ръка. Той е приет за операция в бургаската болница.", "date": "2017.08.09", "title": "УПЛАХА! Митьо Пищова изчезна след боя на Слънчака"}
{"url": "http://pik.bg/%D0%BD%D0%BE%D0%B2%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BD%D0%B8-%D1%80%D0%B0%D0%B7%D0%BE%D0%B1%D0%BB%D0%B8%D1%87%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D1%81%D0%B0-%D1%81%D1%80%D0%B5%D0%B4-%D0%BD%D0%B0%D0%B9-%D0%BC%D1%8A%D1%80%D0%B7%D0%B5%D0%BB%D0%B8%D0%B2%D0%B8%D1%82%D0%B5-%D0%B2-%D0%B5%D0%B2%D1%80%D0%BE%D0%BF%D0%B0-news681904.html", "text": "Daily Mail Проучване показа, че българите са най-мързеливите сред всички европейци, пише британският вестник . Според ново изследване около 78% от пълнолетните граждани на балканската страна твърдят, че не тренират, предаде Фокус. На второ място сред най-мързеливите държави се нарежда Малта, където 75% от гражданите не правят никакви упражнения. Трето място заема Португалия, където този брой е 64%. От другата страна на спектъра се оказва Швеция, чието население е физически най-активно. Общо 91% от гражданите на скандинавската страна тренират ежеседмично. В проучването са участвали по хиляда души от всяка държава членка на Европейския съюз.", "date": "2017.08.09", "title": "Ново проучване ни разобличи: Българите са сред най-мързеливите в Европа"}
{"url": "http://pik.bg/%E2%80%9E%D1%85%D0%BE%D0%BB%D0%B4%D0%B8%D0%BD%D0%B3-%D0%B1%D0%B4%D0%B6%E2%80%9D-%D0%B5%D0%B0%D0%B4-%D0%BF%D0%BE%D0%B3%D0%B0%D1%81%D1%8F%D0%B2%D0%B0-%D0%B7%D0%B0%D0%B4%D1%8A%D0%BB%D0%B6%D0%B5%D0%BD%D0%B8%D1%8F%D1%82%D0%B0-%D1%81%D0%B8-%D0%BE%D1%82-42-%D0%BC%D0%B8%D0%BB%D0%B8%D0%BE%D0%BD%D0%B0-%D0%BB%D0%B5%D0%B2%D0%B0-%D0%BA%D1%8A%D0%BC-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%8F-%D0%B1%D1%8E%D0%B4%D0%B6%D0%B5%D1%82-news681877.html", "text": "„Холдинг БДЖ” ЕАД погасява задълженията си към държавния бюджет, които са в размер на 42 млн. лв. Средствата са осигурени чрез безлихвен заем в резултат на получената нотификация от ЕК. Задълженията на дружеството към Бюджета са формирани в резултат на извършени плащания след активирани държавни гаранции за погасяване на вноски по получени заеми от Световната банка по Проект за преструктуриране на железницата в България от 1995 г. Чрез погасяването на тези задължения ще бъдат спестени наказателни лихви, които възлизат на 2,7 млн. лв. на годишна база.", "date": "2017.08.09", "title": "„Холдинг БДЖ” ЕАД погасява задълженията си от 42 милиона лева към държавния бюджет"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D1%81%D0%BE%D1%84%D0%B8%D1%8F-%D0%BA%D0%BB%D0%BE%D0%BD-%D0%BF%D0%B0%D0%B4%D0%BD%D0%B0-%D0%B8-%D1%83%D0%B1%D0%B8-%D0%BC%D1%8A%D0%B6-%D0%BD%D0%B0-%D0%BC%D1%8F%D1%81%D1%82%D0%BE-news681909.html", "text": "Клон падна и уби мъж на място в София. Инцидентът е станал около 16,30 часа в района на бул. \"Цариградско шосе\". 38-годишен работник е товарел камиона си, когато дървото се е стоварило отгоре му. Пристигналата на място Спешна помощ е установила само смъртта на мъжа, съобщава Нова телевизия. Обектът е частен. На място работят екипи, които установяват точната причина за трагичния инцидент. Това е третият инцидент с паднали дървета в София само в рамките на месец. На 1 август паднало дърво рани млада жена на улица \"Тракия\" в София. Жената бе настанена в интензивно отделение на УМБАЛ \"Царица Йоанна - ИСУЛ\" със счупен крак и счупване в областта на кръста. Дни по-късно, на 4 август, огромен клон падна върху майка с дете в Борисовата градина. Детето е невредимо, но майката е с наранявания по тялото.", "date": "2017.08.09", "title": "ОТ ПОСЛЕДНИТЕ МИНУТИ! ТРАГЕДИЯ В СОФИЯ! Клон падна и уби мъж на място "}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D0%BF%D1%80%D0%BE%D0%B1%D0%B2%D0%B0%D0%B9%D1%82%D0%B5-%D1%82%D0%B5%D0%B7%D0%B8-%D0%B4%D0%B8%D0%B5%D1%82%D0%B8-news681804.html", "text": "Излишните килограми винаги са били проблем за дамите. Често нежния пол преминава към безумни хранителни режими, които крият ужасяващи последици. Ето и кои диети никога не трябва да пробвате: При този режим на хранене човек употребява едни и същи продукти в продъление на няколко дни. Дефицитът от хранително разнообразие заплашва не само с физически разстройства (нарушения в работата на храносмилателния тракт и обмяната на веществата), но и с психична дестабилизация – появата на стрес. Това е най-опасният начин за сваляне на излишни килограми. Първоначално тази диета е била създадена за хора, които страдат от заболявания на бъбреците и други недъзи, съпроводени от силни отоци. Но за здрав човек отказът от употребата на сол заплашва с дефицит на натрий в кръвта, а това води до проблеми с бъбреците и сърцето. При тази диета тегло се губи стремително, но главно заради повишения пикочогенен ефект. Тя е на второ място по степен на опасност. Тази диета примамва с това, че при нея е възможно да се свалят до 3 килограма седмично, но последствията ѝ са непредсказуеми. Мастните киселини, които постъпват с храната, способстват за усвояването на всички витамини, които се разтварят в мазнини. Ако мазнините бъдат изключени изцяло от храненето, това неизбежно води до авитаминозни проблеми с кожата и с косата. А ако количеството на мастните киселини не превишава 20% от дневната норма, то веднага се понижава нивото на „добрия” холестерол, който зищитава сърцето и съдовете. Ако в продължение на месец се употребяват само течни храни, можем да си нанесем непоправими вреди на храносмилателната система. Отсъствието на парченца храна води до атрофия на някои отдели от стомашно-чревния тракт. Отказът от зърнени храни, плодове и зеленчуци и замяната им изцяло с риба и месо претоварва бъбреците и води до образуването на камъни в тях. Човешкият организъм не може да функционира без въглехидрати. Неслучайно едно от най-жестоките изтезания, което водело до бавна и мъчителна смърт в миналото, било осъденият да яде само месо. с тази диета може да се свалят около 2 килограма. Специалистите обаче съветват да се спазва не повече от 7 дни. Дневната доза е 1 стандартен горчив шоколад и неограничено количество кафе. Страничните ефекти са парене в стомаха, постоянно главоболие, нарушения в менструалния цикъл и понижаване на либидото, независимо от това, че при нормален хранителен режим шоколадът е афродизиак.", "date": "2017.08.09", "title": "ВНИМАНИЕ! Никога не пробвайте тези диети "}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D1%81-%D1%83%D0%B4%D0%B0%D0%B2%D0%BD%D0%B8%D0%BA%D0%B0-%D0%B0%D0%BD%D0%B4%D1%80%D0%B5%D0%B9-%D0%B2-%D0%B1%D1%83%D1%80%D0%B3%D0%B0%D1%81-%D0%BF%D1%80%D0%B8%D1%8F%D1%82%D0%B5%D0%BB%D1%8F%D1%82-%D0%BC%D1%83-%D1%81%D0%B5-%D1%83%D0%BA%D1%80%D0%B8-%D0%B2-%D1%81%D0%BA%D1%80%D0%B8%D0%B2%D0%B0%D0%BB%D0%B8%D1%89%D0%B5-news681915.html", "text": "Инцидентът с удавника, чието малко име е Андрей, се заплете, след като бургазлии посочиха на полицията, че негов приятел се укрива край стълбите на моряшкия паметник. Служителите на реда отведоха млад мъж, лъхащ на алкохол, и трудно членоразделящ собственото си име, което никой от присъстващите не можа да разбере, съобщава \"Бургас Инфо\". „Удавникът е от Бургас, днес бяхме заедно на плаж под Моста, но той изведнъж изчезна”,  изфъфли мъжът. Според работещи в търговски обекти край Централният плаж в Бургас, двамата мъже били приятели и често се появявали заедно, като все се карали. Тялото на удавника все още е на Централния плаж, като току-що трупната линейка пристигна, за да го отнесе. Наоколо е пълно с хора, но не се създава суматоха, заради инцидента.", "date": "2017.08.09", "title": "Мистерия с удавника Андрей в Бургас! Приятелят му се укри в скривалище"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%81%D0%B0-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BD%D0%B8-%D0%BF%D1%80%D0%B8-%D0%B3%D0%B0%D0%BD%D0%B3%D1%81%D1%82%D0%B5%D1%80%D1%81%D0%BA%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%B2-%D1%8E%D0%B6%D0%BD%D0%B0-%D0%B8%D1%82%D0%B0%D0%BB%D0%B8%D1%8F-news681914.html", "text": "Четирима бяха застреляни, вероятно при гангстерско нападение, в Южна Италия, съобщиха от полицията, цитирани от Ройтерс. Предполага се, че две от жертвите са фермери, които са били убити, защото станали свидетели на нападението. Криминалното деяние е извършено близо до железопътен прелез в района на село Сан Марко в област Пулия. Двама от убитите са идентифицирани като местния престъпен бос Марко Лучано Ромито и девера му Матео де Палма. Те пътували в черен Фолксваген, когато друга кола се изравнила с тях и оттам бил открит огън. След това нападателите застреляли двама фермери, които седели в колата си наблизо. Единият бил убит на място, а вторият починал от раните си в болница. Според местни медии жертвите са двама братя, които били на неподходящо място в неподходящ момент.", "date": "2017.08.09", "title": "Четирима са застреляни при гангстерско нападение в Южна Италия"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B8%D0%B7%D0%B4%D0%B8%D1%80%D0%B2%D0%B0-%D0%BC%D1%8A%D0%B6-%D0%BE%D0%B3%D1%80%D0%B0%D0%B1%D0%B8%D0%BB-%D0%B5%D1%81%D1%82%D0%BE%D0%BD%D0%BA%D0%B0-%D0%BD%D0%B0-%D0%B0%D0%B2%D1%82%D0%BE%D0%B3%D0%B0%D1%80%D0%B0%D1%82%D0%B0-%D0%B2-%D0%B1%D0%B0%D0%BB%D1%87%D0%B8%D0%BA-news681842.html", "text": "Полицията в Балчик издирва мъж, ограбил гражданка на Естония, съобщават от пресцентъра на областната дирекция на МВР. Инцидентът е станал в района на автогарата в морския град. Неизвестният грабител е отнел със сила от чуждестранната летовничка /35 г./ чанта, в която е имало лаптоп, таблет и мобилен телефон. Според пострадалата мъжът е откраднал и 200 евро и малка сума български левове. В Районното полицейско управление разследват грабежа в досъдебно производство.", "date": "2017.08.09", "title": "Полицията издирва мъж, ограбил естонка на автогарата в Балчик"}
{"url": "http://pik.bg/11-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D0%B2%D1%81%D1%8F%D0%BA%D0%B0-%D0%B6%D0%B5%D0%BD%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B7%D0%BD%D0%B0%D0%B5-news681803.html", "text": "Жените не са съвършени, но всяка е различна и уникална по своему. Попаднахме на 11 интересни напътствия за нежния пол, които считаме, че всяка жена трябва да знае, пише Една.бг. А ето и самите напътствия: Коремчето на всяка жена става на гънки, когато се наведе напред. Обичай тялото си такова, каквото е. Да показваш емоциите си е признак на сила, не на слабост. Изисквай от хората респект, не внимание. Уважението е по-ценно и дълготрайно във времето. Дори най-красивите жени се събуждат с рошава коса и в не толкова съвършен вид, колкото си свикнала да ги виждаш... Напомняй си това често. Ти трябва да бъдеш приоритет за важните за теб хора. Не опция, не резервен план. Приоритет! Ако си от жените, които имат белег от секцио операция при раждане и се чувстваш дискомфортно с него, помни, че някъде там има жена, която си мечтае да има твоите белези и да си има детенце... Винаги вярвай на женския си инстинкт. Всички имаме по една приятелка, на която се възхищаваме и си казваме \"Ех, тя си има всичко, за което е мечтала. Де да можех да съм на нейното място...\" Не е важно колко чист, голям или модерен е домът, важното е колко са щастливи хората, които живеят в него. Ти си богиня! Вярвай в това! Когато някой ти каже \"Ти си красива!\", повярвай му и му благодари. Щом го казва, значи го мисли.", "date": "2017.08.09", "title": "11 неща, които всяка жена трябва да знае!"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%B4%D1%80%D0%B0%D0%BC%D0%B0-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D1%8F%D1%82-%D1%82%D1%80%D1%83%D0%BF-%D0%B2-%D0%B4%D1%83%D0%BD%D0%B0%D0%B2-%D0%BD%D0%B5-%D0%B5-%D0%BD%D0%B0-%D1%83%D0%B4%D0%B0%D0%B2%D0%B8%D0%BB%D0%B0%D1%82%D0%B0-%D1%81%D0%B5-%D0%BE%D1%82-%D0%BA%D0%BE%D0%B7%D0%BB%D0%BE%D0%B4%D1%83%D0%B9-%D1%82%D1%8F%D0%BB%D0%BE%D1%82%D0%BE-%D0%B5-%D0%BD%D0%B0-%D0%B4%D0%B5%D1%82%D0%B5-news681888.html", "text": "Станаха четири дни и никакво съдействие отникъде. Нямаме информация дори как протича разследването по случая и молим за помощ всички. Апелирам към всички хора, институции, доброволно или по задължение да се включат в издирването, защото трагедията ни е неописуема, а мъката ни е голяма. На мястото, където се удави сестра ми, досега не видяхме да се гмуркат водолази, затова молим да се изпратят такива, защото може тялото да се е заклещило в нещо на дъното. Всеки, който забележи нещо, нека да сигнализира на горещия телефон 112. Най-вече умолявам институциите да ни съдействат за водолази\", апелира Даниел. Мъжът на удавилата се жена, който ще се грижи за две малки деца, също моли за съдействие, за да може да отдаде последна почит на съпругата си. Откритото от румънски гранични полицаи в река Дунав не е на удавилата се в неделя жена. След извършени експертизи от румънските власти на намерените две тела станало ясно, че удавилите се са 8-годишно дете и мъж на средна възраст, а тялото на удавилата се А. Илиева продължава да се издирва от българските гранични патрули. Семейството на жената е уведомено, а братът на удавилата се - Даниел Илиев, моли всички власти и институции да продължат издирването на сестра му, пише kozloduy-bg.info. Граничните полицаи са поискали информация за отличителни белези на жената, по които да е възможно идентифициране, разказват близките. „Моля за съдействие, както гражданите, така и всички институции в България да ни помогнат. Дори и доброволци, ако има, пак ще са ни в помощ. Молим за съдействие по всякакъв начин, с каквото могат, за да намерим тялото на удавената ми сестра. Също така моля водолази да извършат издирване точно на мястото, където се е удавила. Инцидентът стана на 6 август и оттогава досега ние на групи обикаляме около река Дунав с надеждата, че може да я намерим. ​Жената е била облечена с червена тениска. Тя е с черни дълги коси и висока около 1,60 м.", "date": "2017.08.09", "title": "ЖЕСТОКА ДРАМА! Намереният труп в Дунав не е на удавилата се от Козлодуй, тялото е на дете"}
{"url": "http://pik.bg/%D1%82%D1%8A%D0%B6%D0%BD%D0%BE-%D0%B4%D0%B8%D0%BD%D0%B8%D1%82%D0%B5-%D0%BE%D1%82-%D0%BB%D1%8E%D0%B1%D0%B8%D0%BC%D0%B5%D1%86-%D0%BD%D0%B0-%D0%BF%D1%8A%D1%82-%D0%B4%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D1%82-%D0%BE%D1%82-%D0%BF%D0%B0%D0%B7%D0%B0%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D0%B2%D0%BD%D0%BE%D1%81%D0%BD%D0%B8%D1%82%D0%B5-news681811.html", "text": "Емблематичната диня от Любимец е на път за изчезне от пазара. Земеделците в Южна България отчитат трудна година, в която заради евтината вносната продукция са обречени на фалит, предава Нова телевизия. От хиляди декари преди години сега площите с бостани край Любимец са намалели няколко пъти. Причината за това е, че производителите все по-трудно се справят и повечето започват да се отказват или намаляват площите. Земеделците за пореден път призовават държавата да намери механизъм, за да запази техния поминък.", "date": "2017.08.09", "title": "Тъжно! Дините от Любимец на път да изчезнат от пазара заради вносните"}
{"url": "http://pik.bg/%D1%86%D1%81%D0%BA%D0%B0-1948-%D1%81%D1%82%D1%8F%D0%B3%D0%B0-%D0%B7%D0%B2%D0%B5%D0%B7%D0%B4%D0%B5%D0%BD-%D1%82%D1%80%D0%B0%D0%BD%D1%81%D1%84%D0%B5%D1%80---%D0%B5%D1%82%D0%BE-%D0%BA%D0%BE%D0%B9-%D1%81%D0%B8-%D0%BE%D1%81%D1%82%D1%80%D0%B8-%D0%BC%D0%BE%D0%BB%D0%B8%D0%B2%D0%B0-%D0%B7%D0%B0-%D0%BF%D0%BE%D0%B4%D0%BF%D0%B8%D1%81-%D1%81-%D1%82%D0%B8%D0%BC%D0%B0-%D0%BD%D0%B0-%D0%B2%D0%B0%D0%BB%D1%8C%D0%BE-%D0%B8%D0%BB%D0%B8%D0%B5%D0%B2-news681891.html", "text": "Един от най-добрите халфове в България в последните години, Емил Гъргоров, започна тренировки с ЦСКА 1948. Бадема все още не е постигнал договорка с ръководството на “червените”, но в близките дни и това може да се случи. Шефовете на тима от Трета лига имат огромно желание да вземат Гъргоров и вече е имало разговори за финансовите условия на играча, предава \"Спортал\". В близките дни се очаква да стане ясно дали Бадема ще подсили ЦСКА 1948. Ако това се случи, ще е голям трансферен удар за тима. Гъргоров бе на крачка от преминаване в Септември, но в крайна сметка не успя да постигне договорка с Румен Чандъров.", "date": "2017.08.09", "title": "ЦСКА 1948 стяга звезден трансфер - ето кой си остри молива за подпис с тима на Вальо Илиев"}
{"url": "http://pik.bg/%D1%82%D0%BE%D0%BD%D0%B8-%D1%81%D1%82%D0%BE%D1%80%D0%B0%D1%80%D0%BE-%D0%BF%D1%80%D0%B0%D0%B2%D0%B8-%D0%B1%D0%B8%D0%B7%D0%BD%D0%B5%D1%81-%D0%B7%D0%B0-%D1%81%D1%82%D0%B0%D1%80%D0%B8%D0%BD%D0%B8%D1%82%D0%B5-%D1%81%D0%B8-news681897.html", "text": "Тони Стораро обмисля да създаде собствена музикална компания, която да обезпечи старините му. Стораро вярвал, че вече има достатъчно опит в бранша, за да направи успешна компания, в която да изгради следващо поколение чалга певци. Тони все още не е предприел конкретни стъпки за създаване на фирмата, но изчислявал какви пари ще са му необходими за инвестицията и в какви срокове може да очаква печалба. Говори се, че първите попълнения ще се Джина Стоева, Рени и Бони, които от известно време са сами на пазара. Интересно е, че синът му Фики няма да напуска \"Пайнер\", тъй като имал изгоден договор и е един от малкото изпълнители, които прибират 50% от хонорара си, пише седмичник.", "date": "2017.08.09", "title": "Тони Стораро прави бизнес за старините си"}
{"url": "http://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D1%82%D0%BE%D1%82%D0%B0%D0%BB%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%B2-%D0%BB%D0%B5%D0%B2%D1%81%D0%BA%D0%B8-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-%D0%BF%D0%BE%D0%B3%D0%B2%D0%B0-%D0%B4%D0%B5%D0%B1%D0%B5%D0%BB%D0%B0%D1%86%D0%B8%D1%82%D0%B5-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news681806.html", "text": "Новият треньор Делио Роси ще въведе и нов хранителен режим в Левски. Италианският гуру смята, че това ще подобри физическото състояние на футболистите, както и ще минимализира травмите. В момента кондиционно сините не стоят никак добре и това се вижда по време на двубоите до момента. В нито един от тях през втората част не е успял да надтича съперника си. Ще е интересно да се види какви нововъведения ще приложи Роси и в тренировъчния процес. И дали ще пожелае тимът да се готви по два пъти на ден, за да подобри физическите си показатели, пише \"Тема Спорт\". С пристигането си в София италианецът се закана и .", "date": "2017.08.09", "title": "ФУТБОЛНА БОМБА! Тотална промяна в Левски! Делио Роси погва дебелаците на \"Герена\""}
{"url": "http://pik.bg/%D0%B6%D0%B5%D0%BD%D1%81%D0%BA%D0%BE-%D0%BF%D0%B0%D1%80%D1%82%D0%B8-%D0%B2-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82---%D0%B1%D1%83%D0%BB%D0%BA%D0%B0%D1%82%D0%B0-%D0%BB%D1%83%D0%B8%D0%B7%D0%B0-%D1%87%D0%B5%D1%80%D0%BF%D0%B8-%D0%B7%D0%B0-%D0%BC%D1%8A%D0%B6%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B0-news681878.html", "text": "Дамите, които изпълняват женските роли в сериала \"Откраднат живот\", си направиха женско парти. Както е известно в момента вървят снимките за четвъртия сезон на хитовия сериал, който върви по Нова телевизия. Луиза Григорова публикува в профила си в \"Инстаграм\" кадър на момичетата от заведение в центъра на София. На кадъра са Йоана Буковска, Дария Симеонова и Ралица Паскалева. Четирите дами изглеждат в невероятно настроение в лятната вечер. Запознати коментират, че поводът за партито е скорошната сватба на Луиза. Тя се омъжи за режисьора Мартин Макариев по време на ваканция на сериала, след което замина на мини сватбено пътешествие в Португалия и Германия, и се присъедини към снимките на новия сезон по-късно.", "date": "2017.08.09", "title": "Женско парти в \"Откраднат живот\" - булката Луиза черпи за мъжа си (СНИМКА)"}
{"url": "http://pik.bg/%D1%83%D0%B2%D0%BE%D0%BB%D0%BD%D0%B8%D1%85%D0%B0-%D0%BF%D0%BE%D0%BB%D0%B8%D1%86%D0%B0%D1%8F-%D0%BA%D0%BE%D0%B9%D1%82%D0%BE-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B8-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE%D1%82%D0%BE-%D0%B2%D0%B8%D0%B4%D0%B5%D0%BE-%D1%81-%D0%B1%D0%B8%D0%B2%D1%88%D0%B8%D1%8F-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%B0%D0%B5%D1%86-%D0%BA%D0%BE%D0%B7%D0%BB%D0%BE%D0%B4%D1%83%D0%B9-news681907.html", "text": "Уволнен е полицаят, който разпространи скандалния запис с вече бившия директор на охраната в АЕЦ \"Козлодуй\" Пешко Караджов. Във видеото се чува как Караджов се държи неуважително със служители на реда. Полицай Цветан Благоев е освободен на 2 август със заповед на директора на Областната дирекция и след извършена дисциплинарна проверка. Заради разпространения видеозапис беше уволнен шефът на охраната на електроцентралата. На кадрите се чува как той заплашва и обижда местни полицаи. Причината - органите на реда са съставили акт за шофиране в нетрезво състояние на негов приятел. Окръжната прокуратура също прави проверка по случая. Първоначално магистратите в Козлодуй решили, че няма основание за образуване на дело.", "date": "2017.08.09", "title": "Уволниха полицая, който разпространи скандалното видео с бившия директор на АЕЦ \"Козлодуй\""}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B8%D1%82%D0%B0%D0%BA%D0%B0-%D0%BE%D1%82-%D0%B4%D0%B5%D0%BD-%D0%B8-%D0%BD%D0%BE%D1%89-%D1%81%D0%B5-%D0%BF%D1%83%D1%81%D0%BD%D0%B0-%D0%B3%D0%BE%D0%BB-%D0%B2-%D0%BC%D0%B0%D1%8F%D0%BC%D0%B8-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BF%D1%80%D0%B8%D1%87%D0%B8%D0%BD%D0%B8-%D0%BD%D0%B0-%D0%B7%D0%B0%D0%B3%D0%BE%D1%80%D1%8F%D0%BB%D0%B0-%D0%B7%D0%B0-%D0%BC%D1%8A%D0%B6--news681544.html", "text": "Актьорът от \"София ден и нощ\" Кристиан Кирилов сътвори поредната си изцепка и то на 9000 километра от родината си. Екранният Митак се пусна полугол по централен булевард в Маями и без малко да докара сърдечен удар на млада американка, видя ПИК. От седмица мускулестият нашенец спами социалните мрежи с нацепени снимки от плажа на втория по големина град в щата Флорида. В Маями гледат на българите с добро око заради Христо Стоичков, който от години живее там с цялото си семейство и е една от местните знаменитости. След изцепката на Митака обаче не е сигурно дали отношението на янките към Камата няма рязко да се промени. ПИК се натъкна на уникални снимки, които не са качени в профилите на Кристиан в социалните мрежи, но той ги разпратил на свои познати и колежки от сериала по Нова тв. На тайните кадри актьорът шляпа бос, по шоколадов загар и с червени, максимално завити шорти по \"Оушън Драйв\". На знаменитата улица се намира резиденцията на Джани Версаче, пред която модният гуру бе застрелян от упор с два куршума през 1997 г. Пред портата на №1116 Митака отново се е изтипосал по мускули. Потресаващ обаче е долният кадър! Без изобщо да му пука, Кристиан крачи бодро по \"Оушън Драйв\" и макар в момента там термометърът да надминава 40 градуса и задухът да е нетърпим заради високата влажност на въздуха, американците, които се виждат на заден план са излезли из града облечени, спазвайки елементарно благоприличие. Девойката със слънчевите очила в ляво от Митака обаче е силно впечатлена от току що преминалия край нея нацепен пич и от изумление всеки всеки момент ще си счупи врата, зяпайки стегнатото му дупе.", "date": "2017.08.09", "title": "ПЪРВО В ПИК! Митака от \"Ден и нощ\" се пусна гол в Маями! Ето какво причини на загоряла за мъж американка... (УНИКАЛНА СНИМКА)"}
{"url": "http://pik.bg/%D1%80%D1%83%D1%81%D0%B0%D1%82%D0%B0-%D0%B7%D0%BB%D0%B0%D1%82%D0%BA%D0%B0-%D0%BF%D0%BE%D0%BA%D0%B0%D0%B7%D0%B0-%D0%BF%D0%B5%D1%80%D1%84%D0%B5%D0%BA%D1%82%D0%BD%D0%BE-%D0%B4%D1%83%D0%BF%D0%B5-%D0%B2%D1%8A%D0%B2-%D1%84%D0%B8%D1%82%D0%BD%D0%B5%D1%81%D0%B0-%D1%81%D0%BD%D0%B8%D0%BC%D0%BA%D0%B8-18-news681856.html", "text": "Без почивка за Русата Златка това лято! Моделката обикаля родното Черноморие с приятелки, но заедно с това почти не излиза от фитнеса. Благодарение на това блондинката изглежда перфектно и е във все по-добра форма. Всеки ден. Модната дизайнерка лично се похвали за това със снимка в социалните мрежи. \"Спортът винаги е бил част от моята почивка”, написа философски плеймейтката Райкова е запалена на тема фитнес и перфектно тяло. Тя постоянно следи новостите и гледа как се правят упражненията. В началото Златка имаше и треньор, но вече предпочита да тренира сама.", "date": "2017.08.09", "title": "Русата Златка показа перфектно дупе във фитнеса (СНИМКИ 18+)"}
{"url": "http://pik.bg/%D1%89%D1%8A%D1%80%D0%BA%D0%B5%D0%BB%D1%8A%D1%82-%D0%BF%D1%80%D0%B8%D1%81%D1%82%D0%B8%D0%B3%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%BF%D0%BE-%D0%B2%D0%BE%D0%BB%D0%B5%D0%B9%D0%B1%D0%BE%D0%BB-%D1%87%D0%B0%D0%BA%D0%B0-%D0%B1%D0%B5%D0%B1%D0%B5-news681893.html", "text": "Волейболистът Димитър Маринков пропусна лагера на националния отбор това лято. Заради неуспешно възстановяване след операция на сухожилие миналата година, сега посрещачът трябваше да се подложи на нова интервенция. За сметка на несполуките в последните месеци във волейбола, на Маринков пък му върви в личния живот. 23-годишният волейболист чу най-прекрасната новина от своята дългогодишна приятелка Юлия Рачева - ще става баща за първи път. Очарователната му половинка е в напреднала бременност и ще го дари с момче през октомври, разкри пред \"BGvolleyball\".", "date": "2017.08.09", "title": "ЩЪРКЕЛЪТ ПРИСТИГА! Национал по волейбол чака бебе"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BF%D0%B8%D1%8F%D0%BD-%D0%BA%D0%BB%D0%BE%D1%88%D0%B0%D1%80-%D1%81%D0%B5-%D1%83%D0%B4%D0%B0%D0%B2%D0%B8-%D1%85%D0%B2%D1%8A%D1%80%D0%BB%D0%B8-%D1%81%D0%B5-%D0%BE%D1%82-%D0%BC%D0%BE%D1%81%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81-news681901.html", "text": "Мъж на средна възраст сложи край на живота си пред очите на десетки хора и семейства с деца. „Беше пиян, изглеждаше като клошар. Хвърли се в морето от Моста”, разказаха за \"Бургас Инфо\" потресени очевидци. Не е ясно какви са причините, поради които той е полетял към водата и дали това се дължи на употребен алкохол или е било акт на отчаяние. Самоличността му към момента  се установява.", "date": "2017.08.09", "title": "ТРАГЕДИЯ! Пиян клошар се удави, хвърли се от Моста в Бургас"}
{"url": "http://pik.bg/%D0%BA%D0%B0%D1%80%D0%B0%D0%BD%D0%B3%D0%B0-%D0%BD%D0%B0%D1%85%D0%BB%D1%83-%D0%BC%D0%BE%D1%89%D0%BD%D0%BE-%D0%B2-%D0%BF%D1%80%D0%B5%D1%81%D1%82%D0%B8%D0%B6%D0%BD%D0%B0-%D0%BA%D0%BB%D0%B0%D1%81%D0%B0%D1%86%D0%B8%D1%8F-news681860.html", "text": "Лидерът при голмайсторите в първенството, бразилският централен нападател на ЦСКА Фернандо Каранга, вкара 11-ото си попадение в своя 16-и мач, откакто се присъедини към червените. Така той вече е на осмо място сред чужденците с най-много голове на „Армията”. Пред него са сънародниците му Платини, Маркиньос, Мораес и Ней, румънците Флорентин Петре и Янис Зику и котдивоарецът Гийом да Заади. Още до края на този сезон обаче Каранга има всички шансове да измести настоящия лидер Мишел Платини (24) и да стане едноличен №1 в своеобразната класация. За целта му трябват 14 попадения в оставащите 32 кръга, което изглежда напълно постижима задача с оглед головия му ритъм, откакто бе привлечен в отбора. Бразилецът откри головата си сметка за армейците в своя пети двубой, като два пъти порази вратата на Черно море за 3:1 на „Армията” на 8 април 2017 г. и до края на миналия сезон бе точен още срещу Левски, Дунав, пак Черно море и Лудогорец. През новото първенство започна с летящ старт и отбеляза гол във вратата на Славия, после 3 срещу Ботев Пд и още един срещу Локо Пд в последния кръг. В случаите, когато южноамериканецът бележи, ЦСКА няма нито една загуба. В листата на чужденците голмайстори на ЦСКА Каранга изпревари португалеца Жоао Пауло Брито и румънеца Серджиу Буш с по 10 попадения и вече е еднолично на осмата позиция. Впечатляваща е средната му резултатност – по 0,69 гола на мач, пише \"7 дни ЦСКА\". Така той изпреварва друг бразилски любимец на червената публика – Жуниор Мораес, вкарвал средно по 0,67 гола на двубой. Последната шампионска титла на червените през сезон 2007/08 г. пък дойде с друга бразилска деветка – Клаудиней Ней, който допринесе за нея с точно по половин гол на среща – 14 в 28 двубоя. Най-ефективен от всички чужденци, играли за клуба, обаче е румънецът Янис Зику със средно по 0,87 гола на двубой – 13 в 15 срещи. 24 (63 мача) – Мишел ПЛАТИНИ (2009-2013) 22 (58 мача) – Флорентин ПЕТРЕ (2006-2008, 2010) 19 (114 мача) – Маркос МАРКИНЬОС (2007-2011, 2014-2015) 16 (24 мача) – Жуниор МОРАЕС (2011-2012) 14 (28 мача) – Клаудиней НЕЙ (2007-2008) 13 (32 мача) – ГИЙОМ да Заади (2005-2007) 13 (15 мача) – Янис ЗИКУ (2011) 11 (16 мача) – Фернандо КАРАНГА (2017-", "date": "2017.08.09", "title": "Каранга нахлу мощно в престижна класация"}
{"url": "http://pik.bg/%D0%B3%D0%B5%D0%B6%D0%BA%D0%B0-%D1%82%D0%B5%D1%85%D0%BD%D0%B8%D0%BA%D0%B0-%D1%80%D0%B0%D0%B7%D0%BA%D0%BE%D0%BF%D0%B0-%D1%81%D1%82%D0%B0%D0%B4%D0%B8%D0%BE%D0%BD-%D0%BE%D0%B3%D0%BE%D1%81%D1%82%D0%B0-news681890.html", "text": "Същинският ремонт на стадион \"Огоста\" в Монтана, на която едноименният тим играе домакинските си мачове, започна. Тежка техника вече втори ден разкопава терена и изхвърля тонове пръст. През следващите два месеца трябва да бъде подменена дренажната му система и положена новата тревна настилка. До средата на октомври предстои да бъде изградено и новото осветление, за да може отборът на Монтана да играе домакинските си срещи и във вечерните часове. Около 1 милион лева излиза стойността на проекта, като парите са отпуснати от държавата. На 1 август лично спортният министър Красен Кралев и кметът на Монтана Златко Живков направиха първа копка на обекта.", "date": "2017.08.09", "title": "Гежка техника разкопа стадион \"Огоста\""}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B5%D0%B4%D0%B8%D0%BD-%D0%B7%D0%B0%D0%B3%D0%B8%D0%BD%D0%B0-%D0%B0-%D1%82%D1%80%D0%B8%D0%BC%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D0%B1%D0%BB%D1%8A%D1%81%D1%8A%D0%BA-%D0%BC%D0%B5%D0%B6%D0%B4%D1%83-4-%D0%BA%D0%BE%D0%BB%D0%B8-%D0%B8-%D0%B4%D0%B2%D0%B0-%D0%BA%D0%B0%D0%BC%D0%B8%D0%BE%D0%BD%D0%B0-%D0%B2-%D0%BC-news681906.html", "text": "Един човек загина, а трима бяха ранени, след като 4 коли и 2 камиона се удариха на булевард Варшавское шосе в Москва. Избухнал е и пожар, в резултат на който единият камион и няколко колиса изгорели. Сред пострадалите има и дете. Инцидентът е станал рано тази сутрин близо до натоварено кръстовище, където преминават стотици коли. Заради катастрофата булевардът е бул затворен за движение в продължение на няколко часа, което е попречило на хората да стигнат на работа навреме. Тече разследване за причините за инцидента. Превод: ПИК Инцидентът е станал рано тази сутрин близо до натоварено кръстовище, където преминават стотици коли. Заради катастрофата булевардът е бул затворен за движение в продължение на няколко часа, което е попречило на хората да стигнат на работа навреме. Тече разследване за причините за инцидента.", "date": "2017.08.09", "title": "ГОЛЯМА КАТАСТРОФА! Един загина, а трима са ранени при сблъсък между 4 коли и два камиона в Москва (СНИМКИ/ВИДЕО)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D1%84%D0%B8%D0%BA%D0%B8-%D0%BF%D1%80%D0%B5%D0%B4-%D0%BF%D1%80%D0%BE%D0%B2%D0%B0%D0%BB-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-news681815.html", "text": "Сватбата на Фики Стораро и Гюлждан е пред провал, научи ПИК. По план грандиозното тържество на фолк певеца и годеницата му трябва да се състои на 11 октомври, като младите се бяха спрели и на точна локация - един от ресторантите в софийския хотел \"Маринела\". Вероятността обаче сватбата да се развихри на въпросния ден става все по-малка. Причината е, че цялото семейство Стораро е бясно за изтичането на информация от годежа на Фики и къната на Гюлджан на 2 август. Точно преди седмица стотици изпълниха шатрите край А В момента той и Фики умуват дали да я изтеглят или да я отложат, за да си спестят цялата медийна шумотевица и присъствието на папараци. С покани за сватбата пък щели да се уредят доста по-малък брой гости, като отсега било решено мобилните им телефони да бъдат съхранявани извън сватбената зала. За годежа над 500 души пиха и ядоха за сметка на Тони и Фики. строномическата обсерватория в Шумен. За вечерта, в която и Тони Стораро празнува рожден ден, била наета местна охранителна фирма, която не само да следи за реда на семейния празник, но и да се погрижи бъдещите младоженци и кючеците на дансинга да не бъдат документирани с фото камери и телефони. Направено било изключение само за няколко най-близки гости. Точно те обаче разочаровали Стораровците, като направили свидетели на семейния им празник стотици хиляди души в социалните мрежи. \"Сватба със сигурност ще има, но най-вероятно не на 11 октомври\", издават близки до Тони Стораро.", "date": "2017.08.09", "title": "САМО В ПИК! Сватбата на Фики пред провал! (ПОДРОБНОСТИ)"}
{"url": "http://pik.bg/%D0%BE%D0%B1%D0%B8%D1%80-%D0%B2-%D0%BF%D0%BB%D0%B5%D0%B2%D0%B5%D0%BD-%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-%D0%BE%D1%82-%D0%B1%D0%B0%D0%BD%D0%BA%D0%B0-%D0%B5%D0%B4%D0%B2%D0%B0-6-%D0%B1%D0%BE%D0%BD%D0%B0-news681903.html", "text": "Образувано е досъдебно производство. В процеса на работа по случая разследващите установяват съпричастност на служител на охранителна фирма. При извършено претърсване в жилището му в Плевен, в ж.к. \"Сторгозия\", са намерени и иззети 5850 лева, тротилова шашка – 400 г, 30 см шнур за възпламеняване, законно притежаван пистолет с два пълнителя, съдържащи съответно 7 и 8 патрона с калибър 7,62 мм, както и още 98 патрона от същия калибър. 51-годишен е задигнал 6000 от банка в Плевен. Кражбата е извършена през юли.", "date": "2017.08.09", "title": "ОБИР В ПЛЕВЕН! Задигнаха от банка едва... 6 бона"}
{"url": "http://pik.bg/%D0%B7%D0%B5%D0%BC%D1%8F%D1%82%D0%B0-%D1%81%D0%B5-%D0%BB%D1%8E%D0%BB%D0%B5%D0%B5-490-%D1%82%D1%80%D1%83%D1%81%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BB%D0%B8-%D0%B2-%D0%B1%D0%BE%D0%B4%D1%80%D1%83%D0%BC-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-24-%D1%87%D0%B0%D1%81%D0%B0-news681921.html", "text": "Поне 490 земетресения са разтърсили района на турския курорт Бодрум на Егейско море през последните 24 часа след вчерашния трус от 5,1, съобщава Турската дирекция за управление при бедствия и извънредни ситуации, предаде агенция \"Доган\". Част от плажа в квартал \"Йалъчифтлик\" е рухнал при труса, предизвиквайки паника сред населението. На пътя се е образувала двуметрова дупка. Вчерашният трус от 5,1 става три седмици след като Бодрум бе разтърсен от земетресение със сила 6,6. На 21 юли двама души загинаха на гръцкия остров Кос от силното земетресение. Трусът бе усетен в егейския окръг Мугла и околностите. В Турция нямаше жертви, но 354 души бяха ранени, петима от които тежко.", "date": "2017.08.09", "title": "ЗЕМЯТА СЕ ЛЮЛЕЕ! 490 труса регистрирали в Бодрум за последните 24 часа"}
{"url": "http://pik.bg/%D1%81%D0%BF%D0%B5%D1%86%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D1%81%D0%BF%D0%B8%D0%BF%D0%B0-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8%D0%BD-%D0%BD%D0%B0%D1%82%D1%8A%D0%BF%D0%BA%D0%B0%D0%BB-%D0%B4%D0%BE%D0%BC%D0%B0-%D1%81%D0%B8-%D1%81-%D0%B4%D0%B8%D0%BC%D0%BA%D0%B8-%D0%BF%D0%B8%D1%80%D0%B0%D1%82%D0%BA%D0%B8-%D0%B8-%D1%84%D0%B0%D0%BA%D0%BB%D0%B8-news681920.html", "text": "МВР Днес, на територията на столицата, е проведена специализирана полицейска операция за незаконно държане и търговия с пиротехнически изделия, под ръководството на Софийската районна прокуратурата, съобщиха от пресцентъра на . Операцията е реализирана от служители на отдел “Икономическа полиция“, сектор “Национален център по сигурността на спортни мероприятия”, разследващи полицаи от отдел “Разследване на общата престъпност” - ГДНП, както и служители на Седмо РУ. В хода на акцията е установен столичанин, занимавал се с държане и търговия на пиротехнически изделия. При проведените процесуално-следствени действия в жилището, в което живеел С. П. на 47 г., са иззети 75 факли, 38 различни димки - военни, РДГ и малки, както и 30 кутии с пиратки. По случая е образувано досъдебно производство за извършено престъпление по чл. 337, ал. 1 от НК. Активните действия по разследването продължават под наблюдението на прокуратурата.", "date": "2017.08.09", "title": "СПЕЦОПЕРАЦИЯ! Полицията спипа столичанин, натъпкал дома си с димки, пиратки и факли"}
{"url": "http://pik.bg/%D0%B5%D1%82%D0%BE-%D0%B3%D0%BE-%D0%B4%D0%B8%D0%BC%D0%B8%D1%82%D1%8A%D1%80-%D0%BC%D0%B8%D0%BA%D1%81%D0%B5%D1%80%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B2-%D0%B1%D1%83%D1%80%D0%B3%D0%B0%D1%81-%D1%81-%D0%BC%D0%B5%D1%82%D0%B0%D0%BC%D1%84%D0%B5%D1%82%D0%B0%D0%BC%D0%B8%D0%BD-%D0%B2-%D1%88%D0%BE%D1%80%D1%82%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B0-news681843.html", "text": "Бих се подложил на детектора на лъжата, искам и полицаите да се подложат. Това заяви днес в Бургаския районен съд 33-годишният Димитър Захариев от Ахтопол, известен в криминалните среди с прякора Миксера. Той беше задържан от полицията в центъра на Бургас, като е обвинен в държане на близо 13 грама метамфетамин. В момента съдът гледа мярката му за неотклонение, съобщава \"Бургас Инфо\". Според него мотивът за задържането му бил личен. Единият от полицаите бил в Ахтопол и оттам тръгнал конфликта. „Искам на никой да не му се случва да бъде невинен и да лежи за нещо, което не е извършил. Не кзавм, че съм добър човек, всеки има минало“, каза той в съдебната зала днес. Прокурорът представи протокол за съдимост и извършена физико-химическа експертиза. Според него може да се направи обосновано предположение, че той е извършил престъплението. Осъждан е 9 пъти. Прокуратурата иска задържането му под стража. Защитата на обвиняемия твърди, че има две версии, като едната изключва той да е извършил това, в което е обвинен, а другата е на полицаите. Тази на обвиняемия била по-убедителна, смята адвокатът му. Според полицаите той побягнал в центъра на града, а когато го завели в Първо РУП открили пакетчето с дрога в шортите му. Димитър Миксера е добре познат на органите на реда. Той е разследван за кражби, грабежи и наркоразпространение.", "date": "2017.08.09", "title": "Ето го Димитър Миксера, задържан в Бургас с метамфетамин в шортите (СНИМКА)"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B2-%D0%BF%D0%B8%D0%BA-%D0%B5%D1%82%D0%BE-%D0%BA%D0%BE%D1%8F-%D0%B5-%D0%BC%D0%BB%D0%B0%D0%B4%D0%B0%D1%82%D0%B0-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0-%D0%BD%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D1%81%D1%82%D0%BE%D1%8F%D0%BD-%D0%B0%D0%BB%D0%B5%D0%BA%D1%81%D0%B8%D0%B5%D0%B2-e-news681881.html", "text": "Младата актриса Ивана Бобойчева е мистериозното момиче, с което звездата от лекарския сериал \"Откраднат живот\" Стоян Алексиев бе изловен да интимничи посред бял ден в центъра на София, научи ексклузивно Агенция ПИК. 66-годишният актьор попадна в обективите на папараците на \"Ретро\" в изключително скандален момент, в който разменя прегръдки и целувки с младото момиче. Но най-фрапиращото всъщност е, че един от стожерите на Народния театър без притеснение . Ивана Бобойчева е сред младите надежди на театралната сцена. Любопитно е, че брюнетката фигурира в актьорския състав на постановката \"Лавина\" на турчина Тунджер Джюдженоглу, в която главната роля изпълнява именно Стоян Алексиев. Премиерата на \"Лавина\", поставена на сцената на Драматичния театър в Кюстендил, бе през ноември 2015 г., а второстепенни роли в нея имат Бобойчева и още петима студентки от класа на Румен Рачев в НАТФИЗ. Непристойното поведение на Алексиев и то посред бял ден, на метри от Народния, разтърси арт средите. Актьори коментират, че връзката на екранния проф. Иван Генадиев с младата Ивана е била публична тайна сред театралите. Те обаче са потресени от факта, че Алексиев си е позволил подобно държание с откровена порнография пред очите на десетки минувачи край най-големия храм на Мелпомена. Палавият д-р Генадиев в реалността е баща на три деца - Александър Според наши източници Стоян Алексиев от дълго време не живее с втората си съпруга - издателката Надежда Алексиева. След дълги години вярност, тя се оттеглила от семейното ложе, след като научила за увлечението му по три пъти по-младата от него Ивана. В профилите си в социалната мрежа Стоян и Надежда са споменали, че са женени един за друг. Което всъщност не е лъжа, тъй като двамата още нямали развод. Алексиев, който изпълнява ролята на д-р Василев в \"Откраднат живот\", Цветан Алексиев и Елиза от първия му брак.", "date": "2017.08.09", "title": "СЕНЗАЦИЯ В ПИК! Ето коя е младата любовница на звездата от \"Откраднат живот\" Стоян Алексиев! (EКСКЛУЗИВНИ РАЗКРИТИЯ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0%D1%82%D0%B8%D1%81%D0%BA%D0%B0-%D0%B7%D0%B0-%D0%BF%D0%BE%D0%B2%D0%B5%D1%87%D0%B5-%D0%BF%D1%80%D0%B8%D1%85%D0%BE%D0%B4%D0%B8-%D0%B2-%D0%B1%D1%8E%D0%B4%D0%B6%D0%B5%D1%82%D0%B0-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B2%D1%81%D1%8F%D0%BA%D0%BE-%D1%80%D0%B0-news681844.html", "text": "„Да не се успокояваме от резултатите, а още по-активно да работим, трябва да съберем повече приходи” – така премиерът Бойко Борисов коментира на днешното правителствено заседание данните за касовото изпълнение на държавния бюджет и на основните показатели на консолидираната фискална програма за първото полугодие на 2017 г. Според информацията, внесена от министъра на финансите, салдото по КФП на касова основа към месец юни 2017 г. е положително в размер на 1 746,7 млн. лв. (1,8% от прогнозния БВП). Посочено беше, че по предварителни данни за месец юли то се увеличава на близо 2 млрд. лв. или около 2% от БВП. По думите на Борисов, когато има стабилност в политическата среда и координация в действията на приходните агенции, службите и прокуратурата, идват и резултатите. „Не го казвам с упрек. Всяко разклащане в държавата става рай за контрабандата”, посочи министър-председателят, като даде пример с намалените приходи по време на служебното правителство. Той заяви, че ще продължи активната работа за събирането на всеки лев в държавния бюджет, защото тези средства са необходими за много сектори, за съфинансиране на европроектите и за проекти за подобряване на градската среда. БОЙКО БОРИСОВ: Ананиев! КИРИЛ АНАНИЕВ: Уважаеми господин премиер, уважаеми дами и господа министри, колеги, параметрите на изпълнението на данъчно-осигурителните приходи през първото полугодие на 2017 година за пореден път показват сериозни преизпълнения спрямо същия период на предходната година. Веднага искам да ви информирам, че тяхното преизпълнение за полугодието е с близо милиард и петдесет милиона в повече отколкото за същия период на миналата година, което представлява накъде около 7,8% ръст спрямо същия период на 2016 година. В същото време искам да дам и една по-актуална информация, тя вече излезе в средствата за масова информация и лично премиерът информира българското общество, че за месец юли, което не е обект разбира се на този отчет, нарастването на преизпълнението продължава и само за един месец – юли спрямо юни, имаме допълнително преизпълнение около 200 милиона лева. Преизпълнението на приходите над разходите или това е т. нар. излишък, към месец юли вече стига 2% от БВП или около 2 милиарда лева. Надяваме се, че с мерките, които предприемаме, този процес ще продължи до края на годината. Разбира се, има фактори, които влияят върху това преизпълнение. На първо място, това са макроикономическите фактори, свързани с растежа, с подобрената икономическа среда, с намаляване на безработицата, съответно увеличаване на заетостта, с мерките, които се предприемат от абсолютно всички структури на държавата, свързани с подобряване събираемостта, разкриване на укриване на данъци и т. н. Така че, отчитаме едно добро изпълнение и към полугодието, и към 31 юли с първоначални данни от месец август, които потвърждават добрата работа на приходните агенции и на всички органи, които са ангажирани с подобряване събираемостта на приходите. Проблем донякъде имаме в изпълнението на разходната част. Те са свързани от една страна със сезонността на извършване на тези разходи. Другата част са свързани със ситуацията, в която се намира изпълнението на разходите, свързани с усвояването на европейските средства, доколкото все още сме в първата половина на програмния период, но се надяваме, че мерките, които се предприемат от правителството, непрекъснатите срещи с управляващите органи и набелязването на мерките по подобряване усвояването на средствата ще доведат във втората половина на годината подобрение и в тази насока. Благодаря, господин премиер! БОЙКО БОРИСОВ: Все пак да кажа (това не е упрек към тогавашния финансов министър) колко е важна стабилността в политическата атмосфера за една държава. По време на служебното правителство със 100 милиона по-малко бяха събрани за два месеца и то не защото агенциите или Министерството на финансите са работили по-малко. Това са числата. В момента, в който има стабилност, когато координираме действията на всички приходни агенции, службите, прокуратурата, органите, които се занимават със събирането на парите в бюджета, идват и резултатите. Не го казвам с упрек. Просто всяко разклащане в държавата става рай за контрабандата. Така че, продължаваме със същите темпове, защото доста пари трябват за всички ресори. Действително, като погледнеш близо 2 милиарда излишък, си задаваш въпроса: „Защо не ги раздадете?”. Защото това са пари, които чакаме – в момента, в който излизат европейските проекти, да имаме готовност да ги кофинансираме. Знаете, че има периоди, в които докато се работи, не се разплаща, но като дойде време да се плати, трябва да имаме готовите пари. За това става въпрос. КИРИЛ АНАНИЕВ: Самият цикъл, господин премиер, на усвояване на инвестициите, на капиталовите разходи, той е силен в края на лятото и есента, защото в първата половина се провеждат обществените поръчки, обжалванията и т. н., тоест, те тепърва ще бъдат реализирани през втората половина на годината. БОЙКО БОРИСОВ: Порожанов! РУМЕН ПОРОЖАНОВ: Само един коментар. Мисля, че по 100 милиона месечно бяха намалени приходите по време на служебното правителство, а не за трите месеца, г-н Ананиев да ме поправи, разбира се. БОЙКО БОРИСОВ: Добре. Мисълта ми е, че продължаваме битката и с контрабандата, и с корупцията, и всеки лев да бъде събран в държавния бюджет. Това ни е целта. Вие видяхте онзи ден във Варна – с Валери Симеонов, Горанов и Московски бяхме – вторият по големина град се е задъхал! За София се направи много, за Бургас, за Пловдив, за Стара Загора, за Русе, за много от големите градове, но във Варна, ако не се отвори транзитен коридор и особено път към пристанищата за тежките автомобили, трафикът е такъв, особено през тези три-четири месеца, че градът трудно функционира. А в същото време само за последния месец имаме десет IT компании, които отиват там. Знаете, нискотарифните компании направиха целогодишни полети от и до Варна. Не е необходимо да се концентрира всичко в София или в Пловдив. С Горанов съм говорил. Даже те имат готовност още в събота да започне изпълнението на този проект. Така че, да не се успокояваме от резултатите, а още по-активно да работим, трябва да съберем повече приходи. Приемаме точка 5.", "date": "2017.08.09", "title": "ИЗВЪНРЕДНО В ПИК! Борисов натиска за повече приходи в бюджета! Премиерът предупреди: Всяко разклащане на държавата става рай за контрабандата (СТЕНОГРАМА)"}
{"url": "http://pik.bg/%D0%B0%D0%BD%D0%B3%D0%BB%D0%B8%D1%8F-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%81%D1%82%D0%B2%D0%B0-%D0%B7%D0%B0-%D0%B5%D0%B2%D1%80%D0%BE21-%D0%B7%D0%B0-%D0%B6%D0%B5%D0%BD%D0%B8-news681895.html", "text": "Англия ще кандидатсва за домакин на Европейското първенство по футбол за жени през 2021 г. Това обяви по-рано днес Футболната асоциация на страната. Англичанките достигнаха до полуфиналите на завършилото преди дни Европейско първенство в Холандия, като отпаднаха на крачка от решителния мач след поражение от тима на домакините, който в крайна сметка триумфира и с титлата. Представянето на английския тим обаче бе отчетено като голям успех от Футболната асоциация. \"Лъвиците\" донесоха голяма радост на страната ни с представянето си на европейското. Всички видяха колко голямо значение има домакинството на един такъв форум за развитието на женския футбол\", заяви изпълнителният директор на ФА Мартин Глен. \"Холандската футболна асоциация и УЕФА зададоха много високи стандарти с домакинството на този фантастичен турнир и ние се надяваме, че също можем да покрием тези стандарти\", добави Глен. По данни на ФА мачът между Англия и Холандия на полуфиналите е бил гледан от 4 милиона зрители във Великобритания.", "date": "2017.08.09", "title": "Англия кандидатства за Евро'21 за жени"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%B8%D0%BC%D0%B8%D1%82%D0%B8%D1%80%D0%B0-%D0%BD%D0%B8%D0%BA%D0%BE%D0%BB-%D1%88%D0%B5%D1%80%D1%86%D0%B8%D0%BD%D0%B3%D0%B5%D1%80-%D0%B2%D0%B8%D0%B4%D0%B5%D0%BE-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0-news681838.html", "text": "Николета Лозанова винаги е мечтала да бъде \"голяма работа\". От малка пловдивчанката иска да е като световните звезди, макар че няма никакъв талант. В преследването на мечтата си, Николета често взима уроци от популярните жени, макар че претендира да има собствен стил. Поредното доказателство за това е опитът й да подражава на Никол Шерцингер. Репортер на \"LifeOnline.bg\" се натъкна на умопомрачително сходство между кадри от клип с участието на приятелката на Григор Димитров и реклама, заснета от пловдивската плеймейтка. Сценографията и стайлинга са изкопирани едно към едно с тази разлика, че Шерцингер пее и се държи в рамките на приличното, докато кадрите от рекламата с Лозанова са доста по-разголени и провокативни.", "date": "2017.08.09", "title": "Николета имитира Никол Шерцингер (ВИДЕО ДОКАЗАТЕЛСТВА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D0%B6%D0%BE-%D0%BA%D1%80%D0%B0%D0%B2%D0%B0%D1%82%D0%B0-%D1%81-%D1%82%D0%B5%D0%B6%D0%BA%D0%B0-%D0%BE%D1%85%D1%80%D0%B0%D0%BD%D0%B0-%D0%BD%D0%B0-%D1%80%D0%B0%D0%B7%D0%BF%D0%B8%D1%82-%D0%B2-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B4%D0%B0%D0%B4%D0%B5-%D0%BF%D0%BE%D0%BA%D0%B0%D0%B7%D0%B0%D0%BD%D0%B8%D1%8F-%D0%B8-%D1%81%D0%B8-%D1%82%D1%80%D1%8A%D0%B3%D0%BD%D0%B0-%D0%BF-news681841.html", "text": "Божидар Кузманов - Божо Кравата, е пристигнал на разпит в полицията в Бургас, дал е показания около 9,30 ч и си е тръгнал. Той е дошъл с тежка охрана, научи ПИК от свои източници, близки до разследването. Кравата е разпитан за снощния екшън в Слънчев бряг. Както ПИК съобщи, снощи петима души бяха задържани от полицията в курорта след сигнал за скандал между членове на сенчеста групировка. Арестът беше извършен пред заведението „Оксижен“, за което се смята, че е на Кузманов. Официално той е с мярка за неотклонение „Подписка“ след престрелката в курорта от юни миналата година, в която беше ранен Димитър Желязков – Митьо Очите. Тя стана на 200 метра от бар „Оксижен“. По непотвърдена информация спорът и спречкването са станали между Кузманов и неговия доскорошен довереник Иван Терзийски, известен като Иван Веждата. Председателят на районната прокуратура Радост Бошнакова съобщи, че разследвани за инцидента са Терзийски и Лъчезар Николчев. Сигналът за скандала е бил подаден на спешния телефон 112 от Терзийски, а Божидар Кузманов е избягал през това време. Терзийски и Николчев се разследват за унищожаване и увреждане на чужда собственост.", "date": "2017.08.09", "title": "ПЪРВО В ПИК! Божо Кравата с тежка охрана на разпит в полицията! Даде показания и си тръгна по живо по здраво"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4%D0%BD%D0%B0-%D1%80%D0%B5%D0%BA%D0%BE%D0%BB%D1%82%D0%B0-%D0%BE%D1%82-%D0%BF%D1%88%D0%B5%D0%BD%D0%B8%D1%86%D0%B0-%D1%82%D0%B0%D0%B7%D0%B8-%D0%B3%D0%BE%D0%B4%D0%B8%D0%BD%D0%B0---%D0%BE%D1%87%D0%B0%D0%BA%D0%B2%D0%B0%D1%82-%D0%BF%D0%BE%D1%87%D1%82%D0%B8-6-%D0%BC%D0%BB%D0%BD-%D1%82%D0%BE%D0%BD%D0%B0-news681855.html", "text": "Тазгодишната реколта от пшеница ще бъде рекордна. Количеството по предварителни данни е между 5,85 и 5,95 млн. тона. Това е повече от миналата 2016 г., когато производството  беше 5,66 млн. т.  Реколта от почти 6 млн. тона е исторически връх, никога България не е достигала тези нива. Увеличаването  на количеството се дължи на по-висок среден добив от декар. Той е нараснал с около 8% спрямо миналогодишния – или 513 кг/дка сега и 475 кг за 2016 г.  Реколтираните площи са около 11,4 млн. тона. Освен с по-голямо количество тазгодишната реколта се очертава да бъде и с по-добро качество.  Към 3 август са анализирани 815 проби от пшеница. Резултатите показват, че 46,39% е с много добри качествени показатели и в сравнение с реколта 2016 г. има завишаване с над 5% на количеството с високи хлебопекарни  качества. Така не се потвърждават опасенията, че с високите добиви и навлизането на високопродуктивни френски и австрийски сортове ще се влоши качеството на добитото зърно. Рекордната реколта и високо качество води и до засилен износ на зърно от България. До 15 август експортът на пшеница ще надвиши 1 млн. тона, на ечемик – 189 хил. т, а на  рапица – 152 хил. т.", "date": "2017.08.09", "title": "Рекордна реколта от пшеница  тази година - очакват почти 6 млн. тона"}
{"url": "http://pik.bg/%D0%BB%D0%B5%D0%BA%D0%B0%D1%80%D0%B8-%D1%83%D0%B4%D0%B0%D1%80%D0%B5%D0%BD-%D0%BE%D1%82-%D0%BC%D1%8A%D0%BB%D0%BD%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B8-%D0%BD%D0%B0-100-%D0%B0%D0%BA%D0%BE-%D0%BE%D1%86%D0%B5%D0%BB%D0%B5%D0%B5-%D0%BD%D0%BE-%D1%81%D0%BB%D1%83%D1%87%D0%B0%D0%B8%D1%82%D0%B5-%D1%81%D0%B0-%D0%BC%D0%BD%D0%BE%D0%B3%D0%BE-%D1%80%D0%B5%D0%B4%D0%BA%D0%B8-news681824.html", "text": "Фокус Пострадал от удар от мълния може да се възстанови на 100%, ако оживее. Това каза пред доцент д-р Мая Аргирова, координатор на Специализирания комплекс по изгаряния и пластична хирургия в УМБАЛ „Пирогов“. Тя уточни, че случаите, в които пострадалите от мълния не загиват на мястото на инцидента, са изключително редки. „Смъртността е висока и варира в отделните страни по данни около 10%. Но това са трудно обработвани статистически данни, защото честотата не е голяма. За моята дългогодишна практика в нашия център съм виждала четири или пет случая на оцелели. Възстановяването винаги е бавно, продължително и със съответните реконструктивни операции. Това обикновено са дълбоки изгаряния и много от тях например ако са в лумбо-сакралната област (кръстната област), могат да засегнат и гръбначния мозък. И протичат с неврологични усложнения, които обаче са обратими и при правилно поведение и познаване на проблема могат да се възстановят дори на 100% като двигателна активност“, каза д-р Аргирова. По думите й зоните, които най-често се засягат при удар от мълния, са краката и гръбначния стълб. „Клиничният ход на тези изгаряния е от типа на високоволтовите електрически изгаряния. Затова понякога под видимо здравата кожа може да има увредени и цели мускулни групи, съдове, нерви, кости и стави, както и дълбоко лежащи вътрешни органи. Наблюдавали сме изгаряния и на стомаха. Вътрешните поражения не могат да се преценят веднага и се установяват във вторичния преглед при специализирания център или окръжната база, където се транспортират тези пациенти. Може да има засягане на всички вътрешни органи – дори и на бъбреците“, обясни д-р Аргирова.", "date": "2017.08.09", "title": "Лекари: Ударен от мълния може да се възстанови на 100%, ако оцелее, но случаите са много редки"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D1%89%D0%B5-%D0%B1%D0%BE%D1%80%D0%B8-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B8%D1%86%D0%B0%D1%82%D0%B0-%D1%81-%D0%BD%D0%BE%D0%B2%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-news681818.html", "text": "Правителството одобри включването на новата Национална програма за обучение и заетост „Работа” в Националния план за действие по заетостта за 2017 г. До края на тази година инициативата ще се реализира пилотно в 14 общини с високо равнище на безработица от областите Враца, Видин и Монтана. По нея ще се осигури субсидирана заетост на около 830 безработни в периода септември – декември. Пилотното стартиране на програмата ще се финансира с 2 млн. лв., които бяха осигурени чрез оптимизация на бюджета на Министерството на труда и социалната политика. По новата програма ще се осигурява субсидирана заетост на пълно или непълно работно време. Наетите ще изпълняват различни дейности в частния сектор или общественополезни дейности към общините като ремонт на обществени сгради, комунално-битово обслужване, поддържане на недвижимо културно наследство или оказване на услуги на населението. Приоритетно в заетост ще се включват продължително безработни, безработни младежи, както и безработни, които получават социални помощи или са с основно и по-ниско образование и без професионална квалификация. Работодатели по програмата могат да бъдат частни фирми, общински администрации и предприятия, социални предприятия, неправителствени организации. Те ще получават средства за трудовите възнаграждения на наетите лица и дължимите осигуровки за сметка на работодателя, съгласно Националния план за действие по заетостта за 2017 г.", "date": "2017.08.09", "title": "Правителството ще бори безработицата с нова програма"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%BE%D0%BD%D0%B5%D0%BD-%D1%84%D0%BE%D0%BD%D0%B4-%D0%BA%D1%83%D0%BF%D0%B8-%D0%B1%D0%B0%D0%BD%D0%BA%D0%B0%D1%82%D0%B0-%D0%BD%D0%B0-%D1%82%D0%B5%D0%BB%D0%B5%D0%BD%D0%BE%D1%80-%D0%B2-%D1%81%D1%8A%D1%80%D0%B1%D0%B8%D1%8F-news681916.html", "text": "Българският инвестиционен фонд „Ривър Стикс Кепитъл” е постигнал сделка за 85% от сръбската „Теленор Банка”, предаде „Танюг”. Телекомът запазва 15-процентово участие във финансовата институция. Сумата по сделката не е обявена официално, като освен това по придобиването трябва да се произнесат сръбските власти. „Теленор Банка” е посочена като пионер в дигиталните банкови услуги в страната – „единствената интернет базирана и на първо място мобилна банка в Югоизточна Европа” с над 300 000 клиенти. Той е съпруг на бившата депутатка и настоящ зам.-председател на Комисията за финансов надзор Ралица Агайн – Гури. За „Ривър Стикс Кепитъл” (чийто уебсайт не е активен – б.р.) това е навлизане на пазара в западната ни съседка. Негов изпълнителен директор е роденият в Албания Елвин Гури, който е един от създателите на известната кредитна компания „Джет Файнънс”, продадена по-късно на „БНП Париба”. Сред бившите му работодатели са Европейската банка за възстановяване и развитие и „Прайс Уотърхаус”.", "date": "2017.08.09", "title": "Български инвестиционен фонд купи банката на \"Теленор\" в Сърбия"}
{"url": "http://pik.bg/%D1%86%D1%81%D0%BA%D0%B0-%D0%BA%D0%B0%D0%BD%D0%B8-%D1%81%D0%B8%D0%BC%D0%B5%D0%BE%D0%BD-%D1%81%D0%BB%D0%B0%D0%B2%D1%87%D0%B5%D0%B2---%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D0%BF%D0%BE%D1%87%D0%B2%D0%B0%D1%82-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D1%81%D1%8A%D1%81-%D1%81%D0%BF%D0%BE%D1%80%D1%82%D0%B8%D0%BD%D0%B3-news681863.html", "text": "Ръководството на ЦСКА е поканило Симеон Славчев. Футболистът е собственост на Спортинг (Лисабон), където обаче не е желан. Поради това португалците го преотстъпват в последните сезони, а през изминалия шампионат халфът бе в борбата за титлата до последния кръг с Легия (Гданск). Поляците пожелаха да закупят бившия футболист на Литекс, но Спортинг отхвърли офертата от 1 000 000 евро, тъй като желанието на лисабонци е да приберат близо двойно повече, съобщава \"Топспорт\". Националът иска да продължи да играе в чужбина, но въпреки това шефовете на \"Българска армия\" са му отправили предложение за наем за един сезон. Дори обаче Славчев да се съгласи да облече екипа на ЦСКА, тепърва клубът трябва да се договори със Спортинг. Футболистът изкара пробен период в Бирмингам при Хари Реднап, но мениджърът не го хареса и го отпрати.", "date": "2017.08.09", "title": "ЦСКА кани Симеон Славчев - армейците почват преговори със Спортинг "}
{"url": "http://pik.bg/%D0%B0%D0%BC%D0%B8-%D1%81%D0%B5%D0%B3%D0%B0-%D0%B4%D0%B5%D1%82%D0%BE%D0%BA%D1%81%D0%B8%D0%BA%D0%B0%D1%86%D0%B8%D1%8F%D1%82%D0%B0-%D1%81%D0%B5-%D0%BE%D0%BA%D0%B0%D0%B7%D0%B0-%D0%BC%D0%B8%D1%82-news681753.html", "text": "Без значение дали са краставици, падащи на шайби през пръски вода, или модели, седящи самодоволно до куп зеленчуци, трудно е да не бъдете въвлечени в индустрията на детоксикацията. Идеята, че може да \"отмиете\" калорийните си прегрешения е перфектен антидот на фастфуд ежедневието и лубрикирания от алкохол социален живот. Но преди да избършете праха от сокоизстисквачката или да направите първите си колебливи стъпки към клиника за прочистване на червата, ето нещо, което трябва да знаете: детоксикацията - идеята, че може да промиете системата си от нечистотии и да направите органите си перфектно чисти и готови за работа - е измама. „Да говорим ясно - казва Едзард Ърнст, пенсиониран професор по медицина в университета в Ексетър, \"има два типа детоксикация: единият е порядъчен, другият не.\" Порядъчният той описва като лечение на хора със застрашаваща живота пристрастеност към наркотици. \"Другият е дума, открадната от предприемачите, измамниците и шарлатаните, за да продават фалшиво лечение, което едва ли не пречиства тялото от токсини\". Ако токсините се натрупваха по начин, по който тялото да не може да ги отдели, вероятно щяхте да сте мъртви или да се нуждаете от сериозна медицинска интервенция. \"Здравото тяло има бъбреци, черен дроб, кожа, дори бели дробове, които извършват дезинтоксикация непрекъснато,\" коментира той. \"Няма известен начин да бъде накарано нещо, което работи перфектно в едно здраво тяло, да работи още по-добре.\" Не е напълно ясно обаче какви са тези токсини. Ако те бяха назовани, можеше да бъдат отчетени нивата им преди и след процедура, за да се провери ефективността й. Но точно както попаднали в окото ви частички, ако се опитате да се фокусирате върху тези токсини, те стават на практика невидими. През 2009 г. група учени, събрани от британската благотворителна организация Sense about Science, се свърза с производителите на 15 продукти, продавани в аптеките и супермаркетите, претендиращи, че извършват детокс. Продуктите варираха от диетични хранителни добавки до сладки кремове и шампоани. Когато учените поискаха доказателства, подкрепящи твърденията за детоксикация, нито един от производителите не успя да даде дефиниция какво точно има предвид, камо ли пък да назове токсините. И все пак, необяснимо, рафтовете на магазините за здравословни храни все още са пълни с продукти, съдържащи в името си думата \"детокс\". Това очевидно е маркетинговият еквивалент на нарисуването на \"ивици за скорост\" върху колата. Може да си купите таблетки, тинктури, чайове, маски за лице, соли за баня, четки за коса, шампоани, гелове за тяло и дори преси за коса. Йогата, почивките в луксозни хотели и масажите също обещават да ви помогнат в пречистването. Може да се подложите на 7-дневна диета и вероятно наистина ще свалите килограми, но това няма нищо общо с токсините, а е просто защото сте гладували в продължение на седмица. Поддръжниците й ще заявят, че вредни плаки от остатъчни изпражнения остават в червата ви в продължение на месеци и вкарват причиняващи заболявания токсини обратно в тялото. За тяхно съжаление - и вероятно за ваше щастие - досега няма лекар, който да е виждал тези митични плаки, а мнозина всъщност препоръчват да се избягва тази процедура, заявявайки, че с нея може да получите перфорация на червата. Други тактики са по-подмолни. Дезинтоксикиращите подложки за крака стават кафяви през нощта от нещо, което според производителите са токсични утайки, извлечени от тялото ви. Само че всъщност няма нищо такова - те просто съдържат субстанция, която потъмнява, смесена с потта ви. \"Скандално е - ядосва се Ърнст - Това е престъпна експлоатация на наивните обикновени хора и донякъде разчита на нещо, което всички ни се иска да имаме - просто решение, което да ни избавя от греховете ни, така да се каже. Хубаво е да си мислим, че то би могло да съществува, но за съжаление това е невъзможно.\" Когато повечето от нас произнасят думата \"прочистване\", това обикновено става в края на тежък уикенд. „Определено има полза да имате не-алкохолни дни в живота си,\" казва Катрин Колинс, диетолог от болницата \"Сейнт Джордж\". \"Това вероятно ще ви даде шанса да преосмислите навиците си за пиене, ако прекалявате с алкохола. Но идеята, че черният ви дроб по някакъв начин има нужда от „прочистване\", е абсурдна.\" Черният дроб разлага алкохола в двустъпков процес. Ензимите в черния дроб първо превръщат алкохола в ацеталдехид, много токсична субстанция, която уврежда клетките на черния дроб. След това той почти незабавно се преобразува във въглероден двуокис и вода, от които тялото се освобождава. Прекаленото пиене на алкохол може да надвиши капацитета на тези ензими и натрупването на ацеталдехид да доведе до увреждане на черния дроб. Умереното и рядкото пиене обаче може да има и защитен ефект. Изследвания са установили, че абсолютните въздържатели и консумиращите прекалено много алкохол имат по-кратка средна продължителност на живота от харата, които консумират алкохол умерено и в малки количества. \"Знаем, че малко алкохол понякога е полезен,\" коментира тя. \"Може би защото неговият седативен ефект леко ви отпуска, или защото той поддържа черния дроб в добра форма с ензимите му за дезинтоксикация, които да помагат в справянето с другите употребявани от вас токсини. Ето защо официалните препоръки на властите не гласят ‘Не пийте'; те казват: ‘Няма проблем да пиете, само че го правете умерено.' Нещата стоят малко по следния начин: малко от това, което не ви убива, може да ви действа лечебно.\" Броколите наистина помагат на черния дроб, но за разлика от героичния им имидж, който названието \"суперхрани\" подсказва, те определено не са толкова добри герои. Броколите, както и всички зелеви кръстоцветни растения - обикновено и брюкселско зеле, карфиол и синап - съдържа цианид. Консумацията внася в организма малка частица отрова, която подобно на алкохола задейства ензимите в черния дроб, така че те да се справят по-добре с други отрови. Колинс избухва в смях при споменаването на суперхраните. \"Повечето хора смятат, че би трябвало да ограничите или да обръщате специално внимание на определени групи храни, но това категорично не е вярно,\" казва тя. \"Перфектното „пречистване\" на организма е постижимо чрез отказване на цигарите, спортуване и поддържане на здравословна, балансирана диета, примерно средиземноморската.\" Затворете очите си и си представете маса с карирана покривка, покрита с меса, риба, зехтин, сирена, салати, пълнозърнест хляб, ядки и плодове. Всички тези храни дават протеин, аминокиселини, ненаситени мазнини, фибри, скорбяла, витамини и минерали, поддържащи в перфектна форма тялото - и имунната му система, която най-добре предпазва от болести.", "date": "2017.08.09", "title": "Ами сега?! Детоксикацията се оказа мит"}
{"url": "http://pik.bg/17-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D1%81%D0%B8-%D1%80%D1%8F%D0%B7%D0%B0%D0%BB%D0%BE-%D0%B2%D0%B5%D0%BD%D0%B8%D1%82%D0%B5-%D1%81%D0%BB%D0%B5%D0%B4-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%B8%D0%B7%D0%B2%D0%B5%D1%80%D0%B3%D1%8A%D1%82-%D0%BE%D1%82%D0%B8%D0%B2%D0%B0-%D0%BD%D0%B0-%D1%81%D1%8A%D0%B4-news681826.html", "text": "Мъж, изнасилил 17-годишно момиче в село Стражарево, община Левски, отива на съд за изнасилване през март т.г.  Заради  насилието тийнейджърката направила опит за самоубийство, като си прерязала вените. За щастие тя е спасена от лекарите. Насилникът е 30-годишен мъж, с който майката на девойчето живеела на семейни начала. Той ще бъде изправен пред съда. Тихомир Д. се нахвърлил върху момичето в двор на къща. Мъжът и майката на девойката живеели заедно от шест години. Те обитавали жилище, съседно на къщата, в която били пострадалата, сестра й и двамата й братя. Тихомир издебнал майката да отиде до магазина и се нахвърлил върху момичето, изтръгнал телефона от ръцете му, грабнал го през кръста и го отнесъл зад къщата. Въпреки виковете на девойката и молбите й да бъде пусната, извергът я насилил. После я заплашил с убийство ако разкаже на майка си. Разстроената жертвата решила да сложи край на живота си, но била спасена от лекари. Вчера сутринта пък на централна улица във Варна бе изнасилена жена насредна възраст. Десетина мъже бяха задържани, но един остава в ареста.", "date": "2017.08.09", "title": "17-годишно момиче си рязало вените след изнасилване, извергът отива на съд"}
{"url": "http://pik.bg/%D0%BA%D0%B0%D0%BF%D0%B0%D0%BD%D0%B8-%D0%BF%D0%BE-%D0%BC%D0%BE%D1%80%D0%B5%D1%82%D0%BE-%D0%B1%D0%B0%D1%80%D0%BE%D0%B2%D1%81%D0%BA%D0%B8-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%D0%B2-%D1%81%D0%BE%D0%B7%D0%BE%D0%BF%D0%BE%D0%BB-%D1%82%D0%B0%D0%BA%D1%81%D1%83%D0%B2%D0%B0-%D0%BF%D0%BE-20-%D0%BB%D0%B5%D0%B2%D0%B0-%D0%B0%D0%BA%D0%BE-%D0%BD%D0%B0-%D0%BC%D0%B0%D1%81%D0%B0%D1%82%D0%B0-%D0%B2%D0%B8-%D0%BE%D1%81%D1%82%D0%B0%D0%BD%D0%B5-%D0%BF-news681839.html", "text": "П. П. Освен ако не искате да развалите хубавото си прекарване на морето и да се почувствате отвратително, не сядайте на това място - \" Капани дебнат по морето, а изобретателността на собствениците, спазващи стриктно принципа \"Ден година храни\" няма граници. Може и да не сте чували никога досега това, но има риск да ви таксуват по 20 лева, ако някой стол на масата в ресторанта остане празен на вечерята. Това става ясно от пост във Фейсбук за обслужването и сметките в ресторант \"Милос\" в Созопол. Ето какво пише посетителка там: Ужасно обслужване и отношение, изключително грубо и неуважително. Таксуваха ни по 20 лв за всеки свободен стол на масата (преди това бяхме уведомили хостесата, че не очакваме още хора, което тя впоследствие отрече, че сме й казали). Пожелахме да говорим с управителя за нелепата такса \"Свободни др\" - за която не бяхме предупредени и не е описана никъде в менюто, той дойде, обиждаше ни и в крайна сметка ни изгони от заведението.", "date": "2017.08.09", "title": "КАПАНИ ПО МОРЕТО! \"Баровски\" ресторант в Созопол таксува по 20 лева, ако на масата ви остане празен стол!"}
{"url": "http://pik.bg/%D0%BF%D0%BE%D1%80%D1%82%D1%83%D0%B3%D0%B0%D0%BB%D1%86%D0%B8-%D1%81%D0%BF%D1%80%D1%8F%D0%B3%D0%B0%D1%82-%D0%BD%D0%B8%D0%BA%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D0%B7%D0%B0-%D0%B1%D0%B5%D0%BD%D1%84%D0%B8%D0%BA%D0%B0-news681865.html", "text": "Николай Михайлов е сред обсъжданите имена за вратар в Бенфика, съобщава авторитетното издание \"А'Бола\". В него се посочва, че клубът разполага с двама възрастни футболисти на тази позиция - Жулио Сезар и Пауло Лопеш, които са на по 37 години. Поради тази причина ръководството иска опитен вратар, който има пред себе си още доста време за игра. Сред имената в списъка попада и това на Николай Михайлов, който за последно игра в турския Мерсин, пише \"Топспорт\". Клубът вече привлече един играч за под рамката - Лукаш Храдецки от Айнтрахт (Франкфурт). Конкурентите на българския национал за поста са Предраг Райкович (Макаби Тел Авив) и Алекс Мерес (Удинезе).", "date": "2017.08.09", "title": "Португалци спрягат Ники Михайлов за Бенфика"}
{"url": "http://pik.bg/%D0%BE%D0%BF%D1%8F%D0%B2%D0%B0%D1%82-%D0%B0%D1%81%D0%B5%D0%BD-%D0%B3%D0%B0%D1%80%D0%B3%D0%BE%D0%B2-%D0%BD%D0%B0-%D0%BF%D1%8A%D0%BF%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%B8%D0%B7%D0%BF%D1%80%D0%B0%D1%89%D0%B0%D0%BC%D0%B5-%D0%B3%D0%BE-%D0%B2-%D0%BF%D0%B5%D1%82%D1%8A%D0%BA-%D0%BD%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B8%D1%82%D0%B5-%D0%B3%D1%80%D0%BE%D0%B1%D0%B8%D1%89%D0%B0-news681862.html", "text": "Поклонението пред тленните останки на Асен Гаргов ще се състои този петък, 11 август, от 12.30 ч., съобщиха пред ПИК негови близки. Обичаният композитор и изпълнител напусна този свят в неделя срещу понеделник сред мъчителна битка с рака. Опелото ще бъде в църквата \"Света Неделя\" в самия център на София от 12.30 ч. Погребението ще бъде след церемонията на Централни софийски гробища.", "date": "2017.08.09", "title": "Опяват Асен Гаргов на пъпа на София, изпращаме го в петък на централните гробища"}
{"url": "http://pik.bg/%D0%BB%D0%BE%D1%82%D0%B0%D1%80-%D0%BC%D0%B0%D1%82%D0%B5%D1%83%D1%81-%D0%B2%D0%B7%D1%80%D0%B8%D0%B2%D0%B8-%D1%81%D0%BA%D0%B0%D0%BD%D0%B4%D0%B0%D0%BB-news681869.html", "text": "Легендата на Байерн (Мюнхен) Лотар Матеус даде \"солен\" отговор на изпълнителния директор на клуба Карл-Хайнц Румениге за лудостта на трансферния пазар, която се разрази през последните години. Световният шампион Матеус обвини двукратния носител на \"Златната топка\", че всъщност всичко е започнало с трансфера на Кале от Байерн в Интер през 80-те години на миналия век. \"Не ми харесват такива негативни коментари. Дортмунд също даде 20 милиона евро за Максимилиан Филип, а Байерн плати 41.5 милиона евро за Корентен Толисо - играч, когото малцина познаваха преди това\", започна Матеус, който е експерт за телевизия \"Скай\", цитиран от \"Гол.бг\". \"При Неймар е точно обратното. Той е сред тримата най-добри футболисти в света и може да решава големи мачове. Всеки човек в света го познава. Играчи от световна класа, които са изключителни, струват много пари. А какво да кажем за онези 11 милиона марки, които всъщност Байерн взе за Карл-Хайнц Румениге от Интер през 1984 г.? В онези времена бюджетът на Байерн беше само едно парченце от настоящия им такъв. Дали точно тази продажба не беше началото на трансферната лудост?\", подпали война бившият селекционер на националния ни отбор по футбол.", "date": "2017.08.09", "title": "Лотар Матеус взриви скандал"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B2%D0%B8%D0%B4%D0%B5%D0%BE-%D0%BA%D1%83%D0%BB%D1%82%D0%BE%D0%B2-%D0%B3%D1%80%D0%B8%D1%88%D0%BE-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D1%81%D1%82%D0%B0%D1%80%D1%87%D0%B5%D1%82%D0%BE-%D1%84%D0%B5%D0%B4%D0%B5%D1%80%D0%B5%D1%80-%D0%B7%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D0%BC%D1%83-%D0%B4%D0%B5%D0%BD-news681819.html", "text": "Григор Димитров отправи запомнящ се поздрав по случай 36-ия рожден ден на Роджър Федерер. Българският тенисист се включи в забавно видео заедно с Рафаел Надал и други свои колеги. С помощта на специално приложение Гришо се сдоби с аксесоари на истински джентълмен - пура, бомбе, мустак и монокъл. И за капак нарече Федерер... старче. \"Здравей, старче! Искам само да ти пожелая предвид твоя \"слаб\" старт на годината (б.р. - швейцарецът спечели титлите от Откритото първенство на Австралия и от \"Уимбълдън\") - много здраве и опитай да завършиш годината още по-добре\", е посланието на Димитров. Двамата са в близки приятелски отношения, а Григор не крие, че именно Роджър е идолът му на корта. Медиите все още наричат българина Бейби Федерер заради сходните характеристики в играта им.", "date": "2017.08.09", "title": "УНИКАЛНО ВИДЕО! Култов Гришо изненада \"старчето\" Федерер за рождения му ден"}
{"url": "http://pik.bg/%D0%B7%D0%B0%D0%BF%D0%B5%D1%87%D0%B0%D1%82%D0%B0%D1%85%D0%B0-287-%D0%BA%D1%80%D1%8A%D1%87%D0%BC%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news681812.html", "text": "Собственици и наематели на питейни заведения в Пловдив масово газят данъчното законодателство. Не издават касови бележки, нямат фискално устройство или ако имат, не са го свързали с НАП. Това са нарушенията, на които  най-често се натъкват данъчните. Заради подобни тарикатлъци, от началото на годината до края на юли, от извършените над 5000 проверки в града са констатирани 517 нарушения, а запечатаните обекти най-вече в ромските махали са 287. Експертите често се натъквали и на несъответствие между касовата наличност и отчетения оборот на касовия апарат. Данъчните трябва да обърнат внимание, че касови апарати няма и на сладоледените автомати. Търговците прилагали и друга порочна практика като смяна на фирмата стопанисваща обекта. Чрез нея се целяло да се избегне фактическото прилагане на мярката „запечатване на обект“ или спестяване на задължителна регистрация по закона за ДДС, при достигане на минималния облагаем доход. При подобно действие обаче, новорегистрираната фирма ще попадне в режим на постоянно наблюдение от страна на контролните органи на НАП, с последващи действия предвидени в нормите на закона. Контролните действия на НАП няма да имат само кампаниен характер, а ще се извършва пълен контрол на дейността на фирмите при 24 часов режим на работа, седем дни в седмицата. При констатиране на данъчно-осигурителни нарушения от контролните органи на НАП, закона ще се прилага в цялата му строгост, коментира Веселин Найденов - директор на НАП Пловдив.", "date": "2017.08.09", "title": "Запечатаха 287 кръчми в Пловдив"}
{"url": "http://pik.bg/%D0%BA%D1%80%D1%8A%D0%B3%D1%8A%D1%82-%D0%BA%D0%B0%D0%BF%D0%B8%D1%82%D0%B0%D0%BB-%D0%BC%D0%B0%D0%BD%D0%B8%D0%BF%D1%83%D0%BB%D0%B8%D1%80%D0%B0-%D0%B8-%D0%BD%D0%B5-%D0%BE%D1%82%D1%80%D0%B0%D0%B7%D1%8F%D0%B2%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%B7%D0%B5%D0%BC%D0%B8-%D0%B2-%D0%BA%D0%B0%D0%BB%D0%B8%D0%B0%D0%BA%D1%80%D0%B0-news681851.html", "text": "Дневник, Капитал, Медиапул и Клуб Z не отразяват прессъобщенията и позициите на \"Да спасим Крайморска Добруджа\" и на Национална асоциация \"Българско Черноморие\". Това се оплакаха техни представители. Според тях тези медии едностранно отразяват само зелените организации и манипулират общественото мнение. Те не са обективни, гневят се хората. Кръгът \"Капитал\" е част от зелената мафия на България и работи срещу народа и българския бизнес, допълват хора от двете протестиращи сдружения.", "date": "2017.08.09", "title": "Кръгът \"Капитал\" манипулира и не отразява собствениците на земи в Калиакра"}
{"url": "http://pik.bg/%D0%B7%D0%B5%D0%B9%D0%BD%D0%B5%D0%B1-%D1%81-%D0%B4%D1%80%D0%B5%D1%85%D0%B8-%D0%B7%D0%B0-30-%D0%B1%D0%BE%D0%BD%D0%B0-%D1%80%D0%B5%D0%BF%D0%BE%D1%80%D1%82%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B3%D0%B0%D0%BB%D0%B0-%D0%BD%D0%B5-%D0%B8%D0%B7%D0%BB%D0%B8%D0%B7%D0%B0-%D1%81-%D0%BF%D0%BE%D0%B4-2000-%D0%BB%D0%B5%D0%B2%D0%B0-%D0%BF%D0%BE-%D1%81%D0%B5%D0%B1%D0%B5-%D1%81%D0%B8-news681800.html", "text": "Красивата репортерка на Гала в \"На кафе\" - Зейнеб Маджурова, парадира със стандарт, за който останалите журналистки в Нова телевизия само могат да си мечтаят. Всяко лято блондинката пръска по 30 хил. лева, за да обновява гардероба си, издават я нейни колежки. Тя не пазарува от обикновени магазина, а само от бутици на италиански дизайнери. Стилисти изчисляват, че Маджурова не излиза от дома си с тоалет и аксесоари за по-малко от 2000 лева. В сумата са включени роклята, чантата, обувките и слънчевите очила. Ако се добавят и бижутата, цифрата става космическа, изчисляват експерти пред столичен седмичник. В Нова предполагат, че парите за лъскавия стайлинг на Зейнеб идват от гаджето й - милионерския син Стоян Балевски. В началото на годината се появи информация, че двамата са се сгодили. Б аровецът й поднесъл годежен пръстен навръх рождения й ден 13 февруари. Засега обаче не се говори нищо за сватба.", "date": "2017.08.09", "title": "Зейнеб с дрехи за 30 бона! Репортерката на Гала не излиза с под 2000 лева по себе си"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%81%D1%80%D1%8A%D1%87%D0%BA%D0%B0-%D1%86%D0%B8%D0%BA-%D0%B1%D0%B0%D0%B2%D0%B8%D1%82%D0%B5-%D0%B5%D0%BA%D1%81%D0%BF%D0%B5%D1%80%D0%B8%D0%BC%D0%B5%D0%BD%D1%82%D0%B0%D0%BB%D0%BD%D0%BE%D1%82%D0%BE-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5-%D0%B2-%D0%B8%D0%BD%D1%82%D0%B5%D1%80%D0%BD%D0%B5%D1%82-news681828.html", "text": "Омбудсманът Мая Манолова е изпратила напомнящо писмо до ЦИК, в което предупреждава, че остават по-малко от пет месеца, в които според  действащото изборно законодателство трябва да се проведат три симулации на дистанционно електронно гласуване . Темата е била обсъдена и българи, които живеят зад граница. Изборният кодекс императивно предвижда при провеждане на избори след 1 януари 2018 г. , да се създаде възможност за експериментално дистанционно гласуване до края на 2017 г., което да се проведе на три последователно проведени избора, включително частични, при което се гласува за несъществуващи партии, коалиции или кандидати. Съгласно разпоредбите на ИК, разходите по електронното дистанционно гласуване се осигуряват от държавния бюджет. „С безпокойство установих, че до момента не е проведена нито една симулация. Няма данни да е сформирано и предвиденото в Изборния кодекс постоянно действащо специализирано звено към Централната избирателна комисия за техническо осигуряване и технически контрол на дистанционното електронно гласуване“, пише омбудсманът до членовете на ЦИК.  И допълва, че се „опасява от повторение на ситуацията с неосъщественото машинно гласуване“.", "date": "2017.08.09", "title": "Мая Манолова сръчка ЦИК: Бавите експерименталното гласуване в интернет"}
{"url": "http://pik.bg/%D1%88%D0%BE%D0%BA-%D0%B2-%D1%81%D0%BE%D0%B7%D0%BE%D0%BF%D0%BE%D0%BB-%D0%BC%D0%BE%D1%80%D0%B5%D1%82%D0%BE-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D1%82%D1%80%D1%83%D0%BF-%D0%BD%D0%B0-39-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-news681789.html", "text": "Откриха мъртвото тяло на 39-годишен бургазлия на брега на морето край Созопол, съобщава \"Флагман\". Мъжът е бил с джета си в морето късно вечерта, когато заради мъртвото вълнение се обръща и потъва във водата. Трупът е бил намерен около 02:30 тази сутрин от случайни минувачи, които веднага сигнализирали на 112. По същото време е намерено и тялото на 73-годишен мъж, които се е удавил. Възрастният мъж бил от курорта Елените. Не е ясно дали двамата мъже имат връзка помежду си.", "date": "2017.08.09", "title": "ШОК В СОЗОПОЛ! Морето изхвърли труп на 39-годишен мъж"}
{"url": "http://pik.bg/%D0%BF%D0%BE%D0%B2%D1%80%D0%B5%D0%B4%D0%B5%D0%BD-%D0%B2%D0%B5%D0%BD%D1%82%D0%B8%D0%BB%D0%B0%D1%82%D0%BE%D1%80-%D0%BF%D0%BE%D0%B4%D0%BF%D0%B0%D0%BB%D0%B8-%D0%BA%D1%8A%D1%89%D0%B0-news681788.html", "text": "Повреден вентилатор е предизвикал късо съединение в електрическа инсталация и е възникнал пожар в къща в пазарджишкото село Росен. В жилищната постройка живеели майка с дъщеря-инвалид, които са останали невредими благодарение на бързата намеса на пожарникарите. Огънят е тръгнал от втория етаж и е унищожил изцяло покривната конструкция, пише \"Монитор\". Кълбетата дим, които се стелели над къщата на семейство Пангарови, били забелязани от техен съсед, който веднага позвънил на телефон 112 и пожарникарските екипи пристигнали много бързо, за да потушат стихията. Тъй като двете жени нямат средства да възстановят опожарения етаж от къщата, те ще разчитат на помощ от община Пазарджик, а междувременно и местни хора са готови да им помогнат, за да могат да не студуват през зимата, след като покривът на къщата им изгоря.", "date": "2017.08.09", "title": "Повреден вентилатор подпали къща"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BE%D1%80%D0%B3%D0%B8-%D1%85%D1%80%D0%B8%D1%81%D1%82%D0%BE%D0%B2-%D1%81%D1%87%D1%83%D0%BF%D0%B8-%D1%80%D1%8A%D0%BA%D0%B0-%D0%BF%D0%BE%D0%BF-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BF%D0%B0%D0%B7%D0%B0%D1%80%D1%83%D0%B2%D0%B0-%D0%B3%D0%B8%D0%BF%D1%81%D0%B8%D1%80%D0%B0%D0%BD-%D0%B2-%D0%B4%D0%B5%D1%82%D1%81%D0%BA%D0%B8-%D0%BC%D0%B0%D0%B3%D0%B0%D0%B7%D0%B8%D0%BD-%D0%BF%D0%B0%D0%BF-news681798.html", "text": "Георги Христов е претърпял неприятен инцидент наскоро. Изпълнителят на \"Черно и бяло\" е счупил дясната си ръка, видя ПИК. Преди няколко дни Христов беше засечен на пазар в хипермаркет от веригата \"Джъмбо\" на булевард \"Европа\". Детският магазин над околовръстното шосе над ж.к \"Люлин\" е най-близо до софийското село Волуяк, където легендата живее вече близо двайсет години. Жоро и друг път бил забелязван в гръцката верига, където освен детски играчки се продават и различни стоки за бита и домакинството, предмети за декорация и подаръци. Въпросния ден Христов бе придружен от непознат мъж. Докато той чакаше ред на опашката, певецът продължи да се навърта около щандовете с различни дреболии, от които обаче нищо не избра. За да разгледа артикулите, Жоро си служеше с лявата ръка, тъй като дясната бе гипсирана от лакътя до китката и превързана със син бинт. Когато дойде моментът за плащане на сметката, певецът я уреди като плани кеш с няколко банкноти. Скоро след шопинга в детския магазин Христов е свалил гипса и вече раздвижва ръката си.", "date": "2017.08.09", "title": "ПЪРВО В ПИК! Георги Христов счупи ръка! Поп легендата пазарува гипсиран в детски магазин (ПАПАРАШКИ СНИМКИ)"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%B4%D0%BA%D1%86-%E2%80%9E%D0%B1%D1%83%D1%80%D0%B3%D0%B0%D1%81%D0%BC%D0%B5%D0%B4%E2%80%9C-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%BA%D0%B0%D0%B1%D0%B8%D0%BD%D0%B5%D1%82-%D0%BF%D0%BE-%D0%BE%D1%87%D0%BD%D0%B8-%D0%B1%D0%BE%D0%BB%D0%B5%D1%81%D1%82%D0%B8-%D1%89%D0%B5-%D0%B8%D0%BC%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%BF%D1%80%D0%B5%D0%B3%D0%BB%D0%B5%D0%B4%D0%B8-news681807.html", "text": "Кабинет за лечение на офталмологични заболявания вече функционира на територията на диагностично –консултативния център към една от най-големите, модерни частни болници в черноморския регион- „Бургасмед“. Така жителите на най-големия бургаски комплекс „Меден рудник“ вече имат достъп до специалисти по очно здраве без да им се налага да пътуват километри до различни точки на града. Кабинетът по очни болести е оборудван с модерна техника и ще работи с направления по НЗОК всеки вторник, сряда и четвъртък от 9:00 до 13:00ч. Лекарите, които ще преглеждат в него са тесни специалисти в сферата на възпалителните очни заболявания, болестите на роговицата, катаракта, глаукомата, диабетните промени и др. Кабинетът в ДКЦ „Бургасмед“ работи в партньорство с доказани имена на специалисти от медицински център „Оксиком“.", "date": "2017.08.09", "title": "Браво! ДКЦ „Бургасмед“ разкрива кабинет по очни болести, ще има безплатни прегледи "}
{"url": "http://pik.bg/%D0%B4%D0%BE%D1%81%D0%B8%D0%B5%D1%82%D0%B0%D1%82%D0%B0-%D1%85-%D1%82%D1%80%D1%8A%D0%B3%D0%B2%D0%B0%D1%82-%D1%81-%D0%BD%D0%BE%D0%B2-%D1%81%D0%B5%D0%B7%D0%BE%D0%BD-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-news681866.html", "text": "Започват снимките на 11-я сезон на \"Досиетата Х\". Засега се знае, че лицата на сериала Дейвид Духовни и Джилиън Андерсън отново ще влязат в ролите на агент Мълдър и агент Скъли. Потвърдено е участието и на Мич Пиледжи и Анабет Гиш, но все още липсва информация дали в новите епизоди ще видим Уилям Дейвис, Робърт Патрик и Брус Харууд, както и появилите се в десетия сезон агенти Айнщайн и Милер (в ролите - Лорън Милър и Роби Амел). \"Много бих искал да се върна, ако и те искат това от мен. Засега не са се свързали с мен, но аз със сигурност съм заинтересован да бъда отново част от този сериал\", коментира наскоро Робърт Патрис. Отличеният с 16 награди \"Еми\" и пет \"Златни глобуса\" сериал ще се завърне в мрежата на \"Фокс\" през 2018 г. с нови 10 епизода, съобщава \"Cinefish\".", "date": "2017.08.09", "title": "\"Досиетата Х\" тръгват с нов сезон догодина"}
{"url": "http://pik.bg/%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%B1%D0%B5%D0%BA%D1%8A%D0%BC-%D1%81%D1%82%D0%B0%D0%BD%D0%B0-%D0%B8%D0%BA%D0%BE%D0%BD%D0%B0-%D0%BD%D0%B0-%D0%B0%D0%BD%D0%BE%D1%80%D0%B5%D0%BA%D1%81%D0%B8%D1%8F%D1%82%D0%B0-news681771.html", "text": "43-годишната Виктория Бекъм ще даде под съд представители на кафене в английския Тайнсайд. Виновна е реклама , която компанията пусна наскоро. Върху минивана, на фона на който се е снимал мениджърът, е залепен постер: карикатурно нарисувано изображение на слаба и непривлекателна девойка с надписи „ Виктория Бекъм” и „икона на анорексията”. Всичко това до слогана ” Нашата пица е по-тънка от Виктория Бекъм”. Представители на Виктория изразиха възмущение, че заведението си е позволило тази реклама. Според тях това е пряка обид а както на самата Виктория, така и на други слаби жени. Бекъм има намерение да защити честта си по съдебен път, за да не позволява недвусмислени шеги по свой адрес и по адрес на външността си.", "date": "2017.08.09", "title": "Виктория Бекъм стана икона на... анорексията "}
{"url": "http://pik.bg/%D1%81%D0%BD%D0%B8%D0%BC%D0%BA%D0%B8%D1%82%D0%B5-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%B0%D1%82%D0%B0-%D0%BC%D1%80%D0%B5%D0%B6%D0%B0-%D0%BF%D0%BE%D0%BA%D0%B0%D0%B7%D0%B2%D0%B0%D1%82-%D0%B4%D0%B0%D0%BB%D0%B8-%D1%81%D1%82%D0%B5-%D0%B2-%D0%B4%D0%B5%D0%BF%D1%80%D0%B5%D1%81%D0%B8%D1%8F-news681760.html", "text": "Учените Андрю Рис и Кристофър Данфорд от Харвардския университет твърдят, че фотографиите в Инстаграм могат да свидетелстват за наличието на тежка депресия в автора на публикацията, съобщава сайтът Мадърборд. Изследователите анализирали 166 души, като при бегъл анализ 71 от тях проявили признаци на депресия . Участниците в проучването представили над 43 хиляди свои фотографии в Инстаграм. За събирането на информацията и анализа на първичните признаци е бил избран методът за набиране на метаданни - цвета на фотографиите и фона, данни от обстановката и окръжаващото пространство, разпознаване на израза на лицето. Специален софтуер , в основата на който били заложени данните за някои клинични изследвания, в 70 процента от случаите вярно диагностицирал наличието на сериозно заболяване и позволил да се пристъпи към своевременно лечение.", "date": "2017.08.09", "title": "Снимките в социалната мрежа показват дали сте в депресия "}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BE%D1%81%D1%8A%D0%B4%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%B2-%D0%BF%D0%B0%D1%80%D0%B8%D0%B6-%D0%BA%D0%B0%D1%82%D0%BE-%D1%81%D1%82%D1%80%D0%B0%D1%85%D0%BB%D0%B8%D0%B2-%D0%B0%D0%BA%D1%82-news681822.html", "text": "AFP. Френският министър на отбраната Флоренс Парли осъди нападението, извършено срещу група военнослужещи в парижко предградие, като „страхлив акт“, предава Инцидентът, описан от полицията като съзнателен, „няма да подкопае решимостта на войниците да работят за сигурността на французите\", се казва в изявление на Парли.", "date": "2017.08.09", "title": "Френският министър на отбраната осъди нападението в Париж като \"страхлив акт\""}
{"url": "http://pik.bg/%D0%B1%D0%B8%D0%B2%D1%88-%D0%B0%D1%81-%D0%BD%D0%B0-%D0%BF%D0%B8%D1%80%D0%B8%D0%BD-%D1%81%D0%B5-%D0%B7%D0%B0%D0%B1%D0%B8-%D0%B2-%D1%82%D1%80%D0%B5%D1%82%D0%B0-%D0%BB%D0%B8%D0%B3%D0%B0-%D0%B2-%D0%B3%D1%8A%D1%80%D1%86%D0%B8%D1%8F-news681814.html", "text": "Бившият нападател на Пирин (Благоевград) Владислав Златинов подписа с третодивизионния гръцки Милиапотамос. Договорът на голаджията е за една година, а отборът му ще играе в Атинската трета лига. В третото ниво на гръцкия футбол дивизиите са общо четири. Влади Златинов до февруари тази година бе футболист на Пирин. Дни преди началото на първенството в първа лига, той бе освободен от Милен Радуканов и през пролетта игра за ФК Банско. През лятото той тренираше и с Вихрен в родния си Сандански. Брат му Петър пък ще води Вихрен като старши-треньор в Югозападната трета лига, пише \"Спортал\".", "date": "2017.08.09", "title": "Бивш ас на Пирин се заби в трета лига в Гърция"}
{"url": "http://pik.bg/%D0%B1%D1%80%D0%B0%D0%BA%D0%BE%D0%BD%D0%B8%D0%B5%D1%80%D0%B8-%D0%BD%D0%B0-%D1%80%D0%B0%D1%86%D0%B8-%D0%BE%D1%84%D0%B5%D0%B9%D0%BA%D0%B0%D1%85%D0%B0-%D1%81-%D0%BB%D0%BE%D0%B4%D0%BA%D0%B0-%D0%BE%D1%82-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80%D0%B8-%D0%B2-%D1%8F%D0%B7%D0%BE%D0%B2%D0%B8%D1%80-%D0%B1%D0%B0%D1%82%D0%B0%D0%BA-news681793.html", "text": "Бракониери, които били заложили кошове във водите на язовир Батак, за да ловят незаконно раци, са успели да избягат със синя лодка от инспектори на Изпълнителната агенция по рибарство и аквакултури. Това информираха от агенцията. Контролните органи отишли на проверка по сигнал в района на местността“ Арабаджи дере“ край язовира, където открили 10 коша за раци. При появата на инспекторите обаче бракониерите, които били там, се метнали на моторна лодка и успели да избягат от държавните служители, съобщава \"Монитор\". Намерените раци са 15 килограма и са били върнати обратно във водата. Предния ден при нощна проверка инспекторите от ИАРА-клон-Пазарджик са се натъкнали на други 8 кошове за раци в района на Костандовския залив, а в Дорковския залив била открита мрежа с дължина около 60 метра и размер на окото 30 мм. Уловените около 10 килограма раци и 5 кг костур били освободени и върнати в язовира. Съставени са протоколи срещу неизвестни извършители и уредите са иззети. При проверката е оказано съдействие от служители на Полицейско управление – Батак.", "date": "2017.08.09", "title": "Бракониери на раци офейкаха с лодка от инспектори в язовир Батак"}
{"url": "http://pik.bg/%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%BD%D0%B8%D1%8F%D1%82-%D0%B8%D0%B2%D0%B0%D0%B9%D0%BB%D0%BE-%D0%BF%D0%B5%D1%82%D0%B5%D0%B2-%D0%BB%D0%B0%D0%BF%D0%B0-%D0%BA%D0%B8%D0%BD%D1%82%D0%B8-%D0%BE%D1%82-%D0%B0%D0%B5%D0%BB-news681810.html", "text": "Кипърският клуб АЕЛ (Лимасол) трябва да се издължи на Ивайло Петев, който беше ангажиран за старши-треньор на тима в периода от октомври 2013 г. до ноември 2014 г., до края на месеца. Ако Петев не си получи дължимите и не изплатени суми до 31 август, то АЕЛ е заплашен от съдебна процедура във ФИФА и налагане на наказания. Първата санкция е допълнителна глоба, което не е добър вариант за АЕЛ, тъй като неизплатените към Петев суми не са единствените. Те трябва да изчистят отношенията си и друг техен бивш треньор - местния специалист Памбос Христодулу, който е бил начело на тима от началото на 2016 г. до март 2017 година, пише \"Спортал\". \"Ако сравните дълговете на АЕЛ с тези на другите отбори, може и да не повярвате на това, което виждате. Но ние сме на път да решим този проблем, защото сме си създали правилна програма. Но този управителен съвет наследи доста стари дългове. Към момента най-важни са дълговете ни към Петев и Памбос Христодулу, защото трябва да се платят в рамките на месец. До момента нашият Управителен съвет е изплатил стари задължения в рамките на 170 хиляди евро, обясни президентът на АЕЛ Лимасол Андреас Софоклеус. През тази година АЕЛ стигна до третия кръг на турнира Лига Европа, след като в първите два кръга отстрани с по две победи Сейнт Джоузеф (Гибралтар) и Прогрес (Люксембург). В третия кръг обаче отпадна от Аустрия (Виена) след 0:0 и 1:2. В момента Петев е безработен, след като бе освободен от Динамо (Загреб).", "date": "2017.08.09", "title": "Безработният Ивайло Петев лапа кинти от АЕЛ "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%8A%D0%BF%D0%B5%D1%88%D0%B0-%D0%B4%D1%83%D1%85%D0%BD%D0%B0-%D0%BE%D1%82-%D1%81%D1%82%D0%B0%D1%80%D0%BE%D0%B7%D0%B0%D0%B3%D0%BE%D1%80%D1%81%D0%BA%D0%B8%D1%8F-%D0%B7%D0%B0%D1%82%D0%B2%D0%BE%D1%80-news681817.html", "text": "Затворник избяга от Старозагорския затвор. Новината беше потвърдена и от Министерството на правосъдието, предава Би Ти Ви. Петър Попов – Пъпеша излежавал 12 годишна присъда за грабеж. Оставала му година и половина от присъдата, затова и той бил на облекчен режим. Не е имал провинения, вчера е бил на работа. След приключване на работния ден Пъпеша изчезнал мистериозно. От старозагорския затвор също потвърдиха, че мъжът се издирва, но отказаха всякакъв коментар. Петър Попов е извършител на много въоръжени грабежи и беше арестуван през септември 2007 г. Последният грабеж Попов извършил на 27 август същата година край хасковското село Корен, когато откраднал таксиметров автомобил на фирма от Кърджали, след като заплашил шофьора с оръжие. Шофьорът обаче разпознал по снимка нападателя си и така се стигнало до ареста му.", "date": "2017.08.09", "title": "ИЗВЪНРЕДНО! Пъпеша духна от Старозагорския затвор"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B6%D0%B5%D1%81%D1%82%D0%BE%D0%BA%D0%BE-%D0%BC%D0%B5%D0%BB%D0%B5-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%B1%D0%BE%D0%B6%D0%BE-%D0%BA%D1%80%D0%B0%D0%B2%D0%B0%D1%82%D0%B0-%D1%81%D0%B8-%D0%BF%D0%BE%D0%BA%D0%B0%D0%B7%D0%B0-%D1%80%D0%BE%D0%B3%D0%B0%D1%82%D0%B0-%D0%BC%D1%83%D1%82%D1%80%D0%B8%D1%82%D0%B5-%D0%BC%D1%83-%D1%81%D0%B5-%D1%81%D0%B1%D0%B8%D1%85%D0%B0--news681797.html", "text": "Последният беше освободен от ареста на 19 юли т.г. Той беше задържан заради стрелбата срещу Димитър Желязков - Очите в ресторант \"Фор Ю\". От МВР информират, че заради снощните арести, полицията в Бургас е започнала проверка във връзка със сигнали за неуредени финансови взаимоотношения в дискотеката. Изясняват се всички обстоятелства и факти по случая. Работата продължава и предстои доклад пред компетентната прокуратура. Снощи в района на дискотеката е било осигурено необходимото полицейско присъствие. От полицията отказват информация дали Божо Кравата е сред задържаните петима души. Петима мъже са задържани снощи в курорта Слънчев бряг, съобщиха от пресцентъра на МВР. По непотвърдена информация между петимата задържани е възникнало сбиване в дискотека \"Оксижен\", чийто собственик по неофициална информация е Божидар Кузманов, известен като Божо Кравата. Конфликтът е възникнал между враждуващите групи на Иван Терзийски - Веждата и Божо Кравата.", "date": "2017.08.09", "title": "ЕКСКЛУЗИВНО! Жестоко меле в Слънчев бряг! Божо Кравата си показа рогата, мутрите му се сбиха с хората на Иван Терзийски"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B0%D0%B8-%D1%82%D0%B0%D1%80%D0%B0%D1%88%D0%B8%D1%85%D0%B0-%D1%81%D0%BA%D0%BB%D0%B0%D0%B4-%D0%BA%D1%80%D0%B0%D0%B9-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B8%D0%B7%D0%BA%D0%B0%D1%80%D0%B0%D1%85%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA%D0%B0-%D1%81-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-news681809.html", "text": "Полицейски служители от Благоевград задържаха мъж, укривал контрабандни цигари. На 08.08.2017 г. в Благоевград, от полицейски служители на 01 РУ-Благоевград, е извършена проверка на склад, стопанисван от А.Д./51г./ от село Падеш, община Благоевград, при която са намерени и иззети около 3 200 къса цигари, без задължителен бандеролен знак. А.Д. е задържана със заповед за задържане до 24 часа. За случая е уведомена РП-Благоевград.", "date": "2017.08.09", "title": "Полицаи тарашиха склад край Благоевград, изкараха собственика с белезници"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%B1%D0%BE%D0%BB%D0%BD%D0%B8-%D0%B4%D0%B5%D1%86%D0%B0-%D1%81%D0%B5-%D0%BF%D1%8A%D1%80%D0%B6%D0%B0%D1%82-%D0%BD%D0%B0-34-%D0%B3%D1%80%D0%B0%D0%B4%D1%83%D1%81%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D1%8F%D0%BC%D0%B1%D0%BE%D0%BB-news681759.html", "text": "34 градуса в детското отделение на ямболската болница. За това сигнализираха майки, чиито деца са настанени там. Децата, които се лекуват в отделението, обикновено са и с висока температура, предава Нова телевизия. „Детето плува във вода през цялото време, поти се, дори при изследванията излезе, че е дехидратирано, въпреки че пие много вода”, разказа възмутена майка. „Като в сауна е, децата си ходят голи”, обясни и друга жена. В отделението климатик няма. Няма пердета или щори. А пациентите в болницата измислят всякакви начини да се спасят от силното слънце. Подаден е сигнал до регионалната здравна инспекция и в болницата е назначена проверка.", "date": "2017.08.09", "title": "ПОТРЕС! Болни деца се пържат на 34 градуса в болницата на Ямбол"}
{"url": "http://pik.bg/%D0%B4%D0%B5%D1%82%D0%B5-%D0%B8%D0%B7%D1%87%D0%B5%D0%B7%D0%BD%D0%B0-%D0%BE%D1%82-%D1%81%D0%BE%D1%86%D0%B8%D0%B0%D0%BB%D0%B5%D0%BD-%D0%B4%D0%BE%D0%BC-%D1%87%D0%B5%D0%BD%D0%B3%D0%B5-%D0%B3%D0%BE-%D0%BD%D0%B0%D0%BC%D0%B5%D1%80%D0%B8-news681805.html", "text": "Дете изчезна от Центъра за настаняване от семеен тип „Сияние“ в Кюстендил. За щастие по време на свое дежурство полицай видял дете без придружител и на необичайно за него място. Закарал го е в центъра, там разбрал, че вече издирват детето. Настанените в центъра деца и младежи са  със затруднения и се нуждаят от 24-часова подкрепа и грижа. Изпълниотелният директор на фондация „Сийдър“ Александрина Димитрова изпрати писмо до началника на РУ – Кюстендил, с което благодари за проявена гражданска позиция и отговорност на полицая от управлението Радослав Златков, съобщава СтрумаБГ. Господин Златков не еднократно ни е помагал, се казва в писмото на А. Димитрова, като винаги е показвал изключително положително отношение към нашите деца и младежи. Благодаря за доброто сътрудничество, целият ни екип е признателен за реакцията на полицай Радослав Златков.", "date": "2017.08.09", "title": "Дете изчезна от социален дом, ченге го намери"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8-%D0%B4%D0%B0-%D1%81%D0%B5-%D0%BE%D1%82%D0%BF%D1%83%D1%81%D0%BD%D0%B0%D1%82-5-%D0%BC%D0%BB%D0%BD-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D0%B3%D1%80%D0%B0%D0%B4%D1%83%D1%88%D0%BA%D0%B8%D1%82%D0%B5-news681831.html", "text": "Правителството отпусна 5 милиона лева за попълване на резерва с противоградови ракети и профилактика на техниката в агенцията за борба с градушките. Сумата ще бъде осигурена от резерва за непредвидени и неотложни разходи на държавния бюджет. Преди месец от агенцията съобщиха, че със сегашния си бюджет могат да покриват площ от 17 милиона декара , над които да се изстрелват около 5000 ракети. Това са територии в Северозападна и Централна България, докато останалата част на страната не може да се покрие поради липсата на средства.", "date": "2017.08.09", "title": "Борисов разпореди да се отпуснат 5 млн. за борба с градушките "}
{"url": "http://pik.bg/%D1%81%D0%B8%D0%B3%D0%BD%D0%B0%D0%BB-%D0%B4%D0%BE-%D0%BF%D0%B8%D0%BA-%D1%83%D0%B6%D0%B0%D1%81-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B2-%D0%BB%D0%BE%D0%B7%D0%B5%D0%BD%D0%B5%D1%86-%D1%82%D1%80%D1%83%D0%BF-%D0%BD%D0%B0-%D0%B4%D0%B5%D0%BB%D1%84%D0%B8%D0%BD-%D1%81%D1%82%D0%BE%D0%B8-%D0%B4%D0%B2%D0%B0-%D1%87%D0%B0%D1%81%D0%B0-%D0%B4%D0%B5%D1%86%D0%B0%D1%82%D0%B0-%D0%B8%D0%B3%D1%80%D0%B0%D1%8F%D1%82-%D0%B4%D0%BE-%D0%BD%D0%B5%D0%B3%D0%BE-%D0%B2-news681821.html", "text": "\"Това е отвратително, пълно безхаберие. Повикахме спасителите, те заявиха, че не е тяхна работа, а децата се къпят и играят в тази вода. На всичкото отгоре казаха, че знаят за трупа от снощи\", заявиха пред медията ни възмутени плажуващи. Шокираните летовници започнали да звънят на който се сетят, но никой от институциите не си вдигал телефона. Накрая се обадили на директора на РИОСВ, който заявил, че евентуално може да изпрати някой. \"По състоянието на трупа личи, че от дълго време е на плажа, делфинът е полуразложен. Спасителите само казаха, че не е в тяхната зона, да си гледаме работата и дим да ги няма\", допълват възмутените очевидци на ужасната гледка. Дали все пак някой ще прибере трупа, предстои да разберем.", "date": "2017.08.09", "title": "СИГНАЛ ДО ПИК! Ужас на плажа в Лозенец! Труп на делфин стои два часа, децата играят до него (ВИДЕО/СНИМКА)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B8%D0%B7%D0%B4%D0%B8%D1%80%D0%B2%D0%B0%D1%82-%D0%B1%D0%BE%D0%B6%D0%BE-%D0%BA%D1%80%D0%B0%D0%B2%D0%B0%D1%82%D0%B0-%D0%BF%D0%BE%D0%B4-%D0%B4%D1%8A%D1%80%D0%B2%D0%BE-%D0%B8-%D0%BA%D0%B0%D0%BC%D1%8A%D0%BA-%D0%B7%D0%B0-%D0%B5%D0%BA%D1%88%D1%8A%D0%BD%D0%B0-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news681829.html", "text": "Полицията издирва Божидар Кузманов – Божо Кравата, за да го призове за свидетел на снощния скандал в Слънчев бряг, съобщава Би Ти Ви. Снощи петима души бяха задържани от полицията в курорта след сигнал за скандал между членове на сенчеста групировка. Арестът беше извършен пред заведението „Оксижен“, за което се смята, че е на Кузманов. Официално той е с мярка за неотклонение „Подписка“ след престрелката в курорта от юни миналата година, в която беше ранен Димитър Желязков – Митьо Очите. Тя стана на 200 метра от бар „Оксижен“. По непотвърдена информация спорът и спречкването са станали между Кузманов и неговия доскорошен довереник Иван Терзийски, известен като Иван Веждата. Председателят на районната прокуратура Радост Бошнакова съобщи, че разследвани за инцидента са Терзийски и Лъчезар Николчев. Сигналът за скандала е бил подаден на спешния телефон 112 от Терзийски, а Божидар Кузманов е избягал през това време. Терзийски и Николчев се разследват за унищожаване и увреждане на чужда собственост.", "date": "2017.08.09", "title": "ОТ ПОСЛЕДНИТЕ МИНУТИ! Издирват Божо Кравата под дърво и камък за екшъна в Слънчев бряг"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D1%81-52-%D0%BA%D0%B3-%D1%85%D0%B5%D1%80%D0%BE%D0%B8%D0%BD-%D0%B2-%D1%81%D0%B0%D0%BA%D0%B0-%D1%82%D1%80%D1%8A%D0%B3%D0%BD%D0%B0-%D0%B7%D0%B0-%D0%BC%D0%B0%D0%B4%D1%80%D0%B8%D0%B4-%D0%BD%D0%BE-%D0%B3%D0%BE-%D1%81%D0%BF%D0%B8%D0%BF%D0%B0%D1%85%D0%B0-%D0%BE%D1%89%D0%B5-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news681823.html", "text": "5,2 кг хероин задържаха митнически служители от отдел „Борба с наркотрафика\" в митница Аерогара София. Наркотичното вещество е открито в регистрирания багаж на пътник, български гражданин, пътуващ от София за Мадрид. По случая е образувано досъдебно производство по описа на митница Аерогара София, като разследването е под ръководството на Софийска градска прокуратура. Пътникът е задържан с постоянна мярка за неотклонение \"задържане под стража\". Повдигнато му е обвинение за опит за контрабанда - престъпление по чл. 242, ал. 2 пр. 1 вр. ал. 1,вр. чл. 18 ал. 1 от НК. За нуждите на съдопроизводството задържаният хероин се оценява на около 500 000 лева, а на нелегалния пазар стойността на подобно количество надминава 1,2 млн. лв.", "date": "2017.08.09", "title": "Българин с 5,2 кг хероин в сака тръгна за Мадрид, но го спипаха още на Летище София (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%83%D0%B6%D0%B0%D1%81-%D0%B2-%D0%BF%D0%B0%D1%80%D0%B8%D0%B6-%D0%BA%D0%BE%D0%BB%D0%B0-%D1%81%D0%B5-%D0%B2%D1%80%D1%8F%D0%B7%D0%B0-%D0%B2%D1%8A%D0%B2-%D0%B2%D0%BE%D0%B9%D0%BD%D0%B8%D1%86%D0%B8-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8---%D0%B3%D0%BB%D0%B5%D0%B4%D0%B0%D0%B9%D1%82%D0%B5-%D0%BD%D0%B0-%D0%B6%D0%B8%D0%B2%D0%BE-%D0%B2%D0%B8%D0%B4%D0%B5-news681781.html", "text": "Кола се вряза в група военнослужещи в департамента О дьо Сен, регион Ил дьо Франс, Северна Франция, предава Франс инфо. По данни на полицията инцидентът се е случил около осем часа в сряда сутрин. Шестима войници са пострадали, като двама от тях са получили сериозни наранявания. В ход е полицейска операция за издирването на извършителя, който е избягал. Към момента властите не са в състояние да потвърдят дали става въпрос за умишлени действия или инцидент.", "date": "2017.08.09", "title": "ИЗВЪНРЕДНО В ПИК! Ужас в Париж! Кола се вряза във войници, има ранени - гледайте НА ЖИВО (ВИДЕО/СНИМКИ)"}
{"url": "http://pik.bg/%D0%BD%D0%B5-%D0%B5-%D0%B7%D0%B0-%D0%B8%D0%B7%D0%BF%D1%83%D1%81%D0%BA%D0%B0%D0%BD%D0%B5-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BE%D1%82%D1%81%D1%82%D1%8A%D0%BF%D0%BA%D0%B8-%D1%81%D0%BF%D0%BE%D1%80%D0%B5%D0%B4-%D0%B3%D0%BE%D0%BB%D0%B5%D0%BC%D0%B8%D0%BD%D0%B0%D1%82%D0%B0-%D0%BD%D0%B0-%D0%B1%D1%8E%D1%81%D1%82%D0%B0-news681761.html", "text": "Китайски ресторант в град Ханджоу търпи критики заради това, че предлага отстъпки на клиентките си според големината на сутиените им, съобщава Би Би Си. Местни жители са оплакали на властите заради гръдната дискриминация. Ресторантът \"Тренди шримп\" пусна няколко билборда, в които се рекламира отстъпката на клиентките според големината на чашките на сутиените им. Те са категоризирани в седем размера, над тях фигурира надпис \"Целият град търси гърди\". При най-големите бюстове отстъпката достига 9,5 процента. Постерът за пръв път се появи на 1 август, но след това управата на заведението бе принудена да го свали под обществения натиск. Но управителят на ресторанта Лан Шънган се похвали, че откакто е започнала сутиенската акция, клиентите му са се увеличили с 20 процента. Той уточни, че за по-дискретно клиентикте с право на отстъпки договарят сметките с келнерки, а не с мъжкия персонал.", "date": "2017.08.09", "title": "Не е за изпускане! Ресторант предлага отстъпки според големината на бюста"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D0%B5-%D1%80%D0%B0%D0%B7%D0%B3%D0%B0%D1%80%D1%8F-%D0%B1%D1%81%D0%BF-%D0%B8%D1%81%D0%BA%D0%B0%D1%82-%D0%BE%D1%81%D1%82%D0%B0%D0%B2%D0%BA%D0%B8%D1%82%D0%B5-%D0%BD%D0%B0-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%B8-%D0%BE%D0%B1%D1%89%D0%B8%D0%BD%D1%81%D0%BA%D0%B0%D1%82%D0%B0-%D1%81%D1%8A%D0%B2%D0%B5%D1%82%D0%BD%D0%B8%D1%87%D0%BA%D0%B0-%D0%BE%D1%82-%D0%BF%D0%B5%D1%80%D0%BD%D0%B8%D0%BA-news681780.html", "text": "Скандалите около детската градина в Перник не стихват. След като стана ясно, че половината от общинската сграда е дадена, за да се направи частна забавачница, лично от общинската съветничка на ГЕРБ Румяна Гюрева, с разрешението на кметицата Вяра Церовска, от БСП поиската оставките и на двете. \"Искаме оставките на председателя на групата общински съветници на ГЕРБ в Перник Румяна Гюрева и на кмета на общината Вяра Церовска от ГЕРБ\", пишат до медиите от партията на социалистите. Според тях случилото се там показва още едно от лицата на партия ГЕРБ, като го определят като \"ярък цинизъм и конфликт на интереси, който дели децата на държавни и частни. Това е поредният пример на модела ГЕРБ за употреба на властта в лична полза: в Перник той е разделената детска градина, в Добрич той е суджукът, за председателството е НДК. Такива бомби цъкат във всяка област на страната, защото този начин на управление е заложен от правителството на Борисов в цялата държава\", се посочва още в писмото. От БСП призовават Борисов да прилага еднакви стандарти, след като е освободил депутатът от Добрич, който забърка скандала \"Суджук гейт\", то е ред и на подчинените му от ГЕРБ в Перник да последват съдбата на Живко Мартинов.", "date": "2017.08.09", "title": "Скандалът се разгаря! БСП искат оставките на кметицата и общинската съветничка от Перник"}
{"url": "http://pik.bg/%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2-%D1%81%D1%82%D1%80%D0%B5%D0%BB%D0%B1%D0%B8%D1%89%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%85%D0%B0-%D1%81%D1%80%D0%B5%D1%89%D1%83-%D0%BF%D0%BB%D0%B0%D0%BD%D0%BE%D0%B2%D0%B5%D1%82%D0%B5-%D0%B7%D0%B0-43-%D0%B5%D1%82%D0%B0%D0%B6%D0%B5%D0%BD-%D0%BD%D0%B5%D0%B1%D0%BE%D1%81%D1%82%D1%8A%D1%80%D0%B3%D0%B0%D1%87-news681763.html", "text": "43-етажна сграда на столичния бул. „България” близо до центъра на града. Тези планове изкараха отново жители на квартал „Стрелбище” на протест, предава Нова телевизия. Спорът около това дали да я има, или – не тази сграда, продължава дълго, но в последните дни инвеститорът постави телена ограда. Протестиращите заявяват, че внимание не им е обърнала нито една институция. Те са търсили за изясняване на нещата районния кмет, главния архитект Здравко Здравков, столичния инспекторат. Инвеститорът обаче заявява, че иска да си обозначи мястото, защото това не е градинка за хората.", "date": "2017.08.09", "title": "Жители на столичния кв. \"Стрелбище\" протестираха срещу плановете за 43-етажен небостъргач"}
{"url": "http://pik.bg/%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D1%8A%D1%82-%D0%B0%D1%82%D0%B0%D0%BD%D0%B0%D1%81-%D0%B7%D0%B0%D1%84%D0%B8%D1%80%D0%BE%D0%B2-%D1%81-%D0%BF%D0%BE%D0%B4%D1%80%D0%BE%D0%B1%D0%BD%D0%B0-%D0%B4%D0%B8%D1%81%D0%B5%D0%BA%D1%86%D0%B8%D1%8F-%D0%BD%D0%B0-100-%D1%82%D0%B5-%D0%B4%D0%BD%D0%B8-%D0%BD%D0%B0-%D0%BC%D0%BE-news681770.html", "text": "Според него п \"Изминалите 100 дни от управлението на кабинета Борисов еднозначно показаха, че наред с другите сектори, отбраната и въоръжените сили не са сред приоритетите на правителството. Този период за сектора \"Отбрана\" може да се оцени като период на застой с тенденция за снижаване на бойните способности на въоръжените сили.\" Такава равносметка направи бившият депутат Атанас Зафиров, който днес е част от Изпълнителното бюро на БСП с ресор отбрана. ред въоръжените сили стояха два основни проблема: некомплектованият личен състав и стартирането на проектите за модернизация на въоръжението и техниката. \"По първия проблем освен декларирани намерения нямаше друго, не бяха предприети никакви реални действия. Това доведе до отлив на личен състав и до задълбочаване на проблема, като недостигът на личен състав достигна до 23% (над 8500 души, от които 2500 души доброволен резерв). По време на правителствата Борисов 2 и 3 кадровата политика в Министерството на отбраната като система липсва\", допълва бившият член на комисият по отбрана в 43-то Народно събрание. Според него кариерният модел на кадровото развитие на офицерския и сершантския състав има порочни практики. Зафиров не е доволен и по повод модернизацията, като не са били предприети реални стъпки. Социалистът е на мнение, че временната комисия за избор на боен самолет е била създадена с цел спиране на процедурата, като е нанесла тежък удар върху армията. o Участие на българската отбранителна индустрия в развитието на сектор Сигурност - неизпълнено. o Програми за индустриално сътрудничество, свързани с проектите за модернизация със срок до 30.09.2017 г. - няма публикувани такива. o Ефективно управление на ресурсите за отбрана със срок до 30.09.2017г. - няма позитивни резултати. o Разработване на конкретни планове (до 30.06.2017 г.) за: Попълване на недостига от личен състав в сектор Сигурност и мерки за повишаване на неговата квалификация, мотивация и престиж; Ускорена реализация на проектите за модернизация; Поддръжка на техниката, въоръжението и оборудването до замяната им с нови образци - неизпълнено (ако има такива, те не са получили публичност). o План за поетапно повишаване на разходите за отбрана до 2% от БВП - 2024 г. (изготвен до 31.12.2017 г.) - нищо не е извършено. 1. Запазване на числеността на въоръжените сили Тя няма накъде повече да се намалява и подобна комична декларация показва единствено непознаване на проблемите на отбраната и въоръжените сили. 2. Увеличаване на възнагражденията на военнослужещите Предизборно обещание - неизпълнено 3. Попълване на некомплекта от личен състав чрез планиране на разходите по щатния състав на Въоръжените сили. Не само че не е попълнен - некомплектът нараства непрекъснато. 4. Подобряване на условията за труд и отдих, както и на грижите за здравето на военнослужещите и цивилните служители, включително на тези от резерва и запаса. Подобрения не са констатирани. 5. Придобиване на нови жилища от МО чрез отстъпено право на строеж и ремонт на съществуващия жилищен фонд - популистко и неизпълнимо обещание. 6. Внасяне през 2017 г. в НС на инвестиционен проект \"Придобиване на нов тип бойна бронирана машина за Сухопътни войски\" -  Все още не е внесен, а основната бойна машина на Сухопътните войски - БТР-60ПБ, е постъпила на въоръжение през 60-те години на миналия век. 7. Привличане на българската отбранителна промишленост и научноизследователски институции при изпълнението на инвестиционни проекти за модернизацията и превъоръжаването, включително и с използване на средства от Европейския план за отбрана - лозунг. Нищо не е извършено практически. 8. Възстановяване на наборната армия за завършилите средно образование и трудова повинност за всички останали (от програмата на \"Обединените патриоти\") - неосъществимо пожелание. Липсват нормативна уредба, икономически възможности и инфраструктура. Самите вносители не вярват в изпълнимостта на подобно начинание. Все още не е внесен в НС и изтегленият \"Доклад за състоянието на отбраната и въоръжените сили през 2016 г\". Зафиров е направил и подробна дисекция на предложенията направени от МО в последните 100 дни. Вчера на пресконференция представители от Изпълнителното бюро на БСП направиха дисекция не само на управленската програма, но и на 100-те дни от началото на новото правителство. Според Зафиров, Устройствения правилник на Министерството на отбраната и Наредбата за военния отчет на български граждани и техника за мирно и военно време. Предложените промени в тези документи ясно доказват липсата на компетентност у администрацията на Министерството на отбраната и нарушен баланс между гражданската и военната експертиза. Ето и какво според него не е изпълнено: o Интегрирано развитие на сектор Сигурност и разпределение на ресурсите по отделните държавни органи и структури за следващите 5 години със срок до 20.06.2017 г. - неизпълнено. Не са изпълнени поетите в \"Политическата програмата на ПП ГЕРБ 2017 г.\" обещания:", "date": "2017.08.09", "title": "Социалистът Атанас Зафиров с подробна дисекция на 100-те дни на МО"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BE%D1%82%D0%BB%D0%B0%D0%B3%D0%B0%D1%82-%D0%BF%D0%BE%D0%B3%D1%80%D0%B5%D0%B1%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B0%D1%81%D0%B5%D0%BD-%D0%B3%D0%B0%D1%80%D0%B3%D0%BE%D0%B2-news681755.html", "text": "Погребението на известния певец и композитор Асен Гаргов се отлага, научи ПИК от отлично информирани източници. Причината е, че съпругата му Даниела все още не е определила ден за опелото, а погребението все още се организирало. Припомняме, че Гаргов почина в неделя след тежка битка с рака. Шефът на \"Музикаутор\" дори направи кампания за събиране на средства, за да може композиторът да се лекува в Турция. Независимо от усилията на всички обаче, Гаргов загуби тежката битка с коварната болест.", "date": "2017.08.09", "title": "ПЪРВО В ПИК! Отлагат погребението на Асен Гаргов "}
{"url": "http://pik.bg/%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-%D0%BF%D0%BB%D0%B0%D1%89%D0%B0-%D1%81-%D0%BF%D0%B0%D0%BB%D0%BC%D0%BE%D0%B2%D0%BE-%D0%BC%D0%B0%D1%81%D0%BB%D0%BE-%D0%BA%D0%B0%D1%84%D0%B5-%D0%B8-%D1%87%D0%B0%D0%B9-%D0%B7%D0%B0-%D1%80%D1%83%D1%81%D0%BA%D0%B8-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-news681762.html", "text": "Индонезия иска да размени палмово масло, кафе и чай срещу руски изтребители Су-35, за да се възползва от новите международни санкции срещу Москва. Това съобщи вчера говорител на властите в Джакарта, предадоха Франс Прес и в. \"Взгляд\". Изявлението първо беше направено от Маропол Наинголан, пресаташе на министерството на търговията. По думите му миналата седмица компании от Индонезия и Русия са подписали протокол, предвиждащ получаване на 11 руски изтребителя \"Сухой\" на бартер срещу стоки от първа необходимост. Същото желание по-късно изрази и министърът на търговията Енгартиасто Лукита. Документът е подписан от руския концерн \"Ростех\" и индонезийската държавна компания PT Perusahaan Perdagangan, пише вестникът. Новите санкции на ЕС и САЩ от началото на месеца срещу Русия са заради предполагаемата й намеса в американските президентски избори и анексията на украинския п-ов Крим. Лукита изтъкна, че санкциите, принудили Русия да търси нови пазари, може би са добра новина за Индонезия. \"Това е възможност, която не бива да губим от погледа си\", заяви той в Москва миналата седмица. Споразумението може да отвори път и за други двустранни спогодби в енергийната сфера и в авиацията, подчерта министърът. Стойността на сделката и сроковете не бяха уточнени, посочва Франс Прес. Повече яснота се очаква след края на започналата вчера визита на руския външен министър Сергей Лавров в Джакарта.", "date": "2017.08.09", "title": "Индонезия плаща с палмово масло, кафе и чай за руски изтребители"}
{"url": "http://pik.bg/%D0%BF%D0%BE%D0%B3%D0%BD%D0%B0%D1%85%D0%B0-%D0%B1%D0%B8%D0%B2%D1%88-%D1%88%D0%B5%D1%84-%D0%BD%D0%B0-%D0%BD%D0%B0%D0%BF%D0%BE%D0%B8%D1%82%D0%B5%D0%BB%D0%BD%D0%B8-%D1%81%D0%B8%D1%81%D1%82%D0%B5%D0%BC%D0%B8-news681799.html", "text": "Специализираното звено „Антикорупция” привлече като обвиняем Ивайло Първанов – бивш изпълнителен директор на „Напоителни системи”. Той е обвинен, че през май 2015 година в Пазарджик се е опитал да въздейства върху управителката на „Напоителни системи“ - клон Тополница. Според обвинението Първанов искал от управителката да убеди председателя и членове на комисия да приемат извършени строително-монтажни работи на следните обекти: кантон „Варвара-1”, воднотехническо съоръжение „Бент Лесичово” и прилежащ към него кантон и кантон „Гелеменово“. Заплашил я с уволнение, ако не направи това, което иска. Ивайло Първанов е с мярка за неотклонение „Подписка“. Това е второ обвинение за Ивайло Първанов. На 31 март 2017 г. той беше привлечен като обвиняем заедно със Стайко Ганчев и за извършени стопански престъпления, от които за държавното дружество са настъпили щети в общ размер на около 963 000 лв.", "date": "2017.08.09", "title": "Погнаха бивш шеф на \"Напоителни системи\""}
{"url": "http://pik.bg/%D1%88%D0%BE%D0%BA-%D0%B8-%D1%83%D0%B6%D0%B0%D1%81-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B8%D1%85%D0%B0-%D0%B6%D0%B5%D0%BD%D0%B0-%D0%BF%D0%BE%D1%81%D1%80%D0%B5%D0%B4-%D0%B1%D1%8F%D0%BB-%D0%B4%D0%B5%D0%BD-%D0%BD%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D1%83%D0%BB%D0%B8%D1%86%D0%B0-10-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD-news681774.html", "text": "Жена беше изнасилена на централна варненска улица. Инцидентът е станал в час, в който вече има движение - към 6:30 часа сутринта. Мястото е оживено, доста хора разхождат кучетата си там. По първоначална информация тя отивала на работа, когато това се е случило, предава Нова тв. Десет души са задържани, като сред тях се търси един извършител. Няма информация дали вече има арестуван за тежкото престъпление. В късните часове във вторник беше съобщено и за друг инцидент - побой в село Каменар, където голяма част от живущите са роми. Кметът на селото разказа, че след полунощ са нахлули полицаи, които са започнали да бият наред. От полицията във Варна съобщиха, че наистина полицаи са влезли в селото във връзка с изнасилването. Няма задържани жители на селото.", "date": "2017.08.09", "title": "ШОК И УЖАС ВЪВ ВАРНА! Изнасилиха жена посред бял ден на централна улица, 10 души са задържани"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BF%D1%80%D0%B8%D0%B5%D0%BC%D0%B0-%D0%BC%D0%B5%D1%80%D0%BA%D0%B8-%D1%81%D1%80%D0%B5%D1%89%D1%83-%D0%BF%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D1%80%D0%B8-%D0%B3%D0%BE%D1%80%D0%B0%D0%BD%D0%BE%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D0%B8-news681734.html", "text": "На днешното си редовно заседание Министерският съвет ще изслуша отчета на министъра на финансите Владислав Горанов за изпълнението на бюджета за първото полугодие на 2017 г., ще даде разрешение на \"Български пощи\" ЕАД - София да продаде три свои имота, ще отпусне и още пари на земеделското ведомство. И не на последно място, ще одобри закон за мерките срещу прането на пари, внесен лично от премиера Бойко Борисов. 1. ПРОЕКТ НА РЕШЕНИЕ ЗА ИЗМЕНЕНИЕ И ДОПЪЛНЕНИЕ НА НАЦИОНАЛНИЯ ПЛАН ЗА ДЕЙСТВИЕ ПО ЗАЕТОСТТА ПРЕЗ 2017 Г., ПРИЕТ С РЕШЕНИЕ №82 НА МИНИСТЕРСКИЯ СЪВЕТ ОТ 2017 Г. 2. ПРОЕКТ НА РЕШЕНИЕ ЗА ИЗМЕНЕНИЕ НА РЕШЕНИЕ №216 НА МИНИСТЕРСКИЯ СЪВЕТ ОТ 2017 Г. ЗА ОДОБРЯВАНЕ НА НАЦИОНАЛНИ ПРОГРАМИ ЗА РАЗВИТИЕ НА ОБРАЗОВАНИЕТО 3. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА ПОСТАНОВЛЕНИЕ №64 НА МИНИСТЕРСКИЯ СЪВЕТ ОТ 2016 Г. ЗА УСЛОВИЯТА И РЕДА ЗА УТВЪРЖДАВАНЕ НА БРОЯ НА ПРИЕМАНИТЕ ЗА ОБУЧЕНИЕ СТУДЕНТИ И ДОКТОРАНТИ В ДЪРЖАВНИТЕ ВИСШИ УЧИЛИЩА И ЗА ПРИЕМАНЕ НА СПИСЪК НА ПРИОРИТЕТНИТЕ ПРОФЕСИОНАЛНИ НАПРАВЛЕНИЯ И НА СПИСЪК НА ЗАЩИТЕНИТЕ СПЕЦИАЛНОСТИ 4. ПРОЕКТ НА ПОСТАНОВЛЕНИЕ ЗА ИЗМЕНЕНИЕ НА ПОСТАНОВЛЕНИЕ №90 НА МИНИСТЕРСКИЯ СЪВЕТ ОТ 2000 Г. ЗА УСЛОВИЯТА И РЕДА ЗА ПРЕДОСТАВЯНЕ НА СТИПЕНДИИ НА СТУДЕНТИТЕ, ДОКТОРАНТИТЕ И СПЕЦИАЛИЗАНТИТЕ ОТ ДЪРЖАВНИТЕ ВИСШИ УЧИЛИЩА И НАУЧНИ ОРГАНИЗАЦИИ 5. ДОКЛАД ЗА ИНФОРМАЦИЯ ЗА КАСОВОТО ИЗПЪЛНЕНИЕ НА ДЪРЖАВНИЯ БЮДЖЕТ И НА ОСНОВНИТЕ ПОКАЗАТЕЛИ НА КОНСОЛИДИРАНАТА ФИСКАЛНА ПРОГРАМА ЗА ПЪРВОТО ПОЛУГОДИЕ НА 2017 Г. 6. ПРОЕКТ НА РЕШЕНИЕ ЗА ДОПЪЛНЕНИЕ НА РЕШЕНИЕ №304 НА МИНИСТЕРСКИЯ СЪВЕТ ОТ 2016 Г. ЗА ПРИЕМАНЕ НА СТАНДАРТИ ЗА ДЕЛЕГИРАНИТЕ ОТ ДЪРЖАВАТА ДЕЙНОСТИ С НАТУРАЛНИ И СТОЙНОСТНИ ПОКАЗАТЕЛИ ПРЕЗ 2017 Г. И ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ РАЗХОДИ/ТРАНСФЕРИ ЗА 2017 Г. 7. ПРОЕКТ НА РЕШЕНИЕ ЗА ПРИЕМАНЕ НА ИЗМЕНЕНИЕ НА ОБЩИЯ УСТРОЙСТВЕН ПЛАН НА СТОЛИЧНА ОБЩИНА, ЧАСТ «КОМУНИКАЦИОННО-ТРАНСПОРТНА СИСТЕМА – МАСОВ ГРАДСКИ РЕЛСОВ ТРАНСПОРТ» ЗА «ТРЕТИ МЕТРОДИАМЕТЪР» НА СОФИЙСКИЯ МЕТРОПОЛИТЕН 8. ПРОЕКТ НА РЕШЕНИЕ ЗА ДАВАНЕ НА СЪГЛАСИЕ ЗА ПРОДАЖБА НА НЕДВИЖИМ ИМОТ, СОБСТВЕНОСТ НА «БЪЛГАРСКИ ПОЩИ» ЕАД - СОФИЯ 9. ПРОЕКТ НА РЕШЕНИЕ ЗА ДАВАНЕ НА СЪГЛАСИЕ ЗА ПРОДАЖБА НА НЕДВИЖИМ ИМОТ, СОБСТВЕНОСТ НА «БЪЛГАРСКИ ПОЩИ» ЕАД - СОФИЯ 10. ПРОЕКТ НА РЕШЕНИЕ ЗА ДАВАНЕ НА СЪГЛАСИЕ ЗА ПРОДАЖБА НА НЕДВИЖИМ ИМОТ, СОБСТВЕНОСТ НА «БЪЛГАРСКИ ПОЩИ» ЕАД - СОФИЯ 11. ПРОЕКТ НА РЕШЕНИЕ ЗА УТВЪРЖДАВАНЕ НА СПОРАЗУМЕНИЕТО ЗА ПАРТНЬОРСТВО ПО ВЪПРОСИТЕ НА ОТНОШЕНИЯТА И СЪТРУДНИЧЕСТВОТО МЕЖДУ ЕВРОПЕЙСКИЯ СЪЮЗ И НЕГОВИТЕ ДЪРЖАВИ ЧЛЕНКИ, ОТ ЕДНА СТРАНА, И НОВА ЗЕЛАНДИЯ, ОТ ДРУГА СТРАНА 12. ПРОЕКТ НА РЕШЕНИЕ ЗА ОДОБРЯВАНЕ НА РЕЗУЛТАТИТЕ ОТ УЧАСТИЕТО НА ПРАВИТЕЛСТВЕНАТА ЧАСТ ОТ НАЦИОНАЛНАТА ТРИСТРАННА ДЕЛЕГАЦИЯ НА РЕПУБЛИКА БЪЛГАРИЯ В РАБОТАТА НА 106-АТА РЕДОВНА СЕСИЯ НА МЕЖДУНАРОДНАТА КОНФЕРЕНЦИЯ НА ТРУДА, ПРОВЕДЕНА ОТ 5 ДО 16 ЮНИ 2017 Г. В ЖЕНЕВА 13. ДОКЛАД ЗА ОДОБРЯВАНЕ НА РЕЗУЛТАТИТЕ ОТ УЧАСТИЕТО НА РЕПУБЛИКА БЪЛГАРИЯ В ЗАСЕДАНИЕТО НА СЪВЕТА НА МИНИСТРИТЕ НА ЕВРОПЕЙСКИЯ СЪЮЗ, ФОРМАТ „ОКОЛНА СРЕДА”, ПРОВЕДЕНО НА 19 ЮНИ 2017 Г. В ЛЮКСЕМБУРГ 14. ПРОЕКТ НА РЕШЕНИЕ ЗА ОПРЕДЕЛЯНЕ НА СПЕЧЕЛИЛИЯ КОНКУРСА УЧАСТНИК ЗА КОНЦЕСИОНЕР НА МОРСКИ ПЛАЖ «БУРГАС-СЕВЕР», ОБЩИНА БУРГАС, ОБЛАСТ БУРГАС 15. ПРОЕКТ НА ПОСТАНОВЛЕНИЕ ЗА ИЗМЕНЕНИЕ НА НОРМАТИВНИ АКТОВЕ 16. ПРОЕКТ НА РЕШЕНИЕ ЗА БЕЗВЪЗМЕЗДНО ПРЕХВЪРЛЯНЕ НА ИМОТИ – ЧАСТНА ДЪРЖАВНА СОБСТВЕНОСТ, В СОБСТВЕНОСТ НА ОБЩИНА СОЗОПОЛ, ОБЛАСТ БУРГАС 17. ПРОЕКТ НА РЕШЕНИЕ ЗА БЕЗВЪЗМЕЗДНО ПРЕХВЪРЛЯНЕ ПРАВОТО НА СОБСТВЕНОСТ ВЪРХУ ИМОТ – ЧАСТНА ДЪРЖАВНА СОБСТВЕНОСТ, НА ОБЩИНА ХАСКОВО, ОБЛАСТ ХАСКОВО 18. ПРОЕКТ НА РЕШЕНИЕ ЗА ОДОБРЯВАНЕ НА ДОКЛАД С РЕЗУЛТАТИТЕ ОТ УЧАСТИЕТО НА БЪЛГАРСКАТА ДЕЛЕГАЦИЯ В НЕФОРМАЛНОТО ЗАСЕДАНИЕ НА МИНИСТРИТЕ НА ЗАЕТОСТТА И СОЦИАЛНАТА ПОЛИТИКА НА 19 И 20 ЮЛИ 2017 Г. В ГР. ТАЛИН 19. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА МЕРКИТЕ СРЕЩУ ИЗПИРАНЕТО НА ПАРИ 20. ПРОЕКТ НА ПОСТАНОВЛЕНИЕ ЗА ПРИЕМАНЕ НА УСТРОЙСТВЕН ПРАВИЛНИК НА МИНИСТЕРСТВОТО НА РЕГИОНАЛНОТО РАЗВИТИЕ И БЛАГОУСТРОЙСТВОТО 21. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ РАЗХОДИ ПО БЮДЖЕТА НА МИНИСТЕРСТВОТО НА ЗЕМЕДЕЛИЕТО, ХРАНИТЕ И ГОРИТЕ ЗА 2017 Г.", "date": "2017.08.09", "title": "ИЗВЪНРЕДНО В ПИК TV! Правителството приема мерки срещу прането на пари, Горанов с последна информация за приходите в бюджета (ОБНОВЕНА)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B0%D0%B4%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news681777.html", "text": "Катастрофа между микробус и лек автомобил е станала на разклона за село Златитрап, при кръстовището за кв. „Прослав“. Това съобщиха от Областната дирекция на МВР. Сигналът за пътния инцидент е подаден в 09:10 часа. Според първоначалната информация двете превозни средства са се сблъскали тежко и има пострадали. Екипи на полицията, пожарната и линейка пътуват към мястото на катастрофата.", "date": "2017.08.09", "title": "ОТ ПОСЛЕДНИТЕ МИНУТИ! Адска катастрофа край Пловдив, има ранени"}
{"url": "http://pik.bg/%D0%BE%D0%B1%D1%81%D1%82%D1%80%D0%B5%D0%BB%D0%B2%D0%B0%D1%85%D0%B0-%D0%BB%D0%B5%D1%82%D0%B8%D1%89%D0%B5-%D0%BA%D0%B0%D0%BD%D0%B4%D0%B0%D1%85%D0%B0%D1%80-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%B8-news681775.html", "text": "Няма пострадали български военнослужещи при ракетен обстрел на летище Кандахар, Афганистан. Това съобщиха от пресцентъра на Министерство на отбраната. Летището е било подложено на обстрел в 00.32 часа местно време на 9 август.", "date": "2017.08.09", "title": "Обстрелваха летище Кандахар в Афганистан, няма пострадали български военни"}
{"url": "http://pik.bg/%D0%B1%D0%B5%D0%B7%D0%BF%D0%BE%D1%89%D0%B0%D0%B4%D0%BD%D0%BE-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89-%D1%81%D1%80%D0%B0%D0%B7%D0%B8-%D1%82%D0%BE%D0%BC%D0%B0-%D0%B1%D0%B5%D0%BB%D0%B5%D0%B2-%D0%B7%D0%B0-%D0%BA%D0%B0%D0%BB%D0%B8%D0%B0%D0%BA%D1%80%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%8F%D1%82-%D0%B5%D0%BA%D0%BE%D0%BB%D0%BE%D0%B3-%D0%B7%D0%B0%D0%BF%D0%BB%D0%B0%D1%88%D0%B5%D0%BD-%D1%81%D1%8A%D1%81-%D1%81%D1%8A%D0%B4-news681754.html", "text": "Близо 9000 декара частни земи са засегнати от забраната за строеж в земи край морето в Добруджа. Засегнати 2550 собственици на земи, които са ги купили с цел да си построят вили или да се занимават със земеделие. Тези собственици трябва да се обезщетят. Това заяви пред Нова телевизия Димитър Канариев от Национална асоциация \"Българско Черноморие\" на въпрос ще се строи ли в земите край морето в Добруджа. \"Нямаме доверие към екипа от учени, който е направил тази забрана\", уточни още той. В предаването взе участие и Йордан Господинов от Асоциация на производителите на рибни продукти. \"Забраната ще засегне и риболова. Разширяват се морските територии, в които няма да може да се лови риба. Това ще окаже влияние при продажбата на черноморска риба\", обясни това. Според скандалния еколог Тома Белев за случващото е виновно Министерството на околната среда и водите, тъй като подава грешна информация на хората. Между него и Димитър Канариев възникна конфликт. \"Всички данъкоплатци ще започнем да плащаме заради еколозите, които са изготвили този забранителен план\", обясни представителят на Националната асоциация \"Българско Черноморие\". \"Този господин защитава собствениците на ветрогенератори и голф игрища\", пробва да се оправдае Тома Белев, а Димитър Канариев го контрира\" \"Не правете внушения, защото ще се видим в съда.\" \"Вие се опитвате да защитите Тройната коалиция\", измрънка еколога, видимо притеснен от заплахата, че ще бъде съден. \"Спрете да лъжете, вие дадохте тази смъртна присъда на хората край Добруджа\", отсече Канариев. Възникналото напрежение и разговора на висок тон принудиха водещия на сутрешния блок да ги прекъсне и да даде думата на Йордан Господинов, който сподели, че е притеснен, защото тази забрана не обособява точно кои са районите, в които не може да се лови риба. По думите му хората, занимаващи се с риболов, са притеснени, тъй като все още няма яснота какво влияние ще окаже забраната.", "date": "2017.08.09", "title": "БЕЗПОЩАДНО! Протестиращ срази Тома Белев за Калиакра! Скандалният еколог заплашен със съд"}
{"url": "http://pik.bg/%D0%B1%D0%B5%D0%B7%D1%86%D0%B5%D0%BD%D0%BD%D0%B8-%D1%81%D1%8A%D0%B2%D0%B5%D1%82%D0%B8-%D0%B5%D0%BA%D1%81%D0%BF%D0%B5%D1%80%D1%82-%D0%BE%D0%B1%D1%8F%D1%81%D0%BD%D0%B8-%D0%BA%D0%B0%D0%BA-%D0%B4%D0%B0-%D1%81%D0%B5-%D0%BF%D1%80%D0%B5%D0%B4%D0%BF%D0%B0%D0%B7%D0%B8%D0%BC-%D0%BF%D1%80%D0%B8-%D0%BC%D1%8A%D0%BB%D0%BD%D0%B8%D0%B8-news681757.html", "text": "Когато чуете през лятото, че очакваме краткотрайни валежи, те в повечето случаи са придружени с гръмотевична дейност. Особено в планинските райони, гръмотевичната дейност винаги е опасно явление. Когато чуете в прогнозата за времето нещо в тази посока, няма лошо да се съобразявате. Това заяви пред Нова телевизия метеорологът Анастасия Стойчева. Според Стойчева честотата на опасните явления на времето е по-голяма напоследък. Ако все пак сме на открито по време на буря, как да се предпазим? „Всичко, което е по-високо от нивото на земята, привлича мълнии. Не е желателно да сме в близост до дървета”, посъветва Радослав Калчев, експерт по мълниезащита. Той потвърди, че в автомобила е безопасно. „Колата е изолирана спрямо почвата и не може да протече ток”, обясни Калчев. Ако нямаме кола, експертът съветва да останем на открито, а не да се крием под дървета. Освен това трябва да останем неподвижно, с прибрани един до друг крака.", "date": "2017.08.09", "title": "БЕЗЦЕННИ СЪВЕТИ! Експерт обясни как да се предпазим при мълнии"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D0%BA%D1%80%D0%B8%D0%B7%D0%B0-%D0%B7%D0%B0-%D1%80%D0%B0%D0%B1%D0%BE%D1%82%D0%BD%D0%B8-%D0%BC%D0%B5%D1%81%D1%82%D0%B0-%D0%B2-%D1%81%D0%B5%D0%BB%D0%B0%D1%82%D0%B0-news681768.html", "text": "България продължава да е с най-голяма разлика в заетостта между градовете и селските райони в Европейски съюз. Това показват данните от последното изследване на Евростат. Страната ни е и на второ място в Евросъюза по дял на градското население в активна възраст, което остава в риск от бедност, въпреки по-високата заетост в последните години. Според последните данни от годишното изследване на Евростат през 2016 г. в страната ни е било заето 73,7 на сто от населението в българските градове и едва 57,4 на сто от населението в селата. Оказва се, разликата от над 16 пункта е без аналог в ЕС, като причината за това ниската заетост в селата. Все пак се наблюдава тенденция на все повече българи, които живеят в малки населени места, но работят в по-големи близконаселени места. \"Тази разлика от 16 проценти пункта е най-голямата, която имаме от години\", заяви икономистът Явор Алексиев пред БНТ. Основна прична за тази разлика, според икономиста Явор Алексиев е лошата инфрастуктруа на мното места у нас, която пречи на трудовата миграция. \"И второ е липсата на големи центрове, които да привличат всекидневни трудови мигранти. Това са хората които от Перник да речем всеки ден идват да работят в София, такъв тип хора, които са нещо като „пчелички на иконимиката“, те успяват да постигат естествено сближаване на разликата между регионите, пътувайки до работното си място всеки ден\", допълва Алексиев. През последните две години специалистите отчитат подобрение на ситуацията в селата, но разликата с рекордната заетост от 2008 г. остава близо 10 процентни пункта. Според последните данни от годишното изследване на Евростат през 2016 г. в страната ни е било заето 73,7 на сто от населението в българските градове и едва 57,4 на сто от населението в селата. Оказва се, разликата от над 16 пункта е без аналог в ЕС, като причината за това ниската заетост в селата. Все пак се наблюдава тенденция на все повече българи, които живеят в малки населени места, но работят в по-големи близконаселени места. \"Тази разлика от 16 проценти пункта е най-голямата, която имаме от години\", заяви икономистът Явор Алексиев пред БНТ. Основна прична за тази разлика, според икономиста Явор Алексиев е лошата инфрастуктруа на мното места у нас, която пречи на трудовата миграция. \"И второ е липсата на големи центрове, които да привличат всекидневни трудови мигранти. Това са хората които от Перник да речем всеки ден идват да работят в София, такъв тип хора, които са нещо като „пчелички на иконимиката“, те успяват да постигат естествено сближаване на разликата между регионите, пътувайки до работното си място всеки ден\", допълва Алексиев. През последните две години специалистите отчитат подобрение на ситуацията в селата, но разликата с рекордната заетост от 2008 г. остава близо 10 процентни пункта.", "date": "2017.08.09", "title": "Страшна криза за работни места в селата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D1%8A%D0%BB%D1%87%D0%B5%D0%B2-%D0%BD%D0%B0%D0%BF%D1%80%D0%B0%D0%B2%D0%B8%D1%85%D0%BC%D0%B5-%D0%BF%D1%8A%D1%80%D0%B2%D0%B0%D1%82%D0%B0-%D1%81%D1%82%D1%8A%D0%BF%D0%BA%D0%B0-%D0%B7%D0%B0-%D1%83%D0%B2%D0%B5%D0%BB%D0%B8%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%83%D1%87%D0%B8%D1%82%D0%B5%D0%BB%D1%81%D0%BA%D0%B8-news681787.html", "text": "Министърът на образованието Красимир Вълчев разкри точно с колко и как ще растат учителските заплати. Ще увеличим заплатите на учителите с 15%, считано от 15 септември. С този акт ние започваме да изпълняваме обещанието си за двойно увеличение на заплатите им в период от 4 години. Това заяви пред журналисти в Министерски съвет образователният министър Красимир Вълчев. \"Учителите са тези, на които разчитаме да имаме по-добра база от кадри във всеки един сектор\", добави той. \"Ние като правителство ще поддържаме искането средната заплата на учителите да бъде по-голяма от средната за страната\", обясни Красимир Вълчев. \"С друг акт на Министерския съвет бяха увеличени стипендиите на студенти от Украйна и Молдова, които учат в български училища\", допълни той. \"Новата най-ниска минимална заплата на учителите ще бъде 760 лева\", каза още министърът.", "date": "2017.08.09", "title": "ИЗВЪНРЕДНО В ПИК TV! Министър Вълчев: Направихме първата стъпка за увеличението на учителските заплати (ОБНОВЕНА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B1%D1%81%D0%BF-%D1%81%D0%BE%D1%84%D0%B8%D1%8F-%D0%BA%D0%B0%D0%BB%D0%BE%D1%8F%D0%BD-%D0%BF%D0%B0%D1%80%D0%B3%D0%BE%D0%B2-%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%B8%D0%B7%D0%BB%D1%8A%D0%B3%D0%B0-%D0%B7%D0%B0-%D0%B4%D0%B5%D0%BC%D0%BE%D0%BD%D1%82%D0%B8%D1%80%D0%B0%D0%BD%D0%B5%D1%82%D0%BE-%D0%BD-news681736.html", "text": "След вчерашната оценка на БСП за 100-те дни от управлението на третия кабинет на Бойко Борисов, шефът на софийската организация на БСП и общински съветник в столицата Калоян Паргов, който е дипломат по образование, коментира външната политика на правителството, готовността на България за европредседателството, нескончаемите разкопки в София и ужасиите, които дебнат столичани на всяка крачка. Ще се отрази ли скандалът \"Боршош\" на авторитета на България пред европартньорите ни, кротнаха ли се страстите в БСП, агресията на социалистите ли е най-важния фактор в опозиционната им дейност? \"Денят се познава от сутринта, има една такава поговорка. Ние направихме своите анализи както и на база управленската програма. По тези 100 дни ние дадохме слаба оценка, защото на фона на останалите правителства, всичко е инертно. Всички са вперили поглед в председателството, а прези Министерски съвет са преминали едва 17 законопроекта\". Това заяви в ексклузивно в студиото на ПИК TV шефът на софийската организация на БСП и общински съветник Калоян Паргов. Паргов подчерта, че през последните 100 дни България е получила единствено скандали и протести, като даде за пример и последния такъв с \"Калиакра\". \"През 2011 и 2012 година има на запис как откриват голф игрище. В момента трябва да се намери начин за диалог и да се намери златната страна\", допълни Паргов. На въпрос как хората да се борят със зелената мафия, Паргов заяви, че не бива за се прекалява с екологията и защитата на природата е задължение на всеки един, без да се преминава границата на рекетьорство. \"Съдебната реформа стана една дъвка, а в момента в рамките на тези 100 дни видяхме, че реформаторския дух, който беше в предния кабинет липсва и ще бере плодовете на кабинета \"Борисов 2\". Виждаме протестите в МВР, виждаме състоянието на МО, единствено учителите са притихнали в очакване на увеличението на заплатите. Но не виждами движение по повод повишаване на пенсиите и останалите доходи, което очакваме да стане в края на мандата\", допълни Паргов. Той допълни, че БСП не реагират остро от ревност и винаги ще подкрепят добрите идеи. Един от ключовите моменти в икономиката е ръста на потреблението, хората потребяват повече, когато получават повече и когато имат перспектива, в противен случай те трупат запаси. Със сигурност има една група от хора, които колкото получават толкова и харчат, защото пенсиите са прекалено малко, както и тези които имат най-ниски доходи. \"Ние не даваме лоша оценка, защото сме опозиция, ние се базираме на факти, има ли протести всеки месец. Очевидно това са проблеми натрупани с годините, които сега излизат\", заяви Паргов. За договорът с Македония Паргов не отрече, че с него Борисов ще се запише в историята, но пък следва и няколко правителства назад във времето. \"В момента ситуацията в Македония е напрегната, предстоят им местни избори, Заев в момента има само 4 кмета, останалите са на Груевски. Македония се нуждае от перспектива за НАТО, проблемите им Гърция. С този договор Македония получава една пътна карта за влизане в НАТО и ЕС, за оправяне на проблемите с Гърция, а ползата за нас единствено що се отнася до историята\", заяви председателят на софийската организация на БСП. По отношение на външната политика, Паргов отправи сериозна критика към правителството, че главата Шенген и ЕС са именно там, при положение, че това е част от нашия живот и именно от там идват парите у нас. \"Помните първото правителство на Борисов, когато говореше за Шенген, а до днес не сме го видели. Ако стане пък трябва да имаме компенсации, защото при този стандарт на живот да пазим външни граници за наша сметка не е много редно. Мога да дам положителна оценка на активността на Борисов в Европа, но дали ще има полза от това\", допълни още Калоян Паргов. По отношение на комисията за НДК и подкрепата на управляващите, Паргов заяви, че е дошла в момент, в който от ГЕРБ са поискали да направят такава за Радев и самолетите. \"Това е ясен пример за това как се разходват евросредства. Брюксел дипломатично мълчи, за да не отекват подобни неща. Но това е пример за явна корупция\", заяви Калоян Паргов са огромния скандал с НДК и обвинението на Мирослав Боршош. \"Много голяма част от зелените територии на София бяха заличени, не случайно и дискусия за застрояването и всичко това да се уреди със закон. Този законопроект предвижда да затвори вратичките на застрояването на зелените площи, както и на новите високи сгради. Предвиждат се три зони, които не са в центъра на града и никой няма да строи където си иска. Едната от зоните е около Централна гара.\" За постоянните ремонти в София Паргов припомни как Софиянски е ремонтирал постоянно \"Стамболийски\", други пък си харесват \"Цариградско шосе\", което само след няколко дни отново ще бъде затворен за ремонт, точно при Орлов мост. \"Явно дъжда у нас е като куршуми и пробиват асфалта. Проблема е с контрола, не са си свършили добре работата и по всичко личи, че надзора не е достатъчен. Аз не веднъж съм казвал, че Фандъкова трябва да си стегне администрацията, които се смятат за недосегаеми\", заяви Паргов. Общинският съветник подчерта, че проблема с мръсния въздух и кварталните улици е много наболял. Той заяви в студиото на ПИК TV, че в общината има 92 млн. лв., като са предложили на Фандъкова тези пари да се използват именно за ремонт на кварталните улици, но след като било предложение на БСП, автоматично е отхвърлено. Демонтирания паметник пред НДК, Паргов заяви, че това ще тежи на съвестта на Фандъкова, освен това тя е учител и човек на образованието, който трябва да възпитава в култура. \"В София се строи толкова много, за да се набива на очите, че се върши много работа. Вчера направих инспекция на \"Дондуков\", а аз видях двама души, как са се подпрели\", заяви Паргов в качеството си на зам.-председател на транспортната комисия. Той допълни, че в разговор с човек, който се занимава с асфалтиране на улици в прав текст му е казал, че работят толкова и полагат толкова асфалт, колкото им кажат, като най-вече ги карали да симулират работа. За адските мъки с градския транспорт, Паргов припомни вдигането на цената на билета, но пък настоява да се направи планиране и да се оправи разписанието на транспорта и реорганизация, нови автобуси с климатици и парно. \"Това което предлагаме на Столична община е на първо място да е комфорта на пътника\", допълни още Паргов. Калоян Паргов коментира и състоянието на БСП, като даде мното висока оценка, въпреки лекия спад през последните месеци. Чисто вътрешно партийните противопоставяния са характерни за партията и са част от живота ни, винаги е имало напрежение. \"Съгласно устава председателя на БСП е този който предлага екипа, а дали решението му е било разумно и правилно, отговорността е негова. Считам, че повече такт и дипломация биха довели до повече резултати\", заяви Паргов. На въпрос дали кръговете, които я изигнаха за председател на партията, могат да свалят Корнелия Нинова, Паргов заяви, че това може да стане единствено на Конгреса, като за момента такава дата не е насрочена, което не стои на дневен ред. Не знам от къде някой реши, че ще бъде февруари. Имаме да решаваме и теми за коалиционната политика, програмата на БСП и много други важни теми. На въпроса дали за момента Корнелия Нинова може да се чувства спокойна на поста си, Паргов заяви, че всеки човек, който е на върха, колкото повече обръщаш внимание на вътрешни интриги и спекулации, толкова по-застрашен за себе си ще се чувстваш. Когато имаш посока и цел, трябва да си я следваш\", заяви Паргов в качеството си на ръководител на най-голямата и важна организация за партията. За скандала с КТБ, Паргов коментира, че той няма притеснения да излезе всичко наяви и дори чул, че чичо Сам също ще се намеси по въпроса. \"Нямам притеснения\", заяви Паргов. В студиото на ПИК TV Калоян Паргов заяви, че ще бъде много щастлив, ако заедно с нашата медия успее да показва и недъзите на София на вниманието на Фандъкова, като агенция ПИК вече има специална рубрика \"Кашмарите на София\". ницирахме", "date": "2017.08.09", "title": "ИЗВЪНРЕДНО В ПИК TV! Лидерът на БСП-София Калоян Паргов: Фандъкова излъга за демонтирането на паметника пред НДК, явно дъждът е като куршуми, за да разбие асфалта на \"Черни връх\" (ОБНОВЕНА)"}
{"url": "http://pik.bg/%D0%BA%D0%B0%D1%80%D0%B0%D0%B9%D1%82%D0%B5-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%BE-%D0%BA%D1%8A%D0%BC-%D0%BC%D0%BE%D1%80%D0%B5%D1%82%D0%BE-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D0%BA%D0%B0%D0%B1%D0%B8%D0%BB%D0%B5-%D1%81%D0%BF%D1%8A%D0%B2%D0%B0-%D1%82%D1%80%D0%B0%D1%84%D0%B8%D0%BA%D0%B0-%D0%BF%D0%BE-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-news681769.html", "text": "Ако пътувате към морето, карайте внително на магистралата до Кабиле, предупреждават от Агенция \"Пътна инфраструкщтура\". Мястото е на 278 км от магистрала \"Тракия\". Шофьорите да се движат с повишено внимание и съобразена скорост заради пътнотранспортно произшествие в аварийната лента.", "date": "2017.08.09", "title": "Карайте внимателно към морето! Катастрофа край Кабиле спъва трафика по магистрала \"Тракия\""}
{"url": "http://pik.bg/%D1%83%D0%BA%D1%80%D0%B0%D0%B8%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B3%D1%83%D0%B1%D0%B8-%D0%BA%D0%BE%D0%BD%D1%82%D1%80%D0%BE%D0%BB-%D0%BD%D0%B0%D0%B4-%D1%82%D1%80%D0%B0%D0%BD%D0%B7%D0%B8%D1%82%D0%B0-%D0%BD%D0%B0-%D0%B3%D0%B0%D0%B7-%D0%BF%D1%80%D0%B5%D0%B7-%D1%81%D1%82%D1%80%D0%B0%D0%BD%D0%B0%D1%82%D0%B0-news681709.html", "text": "„Взгляд“. Назрелият отдавна конфликт в Украйна, около съдбата на газотранспортната мрежа отново се разгоря. За контрола над един от най-доходоносните бизнеси в страната се сблъскаха правителството в Киев и мениджмънта на Нафтогаз (и стоящият зад него европейски капитал). Независимо от изхода на конфликта, на Газпром му остава само да наблюдава отстрани събитията, пише руското издание „Нафтогаз Украйна“ има намерение да назначи на длъжността президент на „Укртрансгаз“ (оператор на газотранспортната система на страната) полския гражданин Павел Станчак. Управителният орган на корпорацията гласува единодушно „за“ предложението. В момента той работи като технически директор и член на управлението на полската PGNiG Technologie S.A. и отговаря за проектирането и строителството на нови газопроводи. „Нафтогаз“ предприе този ход в разгара на публичния конфликт с украинското Министерство на енергетиката. По-рано ръководителят на това ведомство, Игор Насалик, оцени негативно действията на ръководството на компанията по газотранспортната мрежа: „Считам, че политиката на „Нафтогаз“ по газотранспортната мрежа за безсмислена. Те вече са я зачеркнали за себе си и не разглеждат действията си за 2019 г. С такава позиция на компанията, можем да стигнем до там, че „Укртрансгаз“ може да не е технически готов за пренос на газ“. Според министъра, причината се крие в недостатъчните инвестиции в украинската транзитна мрежа, последствията, от което, могат да бъдат катастрофални. Според него, виновен за ситуацията е мениджмънта на Нафтогаз. Фокус", "date": "2017.08.09", "title": " Украинското правителство губи контрол над транзита на газ през страната"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B0-%D1%81%D1%82%D1%8A%D1%80%D0%B4%D0%B6%D1%8A%D0%BD-%D1%89%D0%B5-%D0%BF%D0%BE%D0%B8%D1%81%D0%BA%D0%B0-%D0%BF%D0%BE%D0%B2%D0%B5%D1%87%D0%B5-%D0%BF%D1%80%D0%B0%D0%B2%D0%BE%D0%BC%D0%BE%D1%89%D0%B8%D1%8F-%D0%B7%D0%B0-%D1%88%D0%BE%D1%82%D0%BB%D0%B0%D0%BD%D0%B4%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B2-%D0%BE%D0%BF%D0%B8%D1%82-%D0%B4%D0%B0-%D1%81%D0%B5-%D0%B2%D1%8A%D0%B7%D0%BF-news681727.html", "text": "The Daily Express Министърът за Брекзит на Шотландия Майкъл Ръсел ще се срещне с представители на правителството в Лондон, за да се опита да ги убеди да отпуснат повече права на Единбург в местното самоуправление, пише , който определя този ход, като опит за извиване на ръце, докато съществува неопределеното положение около Брекзит. Вицепремиерът на Великобритания Деймиън Грийн ще се срещне с дясната ръка на лидера на „Шотландската национална партия“(СНП) Никола Стърджън, вицепремиера Джон Суайни и шотландският министър за Брекзит Майкъл Ръсел в Единбург, в опит на СНП да отклони някои правомощия от правителството в Уестминстър към това в Единбург. Срещата е сигнал за продължаващите усилия на Шотландия да прехвърли повече власт към себе си във Великобритания след Брекзит.", "date": "2017.08.09", "title": "Никола Стърджън ще поиска повече правомощия за шотландското правителство, в опит да се възползва от ситуацията около Брекзит"}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B5%D1%84%D0%B8%D1%80-%D0%BF%D0%BE%D1%87%D0%B5%D1%80%D0%BD%D0%B5%D0%BD%D0%B0-%D1%81%D0%B5%D1%81%D1%82%D1%80%D0%B0-%D0%BD%D0%B0%D0%BF%D0%B0%D0%B4%D0%BD%D0%B0-%D0%B5%D0%BA%D0%B8%D0%BF-%D0%BD%D0%B0-%D0%BD%D0%BE%D0%B2%D0%B0-%D1%82%D0%B2-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B6%D0%B8%D0%B2%D0%BE-%D0%B2%D0%BA%D0%BB%D1%8E%D1%87%D0%B2%D0%B0%D0%BD%D0%B5-news681751.html", "text": "Жесток екшън се разигра на живо в ефира на Нова телевизия. Репортерът на медията Благой Бекриев се включи от село Маноле, където 45-годишен мъж беше убит от мълния. Секунди по-късно обаче екипът на телевизията беше нападнат от жена, която се представи като сестра на починалия. \"Нямате право да снимате, как смеете! Оставете ни в мъката ни по брат ми\", заяви почернената жена, която сложи ръце на камерата. Появата й и острите думи видимо стресна Благой Бекриев, който се опита да обясни, че снима на улицата и помоли да не блъскат камерата. Най-адекватна беше реакцията на водещия Виктор Николаев, който веднага поиска живото включване да бъде прекъснато. \"Извиняваме се на семейството. Не искаме да пречим, съжаляваме, ако сме обезпокоили тези хора в мъката им\", обясни Николаев.", "date": "2017.08.09", "title": "СТРАШЕН СКАНДАЛ В ЕФИР! Почернена сестра нападна екип на Нова тв по време на живо включване"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D1%81-%D0%BD%D0%BE%D0%B6-%D0%BD%D0%B0%D1%85%D0%BB%D1%83-%D0%B2-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-news681790.html", "text": "65-годишен мъж, въоръжен с нож, влезе в сградата на прокуратурата в Пловдив тази сутрин. Това съобщиха от Областната дирекция на МВР Пловдив. Според подадената информация, възрастният мъж е стигнал до партера на сградата на прокуратурата до пл. „Съединение“ в града и е поискал да се срещне с един от прокурорите. Служителите от Съдебна охрана се усъмнили и са извършили проверка на мъжа като в него е намерен нож. Охранителите са го задържали до пристигането на полицейски служители, след което е бил отведен в близкото Райнно управление „Полиция“. Възрастният мъж не е криминално проявен и към момента срещу него не се водят досъдебни производства. Той е откаран в психодиспансера на бул. „Пещерско шосе“ за изследвания. Продължава изясняването на мотивите за постъпката и намеренията на 65-годишния мъж.", "date": "2017.08.09", "title": "ЕКШЪН В ПЛОВДИВ! Въоръжен с нож нахлу в прокуратурата "}
{"url": "http://pik.bg/%D1%81%D0%BB%D0%B0%D0%B4%D0%BA%D0%BE-%D0%B3%D0%B0%D0%BB%D0%B5%D0%BD%D0%B0-%D0%BF%D0%BE%D0%BA%D0%B0%D0%B7%D0%B0-%D0%BC%D0%B0%D0%BB%D0%BA%D0%B8%D1%8F-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%BD%D0%B8%D0%BC%D0%BA%D0%B8-news681766.html", "text": "Галена най-сетне реши да покаже малкия си син Александър като пусна в Insatgram, три снимки негови снимки. Мъникът се появи на бял свят на 17 февруари тази година. На кадрите Сашко е с боди, на което пише с големи букви VIP, а Галена ги е придружила със следния статус: \"Mommy, I'm no #VIP I'm #BaByBoSs?\" (Мамо, не съм VIP, а съм шеф). Текстът е закачка с последния хит на звездата #THEBO$. Бебокът вече е звезда в социалната мрежа и е събрал над 11000 лайка от феновете на певицата. Това е втори син за Галена и съпруга й Галин, двамата имат 7-годишно момченце, което се казва Стефан.", "date": "2017.08.09", "title": "Сладко! Галена показа малкия Александър (СНИМКИ)"}
{"url": "http://pik.bg/%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%BB%D0%B0%D0%B2%D1%87%D0%B5%D0%B2-%D0%B7%D0%B0%D0%BF%D0%B0%D0%BB%D0%B8-%D1%81%D0%B2%D0%B5%D1%89-%D0%B2-%D0%B1%D0%B8%D0%B3%D0%BE%D1%80%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-%D1%81%D0%BD%D0%B8%D0%BC%D0%BA%D0%B8-news681795.html", "text": "Председателят на Народното събрание Димитър Главчев посети Бигорския манастир в Македония, където запали и свещ за здраве. Той се срещна с архимандрит Партений и монасите от светата обител. Архимандрит Партений поздрави своя гост за това, че посещава манастира непосредствено след подписването на договора за приятелство, добросъседство и сътрудничество между Република България и Република Македония. Димитър Главчев благодари на архимандрита за високата оценка на сключения договор между двете държави. Той отбеляза, че когато има духовни мостове между двете държави и техните народи, политиците не само не трябва да пречат, но и трябва реално да помагат. Председателят на парламента подари на архимандрит Партений икона на Св. Йоан Кръстител. Той потвърди пълната подкрепа на България за евроатлантическото бъдеще на Република Македония.", "date": "2017.08.09", "title": "Димитър Главчев запали свещ в Бигорския манастир (СНИМКИ)"}
{"url": "http://pik.bg/%D0%B2%D0%B5%D0%BD%D0%B4%D0%B5%D1%82%D0%B0-%D0%BD%D0%B5%D0%B4%D0%BE%D0%B2%D0%BE%D0%BB%D0%BD%D0%B8-%D0%BA%D0%BB%D0%B8%D0%B5%D0%BD%D1%82%D0%B8-%D0%BF%D0%BE%D0%BC%D0%BB%D1%8F%D1%85%D0%B0-%D0%BE%D1%82-%D0%B1%D0%BE%D0%B9-%D1%81%D0%BB%D1%8F%D0%BF%D0%B0-%D0%B3%D0%B0%D0%B4%D0%B0%D1%82%D0%B5%D0%BB%D0%BA%D0%B0-news681791.html", "text": "Криминалистите започват работа по случая след получен сигнал на 17 юли от 38-годишен мъж, намерил 69-годишната си майка пребита и в безпомощно състояние. Жената е незряща и живее сама в град Нова Загора. Тя е настанена в болнично заведение в град Сливен с фрактури на ръце и лицеви кости, както и с множество други наранявания с опасност за живота. След като анализират първоначално събраната информация, разследващите започват работа по три основни версии. Постепенно като водеща излиза, че престъплението е свързано с дейността на пострадалата като гадателка. В процеса на оперативните действия те установяват, че през 2016 г. жената била посещавана от семейство от град Котел, потърсило помощ в алтернативни методи за справяне със здравословен проблем. По първоначални данни, когато методите не довели до желания резултат, хората потърсили и други лица, занимаващи се с подобна дейност. Междувременно решили, че 69-годишната жена умишлено им причинява беди и замислили отмъщение. Така на 15-ти срещу 16-те юли те проникнали в дома й докато спи и й нанесли множество удари с твърд предмет. След провеждането на редица процесуално-следствени и оперативно-издирвателни действия на 2 август в град Котел са задържани Д.С./58г./, синът му Г.Г. /35г./ и 26-годишният Г.Б., всички жители на града. След доклад на случая в прокуратурата, мярката им за задържане била удължена до 72 часа, а с решение на Окръжен съд-Сливен на Г.Г. и Г.Б. е наложена мярка за неотклонение „домашен арест”, а на Д.С. - „парична гаранция”.", "date": "2017.08.09", "title": "ВЕНДЕТА! Недоволни клиенти помляха от бой сляпа гадателка"}
{"url": "http://pik.bg/%D1%84%D0%BE%D1%82%D0%BE-%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D1%80%D0%B0%D0%BC%D0%BE%D1%82%D0%B0-66-%D0%B3%D0%BE%D0%B4%D0%B8%D1%88%D0%BD%D0%B0-%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D0%B2-%D1%81%D0%B5%D0%BA%D1%81-%D0%BD%D0%B0%D1%81%D1%80%D0%B5%D0%B4-%D1%81%D0%BE%D1%84%D0%B8%D1%8F--news681782.html", "text": "е Звездата на докторската тв сага „Откраднат живот“ Стоян Алексиев бе изловен в брутални сексуални сцени заедно с 44 години по-младата си любовница насред центъра на столицата. Фотографите на „Ретро“ запечатаха скандалната размяна на прегръдки и откровено порнографски ласки между 66-годишния актьор и неговата 22-годишна изгора пред погледите на десетки минувачи край Народния театър. Столичани останаха потресени от прекалено разкрепостеното поведение на артиста ветеран, смятан за един от стълбовете на Народния театър. „Срамота! Той може да бъде дядо на момичето, а се държи непристойно на публично място. Известен актьор да се резили така на стари години!”, възмутиха се стари софиянки. От театралните среди разкриват, че Стоян често правел колегите си свидетели на подобни интимни гледки, въпреки че по документи все още не бил официално разведен с втората си съпруга Надя. Повече от година обаче Алексиев делял постелята си с 22-годишната студентка по актьорско майсторство, която го придружавала навсякъде и била неотлъчно до него 24 часа в денонощието, като от артгилдията коментират, че вероятно момичето има користни цели и иска звездата да я уреди с роля в новия сезон на „Откраднат живот“. Преди да се спрат на тротоара на оживен столичен булевард, където да се целуват и натискат, белобрадият Алексиев и партньорката му направиха кратка разходка в центъра на София. В багажника на автомобила на екранния д-р Генадиев бяха разпръснати предимно вещи на девойката, сред които и чантички с покупки от мола, както и торба от заведение за бързо хранене. След като разтовариха багажа, Алексиев и половинката му преминаха по улицата по път към жилището си отново прегърнати, сякаш са разтресени от хормоните ученици, като ръката на палавата девойка почти не се отлепяше от задните части на три пъти по-възрастния от нея артист. Екранният шеф на болницата „Св. Кирил“ се запознал с новата си муза на открита лекция. Тя го грабнала с неподражаемия си стил и малко след първата им среща връзката им станала факт. Бракът му със съпругата му Надя отдавна не вървял, но тя не реагирала никак добре на изневярата му със скандално младата девойка. Рускинята Надя все още носи фамилията на похотливия си съпруг и работи в голяма фирма за застраховки живот. Тя била властна жена, което потискало чувствителния актьор и той търсел начини да доказва мъжествеността си извън семейното ложе. Алексиев се главозамаял, след като тв славата го споходи на стари години с участието му в сериалите „Дървото на живота” и „Откраднат живот”, и решил, че трябва да го дава като плейбой. Той често водел в гримьорната си млади неориентирани актриси и до късно през нощта ги режисирал. В Народния театър приемат снизходително и с лек присмех похожденията на колегата си, който вече е на половин щат там и на по-малка заплата, тъй като е пенсионер. Като куриоз се разказва случаят, когато Рени Врангова и Албена Колева от местния профсъюз се застъпили пред директора  Стоян Алексиев да не бъде пенсиониран, тъй като имал млада приятелка, която трябвало да издържа. Д-р Генадиев в реалността е баща на три деца, а освен това е отгледал като свой и сина на съпругата си от първия й брак. Плод на любовта му с Надежда е актьорът Александър Алексиев, който играе ролята на д-р Василев в „Откраднат живот“. От първия си брак Алексиев пък има други двама наследници – Цветан Алексиев, който също припознава за своя професията на баща си, и дъщеря Елица, която е успешна и талантлива цигуларка в чужбина. Освен това от 3 години Стоян е и дядо, защото синът му Александър и съпругата му Яна го дариха с внучка Ая в началото на 2014-а. Явно най-новата мода в артсредите е дядовци да се правят на закъснели плейбои, коментират театрали. 82-годишният Ицхак Финци се ожени за 45 години по-младата Лиза и дори стана баща. После пък бащата на Чочо Попйорданов - 78-годишният Иван Попйорданов, завъртя любов с 36-годишната интелектуалка Диана Андреева. А дали 66-годишният Стоян Алексиев ще стане баща за 4-ти път, предстои да видим.", "date": "2017.08.09", "title": "ФОТО БОМБА В ПИК И \"РЕТРО\" Срамота! 66-годишна звезда от \"Откраднат живот\" в секс насред София (ПАПАРАШКИ СНИМКИ)"}
{"url": "http://pik.bg/%D0%BA%D0%B0%D0%BA%D0%B0%D1%82%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D1%82%D1%80%D0%B8%D0%B7%D0%BD%D0%B0%D1%86%D0%B8%D1%82%D0%B5-%D1%80%D0%BE%D0%B4%D0%B5%D0%BD%D0%B8-%D0%B2-%D1%81%D0%B2%D0%B5%D1%82%D0%B0-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news681778.html", "text": "Тризнаци се родиха в столичната Акушер-гинекологична болница \"Света София\". Майката е правила 9 неуспешни опита инвитро в продължение на 12 години. И сега най-накрая е успяла. „Бебетата са в много добро състояние. Доносени са. По нищо не се различават от останалите”, каза д-р Красимира Иванова пред Нова тв, която е началник на неонатологичното отделение в лечебното заведение. Те са в кувьози, но не защото имат здравословен проблем, а за да им е по-комфортно. Най-малкото бебе ще остане там няколко дни, а другите ще бъдат извадени по-скоро. „Майката е в много добро състояние, вече се разхожда”, каза д-р Минко Еврев, който е началник на отделението по асистирана репродукция. Самият той заяви, че майката е е била на ръба да се откаже и дори е била готова да осиновява, ако и този път ин витрото не се получи. \"Ние имаме и други тризнаци, за нас това не е събитие, събитие е, че се родиха абсолютно доносени в 37-ма гестационна седмица.", "date": "2017.08.09", "title": "Каката на Борисов представи тризнаците, родени в \"Света София\" (СНИМКИ)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D1%82%D1%80%D0%B0%D0%BA%D0%B8%D1%8F-news681779.html", "text": "Мъж е загинал при пътния инцидент на „Тракия“. Това съобщиха от пресцентъра на ОДМВР-Ямбол. По първоначална информация лек автомобил „Мерцедес“, който се е движил в посока София, е напуснал пътното платно и се е преобърнал в канавката. На място е загинал млад мъж, пътник в автомобила. Движението в района се осъществява нормално. От ОДМВР-Ямбол съветват водачите да се шофират внимателно. На място продължават следствените действия.", "date": "2017.08.09", "title": "Трагедия! Има загинал в катастрофата на \"Тракия\" "}
{"url": "http://pik.bg/%D0%BC%D0%B0%D0%B4%D1%80%D0%B8%D0%B4%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%BD%D0%B4%D0%BE%D0%B2%D0%B5-%D0%B2-%D1%81%D0%BF%D0%BE%D1%80-%D0%B7%D0%B0-%D0%B0%D1%80%D0%B6%D0%B5%D0%BD%D1%82%D0%B8%D0%BD%D1%81%D0%BA%D0%B8-%D1%82%D0%B0%D0%BB%D0%B0%D0%BD%D1%82-news681725.html", "text": "Младата звезда на аржентинския Расинг Лаутаро Мартинес е близо до трансфер в Европа. 19-годишният талант е желан от мадридските Реал и Атлетико, както и от Монако. На този етап с най-големи шансове да привлече нападателя е Атлетико. Въпреки забраната за картотекиране на нови футболисти, клубът прави всичко възможно да си осигури Мартинес още сега и да го остави под наем за 1 година в Расинг. Атлетико има отлично функционираща скаутска мрежа в Южна Америка и от доста време привлича обещаващи играчи, които след това се превръщат в звезди в Европа, предава Спортал. А Мартинес е считан от специалистите за истинско бижу. Той дебютира за Расинг в края на 2015 година, влизайки като резерва на Диего Милито. Първия си гол отбеляза през миналия ноември при 1:1 срещу Уракан. Нападателят прикова по-сериозно внимание към себе си с 5-те си попадения на първенството на Южна Америка за младежи, а след това се разписа на два пъти и на световното първенство до 21 години, на което “гаучосите” отпаднаха още в груповата фаза. Монако също следи внимателно ситуацията около Лаутаро Мартинес, но много по-вероятно е той да продължи кариерата си в Испания.", "date": "2017.08.09", "title": "Мадридските грандове в спор за аржентински талант"}
{"url": "http://pik.bg/7-%D0%B4%D0%BD%D0%B5%D0%B2%D0%BD%D0%B0-%D0%B4%D0%B8%D0%B5%D1%82%D0%B0-%D1%81-%D0%BA%D0%B8%D1%81%D0%B5%D0%BB%D0%BE-%D0%BC%D0%BB%D1%8F%D0%BA%D0%BE-%D0%BE%D1%82%D1%81%D0%BB%D0%B0%D0%B1%D0%B2%D0%B0%D0%BD%D0%B5%D1%82%D0%BE-%D0%B2%D0%B8-%D0%B5-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0%D0%BD%D0%BE-%D0%B5%D1%82%D0%BE-%D0%BA%D0%B0%D0%BA-%D1%81%D1%82%D0%B0%D0%B2%D0%B0-news681715.html", "text": "Ако желаете бързо да влезете във форма, ви предлагаме една перфектна диета. Прави се 7 дни и се свалят 4-6 килограма! Единствено предупреждаваме да не я правите по-дълго, нито пък прекалено често. На 2 месеца веднъж е достатъчно. Принципът е следният: Ядете кисело мляко на корем! Когато и колкото си искате. Като можете да добавяте и други храни както следва: 1, 2, 3 ден Можете да добавите варен ориз или варени картофи в менюто си. Никакви газирани напитки! Алкохол може само бяло вино и то не повече от 1 чаша. 4, 5, 6 ден Освен кисело мляко, бихте могли да си хапвате и пилешко филе. Задушено, варено, печено; както го обичате. За разкош, добавете и малко пресни зеленчуци. Без алкохол и газирани напитки. 7 ден Кисело мляко и плодове. Само без банани и грозде. Можете да пиетечаша вино. Важно е, след като приключите и 7-мия ден, да не се нахвърляте на храната. На етапи увеличавайте количеството и добавяйте другите продукти. Това е! Ще ви е трудно само първите 2 дни. Ако ви идва да се поглезите с нещо сладко, споменете си за любимата рокля или блузка, която вече не ви стои така добре. Това винаги работи. петел.бг", "date": "2017.08.09", "title": "7-дневна диета с кисело мляко! Отслабването ви е гарантирано! (Ето как става)"}
{"url": "http://pik.bg/%D1%80%D0%B8%D0%B3%D0%BE%D0%BD%D0%B8-%D0%B5-%D1%81%D0%B8%D0%B3%D1%83%D1%80%D0%B5%D0%BD-%D0%B7%D0%B0-%D0%B7%D0%B5%D0%BD%D0%B8%D1%82-%D1%82%D1%80%D0%B0%D0%BD%D1%81%D1%84%D0%B5%D1%80%D0%B0-%D0%BD%D0%B0-%D0%B0%D1%81%D0%BA%D0%B0%D1%81%D0%B8%D0%B1%D0%B0%D1%80-%D0%BF%D1%80%D0%BE%D0%BF%D0%B0%D0%B4%D0%BD%D0%B0-news681728.html", "text": "Зенит Роберто Манчини Леандро Паредес Емануел Мамана Себастиан Дриуси Индепендиенте Естудиантес Наставникът на е твърдо решен да продължи с трансферите на аржентинци. , и струваха близо 60 млн. на питерци, а скоро към тях ще се присъедини и сънародникът им Емилиано Ригони, предава Спортал. 24-годишният халф на прие офертата на Зенит и до края на седмицата е чакан в Санкт Петербург. За него клубът ще похарчи 10 млн. евро. Друг аржентинец - Сантяго Аскасибар, обаче няма да премине в руския гранд. Халфът на беше дал съгласието си да подпише със Зенит, но в последния момент преговорите между клубовете се провалиха. Възможно е до затварянето на трансферния прозорец Манчини да се сдобие и с още един нападател.", "date": "2017.08.09", "title": "Ригони е сигурен за Зенит, трансфера на Аскасибар пропадна"}
{"url": "http://pik.bg/%D0%BB%D0%B0%D1%82%D0%B8%D0%BD%D0%BE%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B4%D1%8A%D1%80%D0%B6%D0%B0%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%BA%D1%83%D0%B2%D0%B0%D1%85%D0%B0-%E2%80%9E%D1%83%D0%B4%D0%B0%D1%80%D1%8A%D1%82-%D1%81%D1%80%D0%B5%D1%89%D1%83-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%BD%D0%B8%D1%8F-%D1%80%D0%B5%D0%B4%E2%80%9C-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news681705.html", "text": "AFP, цитирана от Фокус. Министрите на външните работи на 17 латиноамерикански страни разкритикуваха остро правителството на Венецуела за нарушенията на демократичния ред и заявиха, че няма да признаят за легитимно Конституционното събрание, което виждат като инструмент на Мадуро, за да установи диктатура, предаде Външният министър на Перу Рикардо Луна прочете съобщение от групата, която се срещна в столицата на страната – Лима. Министрите изявиха позицията си, че „осъждат нарушението на демократичния ред във Венецуела“.", "date": "2017.08.09", "title": "Латиноамериканските държави разкритикуваха „ударът срещу демократичния ред“ във Венецуела"}
{"url": "http://pik.bg/%D0%B1%D1%80%D0%B8%D0%B4%D0%B6%D0%B8%D1%82-%D0%BC%D0%B0%D0%BA%D1%80%D0%BE%D0%BD-%D0%BD%D1%8F%D0%BC%D0%B0-%D0%B4%D0%B0-%D1%81%D1%82%D0%B0%D0%BD%D0%B5-%D0%BF%D1%8A%D1%80%D0%B2%D0%B0-%D0%B4%D0%B0%D0%BC%D0%B0-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%BF%D0%B5%D1%82%D0%B8%D1%86%D0%B8%D1%8F-%D0%B1%D0%BB%D0%BE%D0%BA%D0%B8%D1%80%D0%B0-%D1%82%D0%BE%D0%B2%D0%B0-%D0%BD%D0%B0%D0%BC%D0%B5%D1%80%D0%B5%D0%BD%D0%B8%D0%B5-news681718.html", "text": "The Telegraph Бриджит Макрон, съпругата на президента на Франция Еманюел Макрон, няма да стане официална Първа дама на Франция, пише , позовавайки се на източници от правителството. Това решение е удар срещу обещанията на Макрон преди изборите, когато той обещаваше да постави съпругата си на официална позиция, ход, който противоречи на решението на правителството да приеме закон, който ще забрани на депутатите да наемат членове на семействата си за асистенти или на други позиции, като мярка срещу корупцията. Фокус", "date": "2017.08.09", "title": "Бриджит Макрон няма да стане Първа дама на Франция, петиция блокира това намерение"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D1%81%D0%B0%D1%89-%D0%BE%D0%B1%D0%B5%D1%89%D0%B0%D1%85%D0%B0-%D0%B4%D0%B0-%D0%B8%D0%B7%D0%BF%D1%80%D0%B0%D1%82%D1%8F%D1%82-%D0%BD%D0%B0-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D1%81%D0%B2%D0%BE%D0%B9-%D1%81%D0%B0%D0%BC%D0%BE%D0%BB%D0%B5%D1%82%D0%BE%D0%BD%D0%BE%D1%81%D0%B0%D1%87-%D0%B2%D1%8A%D0%B2-%D0%B2%D0%B8%D0%B5%D1%82%D0%BD%D0%B0%D0%BC-news681730.html", "text": "Reuters, цитирана от Фокус. Виетнам спечели обещание за посещение на американски самолетоносач в страната и по-дълбоко сътрудничество в сферата на сигурността от САЩ, докато напрежението между страната и Китай се покачва, заради териториалния спор в Южнокитайско море, предаде Виетнам е все по-изолиран сред страните от Югоизточна Азия, в рамките на конфликта му с Китай в спорното Южнокитайско море и дори беше принуден да спре проучвания за петрол, заради сериозен натиск от страна на „Поднебесната империя“. Министърът на отбраната на САЩ Джеймс Матис е казал на виетнамския си колега Нго Лич, че силното военно сътрудночество между двете страни се основава на взаимен интерес, който включва свободата на навигацията в Южнокитайско море. „Министърът е показал задоволството си от ангажираността на Виетнам и лидерството му в района на Азия и Пасифика“, се казва в съобщение на Пентагона. Той се е съгласил да изпрати американски самолетоносач във Виетнам догодина – първата такава визита след Виентамската война до 1975 г.", "date": "2017.08.09", "title": "СЕНЗАЦИЯ! САЩ обещаха да изпратят на посещение свой самолетоносач във Виетнам"}
{"url": "http://pik.bg/%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D0%BE%D0%BF%D0%B0%D1%81%D0%BD%D0%BE-%D0%B2%D0%B8%D1%81%D0%BE%D0%BA%D0%B8-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%B4%D0%BD%D0%B5%D1%81-%D0%B2-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D1%89%D0%B5-%D0%B5-%D1%81%D1%82%D1%80%D0%B0%D1%88%D0%BD%D0%B0-%D0%B6%D0%B5%D0%B3%D0%B0-%D0%BD%D0%BE-%D1%81%D0%BB%D0%B5%D0%B4%D0%BE%D0%B1%D0%B5%D0%B4-%D0%BF-news681662.html", "text": "Националния институт по метеорология и хидрология (НИМХ) при БАН Жълт код за опасно високи температури е обявен за цялата страна за 9 август. Това сочи справка на сайта на . Очаква се горещо време с максимални температури във вътрешността на областа над 35°. По крайбрежието на морето около 30°. При тази степен на предупреждение е възможно възникването на здравни проблеми за чувствителни и болни хора, възрастни и деца. По Черноморието ще е предимно слънчево. Ще духа умерен североизточен вятър. Максималните температури ще са 28-31°. Температурата на морската вода е 26-28°. Вълнението на морето ще е 2-3 бала, сочи прогнозата на НИМХ на БАН, цитирана от Фокус. Атмосферното налягане е малко по-високо от средното за месеца и ще се задържи без съществена промяна. Днес преди обяд ще е предимно слънчево. В следобедните часове отново ще се развива купесто-дъждовна облачност и на отделни места в Югозападна България и планинските райони ще има краткотрайни валежи с гръмотевици. Има условия и за градушки. Ще духа слаб до умерен вятър от изток-североизток. Максималните температури ще са между 34° и 39°, за София – около 34°. В планините ще е предимно слънчево. След обяд ще се развива купесто-дъждовна облачност и главно в масивите от Западна България ще има краткотрайни валежи от дъжд с гръмотевици. Ще духа слаб, по високите части до умерен предимно северен вятър. Максималната температура на височина 1200 метра ще е около 27°, на 2000 метра - около 19°. В четвъртък и петък ще бъде предимно слънчево, след обяд - горещо. Максималните температури ще са между 33° и 38°. Ще се развива купеста облачност, но вероятността за валежи е малка. В събота в Централна и Източна България ще се задържи слънчево и горещо. В западните райони в следобедните часове ще се развива купесто-дъждовна облачност и привечер и през нощта срещу неделя ще има краткотрайни валежи и гръмотевични бури. Възможни са и градушки.", "date": "2017.08.09", "title": "Жълт код за опасно високи температури днес! В цялата страна ще е страшна жега, но следобед пак идат градушките - вижте прогнозата до края на седмицата"}
{"url": "http://pik.bg/%D1%82%D0%B5%D1%81%D1%82-%D0%BA%D0%B0%D0%BA%D0%B2%D0%B0-%D0%BB%D0%B8%D1%87%D0%BD%D0%BE%D1%81%D1%82-%D1%81%D1%82%D0%B5-%D1%81%D0%BF%D0%BE%D1%80%D0%B5%D0%B4-%D0%B4%D1%80%D0%B5%D0%B2%D0%BD%D0%B8%D1%82%D0%B5-%D0%BC%D1%8A%D0%B4%D1%80%D0%BE%D1%81%D1%82%D0%B8-news681726.html", "text": "Тези 10 китайски мъдрости могат да ти помогнат да разбереш по-добре себе си. Избери 3 от тях, които  най-добре отговарят на твоята същност. По номерацията им ще се ориентираш за основните си проблеми и за тяхното решение. 1. Животът е като куклен театър. Трябва да умееш да държиш конците в свои ръце, сам да решаваш кога да излезеш на сцената и кога да се скриеш. 2. Ако искаш да запазиш самообладание в напрегнат момент, научи се да се владееш в момент на почивка! 3. Който се изправя на пръсти, не може да стои дълго време прав. Който прави големи крачки, не може да ходи дълго. Който сам себе си хвали, няма да разбере що е слава. 4. На този, който се старае да доведе нещата докрай на всяка цена и да получи максимално удовлетворение, душата му ще стане червива и мъката няма да го напусне. 5. Когато съдиш другите, търси във вината им отсъствие на вина. Когато съдиш себе си, търси вина дори там, където тя отсъства. 6. Ако на тясна планинска пътека срещнеш друг човек срещу себе си, стори му път. 7. Който трупа богатства, го очакват загуби. Който знае мярката, не знае що е несполука. 8. Ако бързаш да свършиш, независимо с какво си се захванал, ще претърпиш неуспех. 9. Ако можеш да живееш в хармония както с родителите си, така и с децата си, това означава, че 1000 пъти по-добре регулираш дишането си. 10. Добрият плувец потъва и се дави, а безупречният ездач пада от коня си. 1. Проблем: Нямаш цел в живота си, или обратното - ти си кълбо противоречиви цели. Решение: Не позволявай на когото и да било да те ориентира в живота. Не обръщай внимание на чуждите успехи, когато планираш своите собствени. 2. Проблем: Ти си самовлюбена и горделива личност. Решение: Възприемай всеки свой успех като междинна гара, а не като последна спирка. 3. Проблем: Искаш да надскочиш възможностите си. Решение: Бъди наясно със себе си - какво можеш и какво - не. Освен конкретни цели, си доставяй и малки удоволствия. 4. Проблем: Ти си перфекционист до мозъка на костите си. Решение: Анализирай отново всичко около себе си и намери неповторимостта и красотата в незавършените неща. 5. Проблем: Имаш високо мнение за себе си, за което вероятно имаш (или не) основания, но недооценяваш другите хора. Решение: Вслушай се в съвета, даден в любимия ти афоризъм. 6. Проблем: Това, че близките ти не те обичат много-много, се дължи вероятно на твоя егоизъм. Решение: Състави списък от 10 души, които са значими за теб, и се опитай да ги зарадваш, без да очакваш благодарност от тях. 7. Проблем: Страхуваш се от провал. Решение: С каквото и да се захванеш, помисли си какво би станало, ако не успееш. Определено няма да настъпи краят на света. 8. Проблем: Непрекъснато си напрегнат в очакване. Решение: Научи се да се радваш на дребните неща, както и на мига, независимо за какво става въпрос. 9. Проблем: Имаш навика да усложняваш нещата. Решение: Обърни внимание на близките си и на удоволствието от общуването с тях. 10. Проблем: Прекалено си привързан към някого или към нещо. Решение: Престани да слагаш „яйцата“ на едно и също място. Не наливай ново вино в стари мехове. Марица.бг", "date": "2017.08.09", "title": "Тест: Каква личност сте според древните мъдрости"}
{"url": "http://pik.bg/%D0%BC%D0%BE%D1%89%D0%B5%D0%BD-%D1%82%D1%80%D1%83%D1%81-66-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D0%BA%D0%B8%D1%82%D0%B0%D0%B9-%D0%B8%D0%BC%D0%B0-%D0%B6%D0%B5%D1%80%D1%82%D0%B2%D0%B8-news681740.html", "text": "Второ мощно земетресение удари тази сутрин Китай - провинция Синцзян. Трусът е с магнитуд 6,6 по Рихтер. Засега няма информация за пострадали и разрушения. Няколко минути след първия трус е последвал втори - с магнитуд 5,2 по Рихтер.  Късно във вторник трус с магнитуд 6,5 разлюля югозападната провинция Съчуан. Засега се съобщава за 9 загинали и над 160 пострадали, но опасенията са за много повече жертви. Има и сериозни разрушения. Китайската армия изпрати спешно военни части, за да издирват и да помогнат на местното население.", "date": "2017.08.09", "title": "МОЩЕН ТРУС! 6,6 по Рихтер разлюля Китай, има жертви"}
{"url": "http://pik.bg/%D0%B7%D0%B8%D0%BD%D0%B5%D0%B4%D0%B8%D0%BD-%D0%B7%D0%B8%D0%B4%D0%B0%D0%BD-%D0%B3%D0%BB%D0%B0%D0%B4%D0%BD%D0%B8-%D1%81%D0%BC%D0%B5-%D0%B7%D0%B0-%D0%BE%D1%89%D0%B5-%D1%83%D1%81%D0%BF%D0%B5%D1%85%D0%B8-news681732.html", "text": "Старши треньорът на Реал Мадрид Зинедин Зидан добави още едно отличие във визитката си. Неговият тим защити Суперкупата на Европа, като победи с 2:1 Манчестър Юнайтед в Скопие. Легендарният французин остана много доволен от играта на тима и изтъкна, че в Реал не са преситени от успехи, а всяка купа ги мотивира още повече. “Разполагаме с много талантливи играчи и ако те продължат да работят все така усърдно, ни чакат още много успехи. Постигнатото до момента не ни задоволява, гладни сме за още големи победи. Днес действахме почти перфектно, особено преди почивката. След нея стана по-трудно, но това е нормално, все пак говорим за финал. Ако Гарет Бейл беше вкарал трети гол, всичко приключваше. Ние обаче показахме характер и постигнахме целта си”, сподели Зидан. “Невъзможно е да се играе зрелищно през целия мач. Ние демонстрирахме качествен футбол, макар че имахме и трудни моменти. Като цяло смятам, че контролирахме двубоя. Насреща си имахме много силен съперник, който се стараеше да ни затрудни максимално. Нормално е срещу отбор като Манчестър Юнайтед в определени моменти да имаш проблеми”, добави Зизу, цитиран от Спортал.", "date": "2017.08.09", "title": "Зинедин Зидан: Гладни сме за още успехи"}
{"url": "http://pik.bg/%D0%B4%D0%BD%D0%B5%D1%81-%D0%BF%D0%BE%D1%87%D0%B8%D1%82%D0%B0%D0%BC%D0%B5-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B0-%D0%B5%D0%B4%D0%B8%D0%BD-%D0%BE%D1%82-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%B8%D1%81%D1%83%D1%81-%D1%85%D1%80%D0%B8%D1%81%D1%82%D0%BE%D1%81-%D0%BA%D1%80%D0%B0%D1%81%D0%B8%D0%B2%D0%B8-%D0%B8%D0%BC%D0%B5%D0%BD%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%82-news681735.html", "text": "На 9 август Българската православна църква (БПЦ) почита паметта на важен библейски персонаж, един от най-близките съратници на Исус Христос. От всички Христови ученици и последователи, само 12 били най-приближените му. Свети апостол Матий е  роден във  Витлеем.  След Възнесението на Исус Христос, както обещал на тръгване, Светият дух ще слезе на Земята, за да осени неговите последователи и да ги напътства в техните бъдещи дела. Следвайки заръките на Иисус Христос, докато чакали Светият дух да се появи, Свети апостол Петър поел ангажимент да разреши друг въпрос. Кой да заеме мястото на Юда, който предаде своя Учител за 30 сребърника, за да се сбъдне древното пророчество от Библията. Свети апостол Петър събрал 120 Христови последователи и им представил  двама достойни мъже – Йосиф и Матий (Матия). Чрез жребий един от тях двамата трябвало да стане част от най-близките и изтъкнати последователи на Христа. Жребият показал, че това е Матий. Слизайки на Земята, Светият дух осенил Христовите ученици под формата на огромни огнени езици. На мига те започнали да говорят множество чужди езици, които даже не били чували преди. Благодарение на тези езици те можели свободно да проповядват Словото Божие по целия свят. Осенен от чудото на Светия дух, новоизбраният апостол Свети Матий заминал за Антиохия и Сирия, после се отправил към градовете Тиан и Синоп в Кападокия. Бил заловен и затворен в тъмница, но своевременното застъпничество на Свети Андрей Първозвани го освободило от затвора и Свети апостол Матий продължил да изпълнява своята Божествена мисия в  Едеса, Амасия, Севастия, чак до Етиопия. Земните дни на Свети апостол Матий също завършили мъченически като на останалите апостоли. Той бил заловен и изтезаван от езичниците, а накрая го убили с камъни на 9 август през 63 година.", "date": "2017.08.09", "title": "Днес почитаме паметта на един от учениците на Исус Христос, красиви имена празнуват"}
{"url": "http://pik.bg/%D1%81%D0%B5%D0%BD%D0%B0%D1%82%D0%BE%D1%80%D0%B8-%D1%81%D0%BA%D0%BE%D1%87%D0%B8%D1%85%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%B7%D0%B0%D1%80%D0%B0%D0%B4%D0%B8-%D0%BE%D1%81%D1%82%D1%80%D0%B8%D1%8F-%D0%BC%D1%83-%D0%B5%D0%B7%D0%B8%D0%BA-%D1%81%D0%BF%D1%80%D1%8F%D0%BC%D0%BE-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news681741.html", "text": "Американският сенатор републиканец Джон Маккейн смята, че президентът Доналд Тръмп не трябва да отправя такива заплахи към Пхенян, които не би могъл да изпълни на практика. Сенаторът изрази тази позиция в интервю за американската радиостанция Кей Ти Ей Ар, цитирано от ТАСС. \"Не съм съгласен с изказванията на президента, защото трябва да си уверен, че можеш да изпълниш това, което казваш, - посочи Маккейн, коментирайки вчерашните изявления на Тръмп, че може да отговори \"с огън и ярост\" на заплахите от страна на Пхенян. - Най-видните лидери, с които съм се срещал, не са прибягвали до такива заплахи, докато не са били готови да действат, а аз не съм уверен, че Тръмп е готов да действа.\" На въпрос следва ли, според него, думите на Тръмп да се разбират като израз на готовност да се нанесе ядрен удар по Северна Корея, сенаторът отговори: \"Аз не разбирам това, което той казва, и вече отдавна съм се отказал от опитите да проумявам неговите изказвания\". Сенаторът не изключи подобни изявление на Тръмп да имат само демонстративен характер. Според него Китай може в значителна степен да контролира икономиката на КНДР, и затова всякакви въпроси, касаещи Северна Корея, САЩ трябва да решават при съдействието на Пекин. Друг сенатор, демократката Даян Фейнстийн, също взе повод от последните остри думи на президента, и призова САЩ незабавно да пристъпят към преговори със Северна Корея на високо равнище и без предварителни условия, защото политиката на изолиране на Пхенян не е дала резултат. \"Изолирането на севернокорейците не ги застави да се откажат от стремежа си да се сдобият с ядрено оръжие. И президентът Тръмп със своите високопарни изказвания не спомага за излизането от тази ситуация\", отбеляза тя. Според нея \"няма никакви съмнения\", че експерти на КНДР сега търсят начин да монтират ядрена бойна глава на междуконтинентална балистична ракета, способна да достигне САЩ. \"Дипломацията е единственият път напред\", подчерта сенаторката.", "date": "2017.08.09", "title": "Сенатори скочиха на Тръмп заради острия му език спрямо Северна Корея"}
{"url": "http://pik.bg/%D0%B4%D0%BD%D0%B5%D1%81-%D1%81%D0%B5-%D0%BE%D1%82%D0%B4%D0%B0%D0%B9%D1%82%D0%B5-%D1%81%D0%B0%D0%BC%D0%BE-%D0%BD%D0%B0-%D0%BB%D1%8E%D0%B1%D0%BE%D0%B2-news681744.html", "text": "Добре е в този ден да се направи избор на пътя. Препоръчва се да се предприемат резки промени в живота. Например внезапно преминаване на друга работа. Нищо не трябва да се планира предварително. Действайте по интуиция, съветва астрологът Ивелина Пенчева. Благоприятно е за пътешествие и нови запознанства, пише тя в хороскопа си за \"България утре\". „Старайте се да стоите по-малко в къщи. Бъдете повече сред хората навън. Ден за баня. Можете да се подстригвате и да режете ноктите си. Не избягвайте съпружеските обятия. Отдайте се на любовта“, добавя астрологът. „За предпочитане са неярките и размити цветове в облеклото. Избягвайте всички пъстри цветове, особено червено и оранжево“, съветва тя. Според нея, сънищата сега са пророчески и се сбъдват бързо. Хубаво е да имате множество сънища. Това е знак за благоприятни промени в живота. „Да сънувате огън – знак за помощ и успех. Да сънувате дърво в гората – знак за ново запознанство и покровителство. Да се къпете във вода или да сънувате вода е лош знак. Дъжд – знак за изцеление и защита. Да усетите полъха на вятъра, да сънувате, че летите или да видите небесната дъга – знак за помощ и покровителство свише. Да бъдете облечени в бяло или да видите бяло – знак за позор и разобличаване“, добавя Ивелина Пенчева.", "date": "2017.08.09", "title": "Днес се отдайте само на любов"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-%D0%BF%D1%80%D0%B8%D0%B5%D0%BB%D0%B0-%D1%82%D0%B5%D0%B6%D0%BA%D0%BE-%D0%B2%D0%B5%D1%81%D1%82%D1%82%D0%B0-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B0%D1%81%D0%B5%D0%BD-%D0%B3%D0%B0%D1%80%D0%B3%D0%BE%D0%B2-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%BF%D0%BB%D0%B0%D1%87%D0%B5-%D0%BD%D0%B5%D1%83%D1%82%D0%B5%D1%88%D0%B8%D0%BC%D0%BE--news681738.html", "text": "Голямата естрадна прима Лили Иванова е била изключително тъжна, след като е научила вестта за кончината на Асен Гаргов, пише столичен всекидневник, като се позовава на близък човек до певицата. Двамата живеят и пеят заедно дълги години, след което се разделят със скандал. Изпълнителката на песента на композитора \"Детелини\" бе във Варна за предстоящия си концерт и малко преди поредната репетиция натъжена промълвила: \"Бог да го прости! Уважавах този мъж, никога не сме били врагове\", споделят очевидци на думите на Лили. След което примата на българската естрада се затворила в стаята си и се отдала сама на мъката си по починалия музикант, а след като излязла отново, по лицето й личали следи от сълзи. Певицата е била и един от основните дарители на болния композитор. Въпреки че е жестоко обидена на Гаргов, който я изоставя заради друга жена, Лили намира сила в себе си да преглътне омразата, след като разбира, че бившият й мъж е тежко болен. Въпреки това тя не иска да се афишира, че му помага и превежда парите в сметката му като анонимен дарител. \"Преди Лили не искаше и да чува за него, но сега често пита как е той и имал ли нужда от нещо\", споделиха преди време близки до певицата. Не е ясно дали самият певец и композитор е знаел, че Лили му превежда пари, но до последно твърдеше, че няма да иска от нея нищо, защото тя не питаела добри чувства към него и не му била простила скандалите. Двамата се изпокараха за авторските права на песните, съчинени от Гаргов. В крайна сметка композиторът й забрани да ги изпълнява, включително и емблематичната \"Детелини\".", "date": "2017.08.09", "title": "ДРАМА! Лили Иванова приела тежко вестта за смъртта на Асен Гаргов! Певицата плаче неутешимо за голямата си любов"}
{"url": "http://pik.bg/%D1%82%D0%B0%D0%B9%D0%BD%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B8%D0%B7%D1%80%D0%B0%D0%B5%D0%BB-%D0%B5-%D0%BF%D1%80%D0%B8%D0%B7%D0%BE%D0%B2%D0%B0%D0%BB-%D1%81%D0%B0%D1%89-%D0%B8-%D1%80%D1%83%D1%81%D0%B8%D1%8F-%D0%B4%D0%B0-%D0%B7%D0%B0%D1%81%D1%82%D0%B0%D0%B2%D1%8F%D1%82-%D0%B8%D1%80%D0%B0%D0%BD-%D0%B4%D0%B0-%D1%81%D0%B5-%D0%B8%D0%B7%D1%82%D0%B5%D0%B3%D0%BB%D0%B8-%D0%BE%D1%82-%D1%81%D0%B8%D1%80%D0%B8%D1%8F-news681731.html", "text": "ТАСС Дипломати от Израел, САЩ и Русия са провели, в началото на юли, тайни преговори за прекратяването на бойните действия и определяне на зони на деескалация в Южна Сирия. Три кръга консултации са се провели в Аман, столицата на Йордания, а още една се е провела в неназована европейска столица, предаде , позовавайки се на публикация в израелското издание Аарец, който черпи информацията си от източници във Външното министерство на Израел и неназована западна страна. Според информацията на изданието, израелските дипломати са се изказали рязко против договорката за зони на деескалация, тъй като, според тях, представителите на Москва и Вашингтон не са обръщали достатъчно внимание на растящото влияние на Иран в региона. Израел е призовал САЩ и Русия да поискат извеждането от сирийска територия на бойците от „Хизбула“ и лоялните на Техеран шиитски опълченци. „Основен предмет на преговорите е било желанието на Израел да се съхрани на дългосрочна основа, договорката за прекратяване на бойните действия и да се определи бъдещото влияние на Иран в Сирия, след края на гражданската война. Амерканците и руснаците са били фокусирани върху друг проблем: унищожаването на Ислямска държава и бързата стабилизация на ситуацията“, пише Аарец. „Израел е изразил безпокойството си от това, че Сирия може да стане ракетна база и потенциална опасност за него и Йордания, от страна на Иран.“ Фокус", "date": "2017.08.09", "title": "Тайни преговори: Израел е призовал САЩ и Русия да заставят Иран да се изтегли от Сирия"}
{"url": "http://pik.bg/%D0%B3%D0%BE%D1%80%D0%B0%D0%BD%D0%BE%D0%B2-%D1%81%D0%B5-%D1%85%D0%B2%D0%B0%D0%BB%D0%B8-%D1%85%D0%B0%D0%B7%D0%BD%D0%B0%D1%82%D0%B0-%D0%B5-%D0%BF%D1%8A%D0%BB%D0%BD%D0%B0-%D1%81%D1%8A%D0%B1%D1%80%D0%B0%D0%BD%D0%B8%D1%82%D0%B5-%D0%BF%D1%80%D0%B8%D1%85%D0%BE%D0%B4%D0%B8-%D0%B4%D0%BE-%D1%8E%D0%BB%D0%B8-%D1%81%D0%B0-2-%D0%BC%D0%BB%D1%80%D0%B4-news681743.html", "text": "Хазната е препълнена - ще отчете финансовият министър на правителственото заседание. Събраните приходи в края на юли превишават разходите с почти 2 милиарда лева, съобщава БНТ. Излишъкът в бюджета ще бъде докладван на кабинета, който от встъпването си в длъжност си постави за цел да повиши събираемостта на държавните пари. Според данните на финансовото министерство, до края на юли са събрани близо 60% от заложените данъци и осигуровки за цялата година, а предвидените разходи са наполовина направени. Заради увеличението на пенсиите харчовете за първите седем месеца на тази година са с около 1 милион по-големи от миналата година.", "date": "2017.08.09", "title": "Горанов се хвали: Хазната е пълна, събраните приходи до юли са 2 млрд."}
{"url": "http://pik.bg/%D1%82%D0%BE%D0%B7%D0%B8-%D1%87%D0%B0%D0%B9-%D0%BF%D0%BE%D1%87%D0%B8%D1%81%D1%82%D0%B2%D0%B0-%D0%B2%D1%81%D0%B8%D1%87%D0%BA%D0%B8-%D1%82%D0%BE%D0%BA%D1%81%D0%B8%D0%BD%D0%B8-%D0%BE%D1%82-%D1%82%D1%8F%D0%BB%D0%BE%D1%82%D0%BE-%D0%BB%D0%B5%D0%BA%D1%83%D0%B2%D0%B0-%D0%BD%D0%B0%D0%B4-50-%D0%B1%D0%BE%D0%BB%D0%B5%D1%81%D1%82%D0%B8-news681714.html", "text": "Бeзcпopнo бaбиният чaй e иcтинcĸa пaнaцeя, тъй ĸaтo e в cъcтoяниe дa ви избaви oт нaд 50 бoлecти. Зa дa пpигoтвитe бaбиния чaй, ĸoйтo мoжe дa ви избaви oт peдицa бoлecти, ca ви нyжни caмo пeт cъcтaвĸи. Ocвeн тoвa тoй мoжe дa ви пpeдпaзи oт дeмeнция, paĸ, инфapĸт, инcyлт и peдицa дpyги бoлecти, зacтpaшaвaщи живoтa ви. Cъcтaвĸитe нa чaя пaнaцeя ca ĸypĸyмa, ĸaнeлa, джинджифил, мeд и ĸapдaмoн. Bcяĸa eднa oт cъcтaвĸитe нa вълшeбния чaй e нaтoвapeнa c oпpeдeлeнa зaдaчa. Taĸa нaпpимep ĸypĸyмaтa cъдeйcтвa зa нaмaлявaнeтo нa възпaлeниятa. Cъдъpжaщoтo ce в нeя вeщecтвo, нapeчeнo ĸypĸyмин e в cъcтoяниe дa ce пpeбopи дopи c ĸoвapния paĸ. Ocвeн тoвa дoпpинacя зa здpaвeтo нa мoзъĸa и cъpцeтo. Kapдaмoнът cъдeйcтвa зa пpeдoтвpaтявaнe нa oбpaзyвaнeтo нa ĸpъвни cъcиpeци. Toй нe caмo пoддъpжa чиcти cтeнитe нa apтepиитe, a пoдпoмaгa и циpĸyлaциятa нa ĸpъвтa в тялoтo. Kaнeлaтa e дoбpe пoзнaтa из цял cвят. 1 ч.л. мед ½ литър вода 1/6 ч.л. куркума ½ с.л. канела ½ с.л. джинджифил 1 щипка кардамон Зaвpeтe вoдaтa нa cлaб oгън и дoбaвeтe ĸъм нeя джинджифилa и ĸaнeлaтa. Cлeд тoвa дoбaвeтe ĸapдaмoнa и ĸypĸyмaтa и paзбъpĸaйтe дoбpe. Ocтaвeтe вcичĸи cъcтaвĸи дa пoвpят 5-10 минyти. Cлeд тoвa oтдpъпнeтe oт ĸoтлoнa, пpeцeдeтe и дoбaвeтe мeдa. Πийтe чaя вcяĸa cyтpин и щe cтe здpaви цялa гoдинa. doctorbg.net", "date": "2017.08.09", "title": "Този чай почиства всички токсини от тялото, лекува над 50 болести"}
{"url": "http://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B8-%D0%B1%D0%BE%D1%82%D0%B5%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D1%82%D0%BD%D0%BE%D0%B2%D0%BE-%D0%B2-%D0%B1%D0%B8%D1%82%D0%BA%D0%B0-%D0%B7%D0%B0-%D1%82%D1%80%D0%BE%D1%84%D0%B5%D0%B9-news681729.html", "text": "Шампионът Лудогорец и носителят на националната купа Ботев (Пловдив) излизат тази вечер в двубоя за Суперкупата на България. И двата тима вече навлязоха в игрови ритъм заради участието си в евротурнирите. За “канарчетата” то приключи с отпадането от Маритимо, а Лудогорец ще се включи в плейофите за Лига Европа, където го чака литовският Судува. Разградчани имат да си връщат на “жълто-черните” за загубата във финала за Купата на България през май, когато отстъпиха с 1:2. Тогава головете за пловдивчани отбелязаха Антонио Вутов, който премина в Левски, и Омар Косоко, който преди два дни беше продаден в ОАЕ. “Орлите” пък ще бъдат без Джонатан Кафу, след като бразилецът по-късно днес ще бъде представен като ново попълнение на Бордо. Ботев никога не е печелил Суперкупата, а Лудогорец го стори два пъти - през 2012 и 2014 година. Вторият път разградчани надвиха именно Ботев, а мачът отново се игра на стадион “Лазур” в Бургас. Мястото на Кафу по десния фланг на атаката на Лудогорец ще заеме Върджил Мисиджан. Офанзивното каре на шампионите ще допълнят Вандерсон, Марселиньо и Клаудиу Кешерю, предава Спортал. Двойка вътрешни халфове ще са Анисе Абел и капитанът Светослав Дяков. Четиримата бранители пред вратаря Хорхе Броун ще са Сисиньо, Козмин Моци, Игор Пластун и Натанаел Пимиента. След почивката се очаква дебют да направи новото попъление Яцек Горалски. Добрата новина за Ботев е завръщането на звездата Тодор Неделев, който лекуваше травма. Аут заради наказание обаче е Йордан Минев. Ветеранът няма да може да се изправи срещу бившия си тим, а вместо него ляв бек ще е Лазар Марин. Бразилецът Фелипе Бризола ще се появи в титулярния състав и ще действа на позицията на Косоко, а на върха на атаката ще играе Фернандо Виана. Това ще е петият пореден мач за Суперкупата без участието на софийски отбор. При равенство в редовното време, няма да има продължения, а веднага ще се изпълняват дузпи. Броун; Сисиньо, Пластун, Моци, Натанаел; Дяков, Анисе; Мисиджан, Марселиньо, Вандерсон; Кешерю Чворович; Панов, Генев, Димов, Марин; Меледже; Неделев, Балтанов, Бризола, К. Стоянов; Виана Станислав Тодоров “Лазур”, Бургас 20:00 часа", "date": "2017.08.09", "title": "Лудогорец и \"Ботев\" (Пловдив) отново в битка за трофей"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%E2%80%9E%D0%BF%D1%8A%D1%82-%D0%BD%D0%B0-%D0%BA%D0%BE%D0%BF%D1%80%D0%B8%D0%BD%D0%B0%D1%82%D0%B0%E2%80%9C-%D0%BC%D0%BE%D0%B6%D0%B5-%D0%B4%D0%B0-%D0%B7%D0%B0%D0%BE%D0%B1%D0%B8%D0%BA%D0%BE%D0%BB%D0%B8-%D1%80%D1%83%D1%81%D0%B8%D1%8F-news681716.html", "text": "„Газета“. Русия може да изпадне от китайския проект „Път на коприната“ – още от тази година товари от Китай трябва да започнат да се пренасят по железопътната магистрала Баку-Тбилиси-Карс, заобикаляйки Русия. Китайците не са доволни от скоростта на доставка на товари през Русия за ЕС. Най-главното, обаче, е това, че има политическа неопределност в отношенията между Москва и Брюксел, пише руското издание През септември ще започне сервизното обслужване на новата железопътна линия от Баку (порт Алят), през Тбилиси, до турският град Карс. Дължината на линията е 826 км. Строежът започна още през 2008 г и плановете бяха да бъде завършен за три години, но все още го дострояват. През юли т.г. най-накрая бе обявено началото на тест-драйв по железопътната линия. Очаква се линията да започне да работи пълноценно в края на 2017 г. или началото на 2018-а. Тя трябва да стане съставна част на „Новия път на коприната“ – част от китайският мегапроект „Един пояс – един път“, който трябва да съедини Китай и Европа, чрез високоскоростни и безопасни търговски коридори. Предполага се, че в началото на експлоатацията на магистралата, тя ще може да превозва до един милион пътника и 6,5 милиона тона товари на година, а в последствие може да достигне до 17-20 милиона тона и 2 милиона пътника. Фокус", "date": "2017.08.09", "title": "Новият „Път на коприната“ може да заобиколи Русия"}
{"url": "http://pik.bg/%D0%B3%D0%B0%D1%80%D0%B5%D1%82-%D0%B1%D0%B5%D0%B9%D0%BB-%D0%B7%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80-%D0%BD%D0%B0-%E2%80%9C%D0%BE%D0%BB%D0%B4-%D1%82%D1%80%D0%B0%D1%84%D0%BE%D1%80%D0%B4%E2%80%9D-%D0%BD%D0%B5-%D0%BE%D0%B1%D1%80%D1%8A%D1%89%D0%B0%D0%BC-%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BD%D0%B0-%D1%81%D0%BB%D1%83%D1%85%D0%BE%D0%B2%D0%B5-news681717.html", "text": "Въпреки нестихващите информации, че може да премине в Манчестър Юнайтед, Гарет Бейл изглежда фокусиран изцяло върху представянето си с екипа на Реал Мадрид. Тази вечер уелсецът започна като титуляр при победата над “червените дяволи” с 2:1 за Суперкупата на Европа, а след това заяви, че не мисли за трансфер в друг клуб. “Винаги е приятно да спечелиш трофей. Мачът не беше лесен, но ние играхме добре и контролирахме двубоя. Много ни помогна и това, че в Мадрид тренирахме при температура от 38 градуса. Искаме да продължим да побеждаваме, гладни сме за нови успехи”, сподели Бейл. “Слуховете за трансфер в Юнайтед? Аз мисля само за футбол и не се разсейвам. Не чета нищо от нещата, които се пишат за мен. Старая се да вляза във форма, защото през последната година имах много контузии”, добави уелсецът, цитиран от Спортал.", "date": "2017.08.09", "title": "Гарет Бейл за трансфер на “Олд Трафорд”: Не обръщам внимание на слухове"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B5-%D1%82%D1%8A%D1%80%D1%81%D0%B8%D0%BB%D0%B0-%D0%BF%D0%BE%D0%BC%D0%BE%D1%89%D1%82%D0%B0-%D0%BD%D0%B0-%D1%81%D0%B0%D1%89-%D0%B7%D0%B0-%D0%B4%D0%B0-%D0%BE%D1%82%D1%81%D1%82%D1%80%D0%B0%D0%BD%D0%B8-%D0%BC%D0%BE%D1%81%D0%B0%D0%B4%D0%B5%D0%BA-%D0%BE%D1%82-%D0%B2%D0%BB%D0%B0%D1%81%D1%82%D1%82%D0%B0-%D0%B2-%D0%B8%D1%80%D0%B0%D0%BD-news681685.html", "text": "Anadolu Agency Правителството на Великобритания неколкократно е търсило помощ от Вашингтон, в усилията си да свали от власт бившия ирански Министър-председател Мохамед Мосадек през 1952-53 г., предаде , позовавайки се на разсекретени документи на Държавния департамент на САЩ, които бяха публикувани във вторник (08.08). Документите на Държавния департамент бяха публикувани от Националния архив по сигурността към Университета Джордж Вашингтон. Те потвърдиха спекулациите, че Лондон, а не Вашингтон, е основния инициатор в заговорите за свалянето на иранския Министър председател Мохамед Мосадек от власт преди близо 65 години. Заговорът, който обикновено е наричан по кодовото си име, дадено му от ЦРУ – „Операция Аякс“ – насърчи продължителното иранско подозрение за американската и западната дейност в Близкия Изток. Лондон е отправил няколко молби за свалянето на Мосадек, чрез преврат, според документите, но Вашингтон първоначално е отказал да участва, отчасти, защото се е надявал да сключи изгодна петролна сделка с иранския лидер, след като той е национализирал петролната индустрия в близкоизточната държава, преди това принадлежаща на Великобритания. Великобритания е отправила първата си молба, в писмена форма, на 8 октомври 1952 г. Освен това, британците са провели три срещи с американските си колеги, за да обсъждат въпроса, но това не е било достатъчно за да ги убеди да се включат в акцията. „Не трябва да изключваме този вариант окончателно, но ние предпочитаме да не влизаме в „Комбинирано планиране“ за такова действие в този момент,“, пише Хенри Бироуд, асистент на Държавния секретар на САЩ за Близкия Изток до своя висшестоящ, подчертавайки, че усилията на Вашингтон трябва да се насочат към сключването на сделка с Мосадек. Втори документ, от 3-ти декември 1952 г., дава отчет за среща между началника на Бироуд, заместника на Държавния секретар – Фрийман Матюс и британския външен министър Сър Кристофър Стийл, организирана по желание на Стийл. Матюс, заедно с още трима служители на ведомството, е изразил скептицизъм относно британския план и е заявил на Стийл, че САЩ „работят по нов подход“ към Мосадек. „Казах, че засега не сме готови да отхвърлим напълно идеята за преврат, но мислим, че трябва да бъде направен поне още един опит за стигане до петролна сделка с Мосадек“, е докладвал Матюс. Той е добавил, че „са се разбрали да не предприемат действие в този момент, но ще имат предвид предложението. Освен това, е достигнато съгласие, да не се водят повече разговори между ЦРУ и британските служби по въпроса, до ново нареждане“. ЦРУ все пак взима участие в усилията по свалянето на Мосадек, което се случва през август 1953 г., когато на власт е поставен Шаха на Иран Мохамед Реза Пахлави. Западната интервенция стана основен стимул за настроенията срещу Пахлави, които доведоха до неговото изгонване през 1979 г., когато избухна Ислямската Революция. Фокус", "date": "2017.08.09", "title": "Великобритания е търсила помощта на САЩ, за да отстрани Мосадек от властта в Иран"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B5%D0%BA%D1%88%D1%8A%D0%BD-%D0%BA%D0%B0%D1%82%D0%BE-%D0%BD%D0%B0-%D0%BA%D0%B8%D0%BD%D0%BE-%D1%81%D0%BF%D0%B5%D1%86%D1%87%D0%B5%D0%BD%D0%B3%D0%B5%D1%82%D0%B0-%D0%B0%D1%82%D0%B0%D0%BA%D1%83%D0%B2%D0%B0%D1%85%D0%B0-%D0%B1%D1%8A%D1%80%D0%BB%D0%BE%D0%B3%D0%B0%D1%82%D0%B0-%D0%BD%D0%B0-%D0%B1%D0%BE%D1%81%D0%B0-%D0%BD%D0%B0-%D0%BA%D0%B5%D0%BC%D0%B5%D1%80%D0%BE%D0%B2%D1%81%D0%BA%D0%B0-news681590.html", "text": "Министърът на външните работи на Испания публикува на страницата си във Фейсбук видео от задържането на боса на Кемеровската групировка, роденият в Естония Вячеслав Гулевич, известен като Слава Кемеровски. Както съобщава Rus.Postimees, операцията е била организирана от испанската полиция в сътрудничество с естонските им колеги. Освен Гулевич, са били задържани още трима членове на Кемеровската групировка, които се били укрили в Естония. Групировката е известна с нарковладенията си в Русия и извън пределите й, както и с огромното криминално минало на всички членове на бандата.", "date": "2017.08.09", "title": "ЕКСКЛУЗИВНО В ПИК! Екшън като на кино! Спецченгета атакуваха бърлогата на боса на Кемеровската банда (ВИДЕО)"}
{"url": "http://pik.bg/%D0%BD%D0%B5-%D1%81%D0%B5-%D1%81%D0%BF%D0%B8%D1%80%D0%B0%D1%82-%D1%80%D0%BE%D0%BC%D1%81%D0%BA%D0%B0%D1%82%D0%B0-%D0%BC%D0%B0%D1%85%D0%B0%D0%BB%D0%B0-%D1%81%D1%82%D0%BE%D0%BB%D0%B8%D0%BF%D0%B8%D0%BD%D0%BE%D0%B2%D0%BE-%D1%81%D0%B5-%D1%82%D1%80%D0%B5%D1%81%D0%B5-%D0%BE%D1%82-%D0%B4%D0%B8%D0%B2%D0%B8-%D0%BA%D1%8E%D1%87%D0%B5%D1%86%D0%B8-%D1%85%D0%BE%D1%80%D0%B0%D1%82%D0%B0-%D1%81%D0%B0-%D0%B2-%D1%83%D0%B6%D0%B0%D1%81-%D0%B2%D0%B8%D0%B4%D0%B5%D0%BE-news681739.html", "text": "Маанета, кючеци и среднощен шумов тормоз – това изживяват всяка вечер пловдивчани, които живеят в Изгрев, в близост до Столипиново, съобщава \"Трафикнюз\" Последният сигнал бе от пловдивчанин, който живее на „Дъбрава”. Той заяви, че в последните дни на юли всеки ден са подавани редица сигнали към 112 и 6 РУ, но не имало адекватни мерки от страна на полицията. Наш репортер изпрати запитване до пресцентъра на МВР във връзка с поставените проблеми от нашия читател, както и за мерките, които се взимат заради силната музика. Ето и отговора, който е подписан от шефа на ОД на МВР – Пловдив Атанас Илков. За месец юли т.г. в Шесто РУ, чрез тел. 112, са постъпили 151 сигнала за силна музика. При всички случаи на адресите са изпратени автопатрули на районното управление за извършване на проверки и вземане на необходимото отношение. Следва да се отбележи, че често във времевия период 19.00 ч.- 24.00 ч. се подават едновременно няколко съобщения за нарушения на нощната тишина и последователността при отработването им забавя реакцията на полицейските екипи. Също така  отработването на всеки сигнал предполага определено технологично време, както и внимателен подход особено при случаи, свързани с нарушаването на нощна тишина при провеждане на различни тържества с по-масова посещаемост, както и след употреба на  алкохол. Същевременно, според изискванията е необходимо и явяването на представители от Пловдивски общински инспекторат, които да извършат замерване на нивото на шума в помещенията и които вземат необходимите мерки съгласно Наредба за осигуряване на обществения ред на територията на Община Пловдив. Уведомяваме ви, че при проверките  са съставени 9 акта за установени административни нарушения по Закона за българските документи и 3 – по ЗМВР, за неизпълнение на полицейско разпореждане.", "date": "2017.08.09", "title": "Не се спират! Ромската махала \"Столипиново\" се тресе от диви кючеци, хората са в ужас (ВИДЕО)"}
{"url": "http://pik.bg/%D0%BD%D0%BE%D0%B2%D0%BE-20-%D0%B8%D1%80%D0%B8%D0%BD%D0%B0-%D1%84%D0%BB%D0%BE%D1%80%D0%B8%D0%BD-%D1%81%D0%BC%D0%B5%D0%BD%D0%B8-%D0%BF%D0%BB%D0%BE%D1%87%D0%B0%D1%82%D0%B0-%D0%B0%D0%B7-%D1%81%D1%8A%D0%BC-%D1%81%D0%B0%D0%BC%D0%BE-%D1%86%D0%B2%D1%8F%D1%82-%D1%80%D1%83%D1%81%D0%BE%D0%BB%D1%8F%D0%B2-news681708.html", "text": "На тотална промяна се е подложи поп певицата Ирина Флорин. Тя вече е със съвсем нов имидж и вече премина към отбора на блондинките. Изпълнителката на \"Цвят лилав\" реши тотално да смени визията си и вече е трудно неразпознаваема. Години наред тя бе известна с черната си коса, но в последните месеци е решила тотално да промени външния си вид. Неостаряващото момиче на родния поп обаче не е променила навиците си. Тя редовно посещава фитнес залата, където поддържа перфектна форма и често може да бъде видяна из софийските улици със спортен екип. „ Флорин.", "date": "2017.08.09", "title": "НОВО 20! Ирина Флорин смени плочата: Аз съм само цвят русоляв!"}
{"url": "http://pik.bg/10-%D0%B3%D0%BE%D0%B4%D0%B8%D0%BD%D0%B8-%D0%BF%D0%BE-%D0%BA%D1%8A%D1%81%D0%BD%D0%BE-%D0%B1%D0%B0%D1%80%D0%B1%D0%B0%D1%80%D0%B0-%D1%88%D0%BF%D0%BE%D1%82%D0%B0%D0%BA%D0%BE%D0%B2%D0%B0-%D0%BE%D1%82%D0%BD%D0%BE%D0%B2%D0%BE-%D1%81%D0%BF%D0%B5%D1%87%D0%B5%D0%BB%D0%B8-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D1%82%D0%B8%D1%82%D0%BB%D0%B0-news681706.html", "text": "Сребърния медал на копие спечели китайката Лингвей Ли с личен рекорд от 66.25 м, а бронза заслужи сънародничката й Хуихуи Лю с 65.26 м. Световната рекордьорка в хвърлянето на копие Барбора Шпотакова спечели планетарната титла на първенството по лека атлетика в Лондон. 36-годишната чехкиня, която има и две олимпийски титли зад гърба си, постигна 66.76 метра във втория си опит и до края нито една състезателка не успя да хвърли копието по-далеч, предава Спортал. Така Шпотакова стъпи на световния връх десет години след Осака 2007, когато триумфира като световна шампионка за първи път в кариерата си. Олимпийската шампионка от Рио Сара Колак (Хърватия) остана четвърта с 64.95 м.", "date": "2017.08.09", "title": "10 години по-късно Барбара Шпотакова отново спечели световна титла"}
{"url": "http://pik.bg/%D1%81%D0%BF%D0%B0%D1%80%D1%82%D0%B0%D0%BA-%D0%BC%D0%BE%D1%81%D0%BA%D0%B2%D0%B0-%D1%87%D1%83%D0%BF%D0%B8-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D1%81%D0%B8-%D1%80%D0%B5%D0%BA%D0%BE%D1%80%D0%B4-%D1%81-%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB-news681711.html", "text": "Шампионът Спартак (Москва) започна слабо новия сезон в Русия, а загубата с 1:5 от Зенит окончателно е убедила собственика Леонид Федун да отпусне сериозни средства за селекция, ако иска отборът да е равностоен съперник на питерци в борбата за титлата и да се представи на ниво в Шампионската лига. След като вече взеха под наем от Челси хърватския национал Марио Пашалич, сега спартаковци подготвят още по-сериозен трансферен удар. На крачка от договор с “червено-белите” е бразилският национал Луан. Той трябва да стане футболист на Спартак до края на седмицата. 24-годишният Луан е голямата звезда на Гремио. Клубът от Порто Алегре отказа първата оферта на Спартак на стойност 20 млн. евро, но руският гранд реши да активира откупната клауза на Луан, която е 25 млн. Освен това, Спартак няма да позволи на футболиста да остане в сегашния си тим до края на участието му в Копа Либертадорес. До финализирането на трансфера остават две стъпки - Луан да договори личните си условия и Спартак да преодстави необходимите банкови гаранции. Сделката ще е рекордна в историята на най-популярния отбор в Русия. Преди година на “Откритие Арена” пристигна бразилският халф Фернандо, за когото на Сампдория бяха платени 12,5 млн. евро. Сега Спартак ще даде двойно повече за неговия сънародник Луан. Сумата ще бъде преведена на няколко транша, а Гремио ще вземе 70% от нея, защото останалите 30% от правата на играча са собственост на неговия агент Жаир Пейшото и други бизнесмени. От началото на сезона в бразилската Серия “А” Луан има 15 мача, в които е отбелязал 5 гола и е направил 6 асистенции, предава Спортал. През 2015 година той стана голмайстор на първенството и попадна в идеалния отбор на сезона. През януари тази година нападателят дебютира за “селесао” при победата с 1:0 над Колумбия в контрола.", "date": "2017.08.09", "title": "Спартак (Москва) чупи трансферния си рекорд с бразилски национал"}
{"url": "http://pik.bg/%D1%81%D0%B5%D1%80%D0%B3%D0%B5%D0%B9-%D0%BB%D0%B0%D0%B2%D1%80%D0%BE%D0%B2-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D0%B4%D0%B6%D0%B0%D0%BA%D0%B0%D1%80%D1%82%D0%B0-%D1%89%D0%B5-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F-%D1%81-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D0%B9%D1%81%D0%BA%D0%B8%D1%8F-%D1%81%D0%B8-%D0%BA%D0%BE%D0%BB%D0%B5%D0%B3%D0%B0-%D0%B8-%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F-%D1%81%D0%B5%D0%BA-news681692.html", "text": "ТАСС, цитирана от Фокус. Министърът на външните работи на Русия Сергей Лавров пристигна на посещение в столицата на Индонезия – Джакарта, където ще проведе преговори с индонезийския си колега Ретно Марсуди за засилване на сътрудничеството между двете страни, а освен това ще се срещне и с Генералния секретар на Асоциацията на държавите от Югоизточна Азия (АСЕАН) Ле Льонг Мин, предаде Лавров пристигна в Джакарта от Манила и по време на посещението си ще участва в откриването на специално представителство на Русия за АСЕАН.", "date": "2017.08.09", "title": "Сергей Лавров пристигна в Джакарта, ще преговаря с индонезийския си колега и генералния секретар на АСЕАН"}
{"url": "http://pik.bg/%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-64-%D1%80%D0%B0%D0%B7%D0%BB%D1%8E%D0%BB%D1%8F-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%B5%D0%BD-%D0%BA%D0%B8%D1%82%D0%B0%D0%B9-news681710.html", "text": "Европейския средиземноморски сеизмологичен център (EMSC). Земетресение с магнитуд 6,4 разтресе Северозападен Китай, предаде Подземния трус е отчетен в 23.27 местно време. Огнището на земетресението се намира на дълбочина 15 километра. Фокус", "date": "2017.08.09", "title": "Земетресение с магнитуд 6,4 разлюля Северозападен Китай"}
{"url": "http://pik.bg/%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%BE%D1%82-%D0%B5%D0%B4%D0%BD%D0%B0-%D0%BE%D1%82-%D1%86%D0%B5%D0%BB%D0%B8%D1%82%D0%B5-%D1%81%D0%B8-news681713.html", "text": "Барселона Реал Сосиедад Иниго Мартинес Ернесто Валверде Жерард Пике Хавиер Масчерано Самюел Юмтити Марлон Палмейрас Камп Ноу Томас Вермален Ръководството на вече не желае да привлече централния защитник на , разкри Mundo Deportivo, цитиран от Спортал. Очакваше се каталунците да активират клаузата на 26-годишния футболист, която възлиза на 32 милиона евро. Шефовете на “лос кулес” обаче са преценили, че не е нужен нов бранител. Новият наставник ще разчита на , , и , а от януари към състава ще се включи и Йери Мина от . От “ ” възлагат надежди и на , който в момента е с травма.", "date": "2017.08.09", "title": "Барселона се отказа от една от целите си"}
{"url": "http://pik.bg/%D1%81%D0%B0%D1%89-%D0%B3%D0%BE%D1%82%D0%B2%D0%B8-%D0%B2%D0%BE%D0%B5%D0%BD%D0%B5%D0%BD-%D1%83%D0%B4%D0%B0%D1%80-%D0%BF%D0%BE-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B2%D1%8A%D0%B2-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-news681712.html", "text": "„Правда“ Според съобщения по телевизионния канал NBC, Пентагонът се готви да нанесе авиоудари по позициите на бойците от Ислямска държава във Филипините. Засега не е известно, как ще се отнесе към това правителството на островната държава, пише “Правда“. Руското издание вече е писало как се развива ситуацията в Югоизточна Азия. От там предположиха, че Ислямска държава(ИД), която търпи поражение в Близкия Изток, ще разширява все по-настойчиво своите бази в района и ще активизира своята престъпна деятелност. Това навярно ще бъде използвано от САЩ, за да оправдае преформатирането на собственото си военно присъствие и провеждането на военни операции в този ключов регион – в близост до Китай. Развитието на събитията на Филипините потвърждава хипотезите на . През последните няколко месеца, в тази страна, а именно на остров Минданао, се разгоря битка против терористическите гнезда на ИД. Джихадистите достигнаха до сериозни успехи, като завзеха град Марави през май. До този момент, армията на Филипините не може да ги унищожи и да нормализира положението. Властите в Манила достигнаха до извода, че самостоятелно няма да могат да решат проблема за борбата с тероризма. Избраният през миналата година президент Родриго Дутерте реши да проучи възможностите за сътрудничество в това направление с Китай и Русия. Той посети Пекин и Москва и съдейки по всичко, е достигнал до съответстващите предварителни договорки. Явно е ставало дума за техническа помощ, за подготовка на съвременни кадри, за доставяне на някои видове въоръжение, военна и специална техника. Нито веднъж не е засягана темата за привличане на руски или китайски военни, за борба с терористите на територията на островната държава. Подобни действия на Дутерте, заедно с безмилостната му борба против наркоразпространението и явните предизвикателства, които хвърля към Вашингтон, могат да предизвикат военна намеса на Съединените щати, не само срещу ИД на Минданао. Фокус", "date": "2017.08.09", "title": "САЩ готви военен удар по Ислямска държава във Филипините"}
{"url": "http://pik.bg/%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%BF%D0%BE%D1%83%D1%81%D1%82-%D0%BA%D0%B0%D0%BA%D0%B2%D0%BE-%D0%BE%D0%B7%D0%BD%D0%B0%D1%87%D0%B0%D0%B2%D0%B0-%D0%BA%D1%80%D0%B0%D1%8F%D1%82-%D0%BD%D0%B0-%D0%B0%D0%BD%D1%82%D0%B8-%D0%B0%D1%81%D0%B0%D0%B4%D0%BE%D0%B2%D1%81%D0%BA%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BD%D0%B0-%D1%86%D1%80%D1%83-news681704.html", "text": "The Washington Post. Какво постигна операцията под прикритие на ЦРУ за подпомагане на бунтовниците в Сирия? Странно, но най-сериозното последствие, може би е, че подтикна Русия да осъществи военна интервенция през 2015 г., която спаси сирийския президент Башар ал Асад – т.е. постигна точно обратното, на това, което целеше програмата, пише Сирия добави нова глава в звездната история на паравоенните действия на ЦРУ. Усилията започнаха с достойната цел да се даде на президента възможност за индиректни военни действия в Сирия, но подобни ходове доведоха до хаос, в който бунтовниците се почувстваха „прелъстени и изоставени“ от обещанието за помощ от САЩ, която изчезна, когато политическите ветрове задухаха в друга посока. Един от лидерите на сирийската опозиция е подчертал опасността надвиснала над другарите му в резултат от действията на ЦРУ: „Групите, които решиха да работят със САЩ, още тогава станаха мишена за екстремистите, но сега те съвсем няма как да се защитават от тях.“ Спирането на програмата за подпомагане на сирийската опозиция беше обявена съвсем наскоро, но беше замислена и започна да се реализира още откакто Президентът Доналд Тръмп пое управлението. Той искаше да работи заедно с Русия, за да стабилизира Сирия и програма, която беше насочена срещу съюзниците на руснаците не се вписваше в тази стратегия. Стратегията на Белия Дом за Сирия остава смесица от половинчати предположения и противоречащи си цели, но това е предмет на друг анализ. Изгрева и залеза на операцията под прикритие за Сирия преподава някои полезни уроци за това, най-деликатно, оръжие от американския арсенал. За да обобщим, програмата беше приложена твърде късно, с твърде ограничено действие и беше твърде зависима от несигурни партньори, като Турция и Саудитска Арабия. Тя беше достатъчна, за да изплаши Асад и да предизвика интервенцията от страна на Русия, но не беше достатъчна за да изпълни целите си. Може би, най-лошото беше, че подкрепените от ЦРУ бойци бяха много разделени в политическо отношение и прекалено смесени с екстремистките опозиционни групировки, в резултат, от което те не можаха да представят реална алтернатива за политическото бъдеще на Сирия. Това не означава, че действията на ЦРУ бяха безрезултатни. Провеждана от Центрове за секретни операции в Турция и Йордания, програмата напомпа стотици милиони долари в дузини групировки. Едно официално лице от управлението пресметна, че подкрепяните от ЦРУ бойци може да са ликвидирали или ранили 100 хиляди сирийски войници и техни съюзници, за последните четири години. През лятото на 2015 г. бунтовниците бяха пред портите на Латакия на северозападния бряг, заплашвайки родината на Асад и руските бази в региона. Бойците натискаха сирийската армия и в Дамаск. Анализаторите на ЦРУ, през това лято, започнаха да говорят за „катастрофален успех“ – опозицията ще свали Асад, без да създаде силно и умерено правителство. През юни 2015 г. цитирах служител на американското разузнаване, който заяви, че „Основавайки се на текущото развитие на нещата, е време да започнем да мислим за Сирия след Асад.“ Владимир Путин наблюдаваше внимателно случващото се, особено след спешното посещение на Генерал-майор Касъм Сюлеймани, командващ Стражите на Ислямската революция на Иран (ал-Кудс) и регионален патрон на Башар Асад. Путин разбра съобщението: Той осъществи военна интервенция през септември 2015 г., като промени решително баланса на силите в Сирийската война. Това, което направи Тръмп, като прекрати програмата на ЦРУ, беше просто признание на реалното разположение на силите в Сирия. Какво можеше да направи САЩ, за да достигне до различен развой на събитията? Ето някои предположения, събрани от американски и сирийски фактори, които следяха провеждането на програмата от близо. • Програмата можеше да бъде стартирана през 2012 г., когато екстремистите не бяха толкова могъщи и все още имаше надежда да бъде създадена умерена сила. През 2013 г., когато програмата беше пусната в действие, военната опозиция вече беше доминирана от джихадисти. • САЩ трябваше да даде на бунтовниците противовъздушни оръжия, което би им позволило да защитават завзетите позиции, от бруталните бомбардировки на силите на Асад. • Докато преговаряше за ядрената сделка с Иран, САЩ не искаше да убива иранци в Сирия. След като Путин се намеси, Съединените щати избягваха и руснаците. Тези ограничения бяха обосновани, но те неутрализираха провежданите от САЩ военни операции. • САЩ нямаха политическа стратегия, която да се съчетава с анти-Асадовската програма на ЦРУ. „Нямаше ясни заповеди „какво да се прави“ или ясно формулирани цели за националната сигурност и съпътстваща стратегия за постигането им“, заяви Фред Хоф, бивш служител в Държавния департамент, който е следил сирийската история от близо. Действията на Америка неволно „създадоха огромно разделение и съперничество, вместо да бъдат инструмент за обединение на различните фракции.“ Фокус", "date": "2017.08.09", "title": "\"Вашингтон поуст\": Какво означава краят на анти-Асадовската програма на ЦРУ"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B8%D0%B2%D0%B0%D0%B9%D0%BB%D0%B0-%D0%B1%D0%B0%D0%BA%D0%B0%D0%BB%D0%BE%D0%B2%D0%B0-%D0%BD%D0%B5-%D1%89%D0%B5-%D0%B8-%D0%B4%D0%B0-%D1%87%D1%83%D0%B5-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B7%D0%B0%D1%80%D0%B5%D0%BA%D0%BB%D0%B0-%D0%B4%D0%B0-%D1%81%D0%BF%D0%B8-%D1%81%D0%B0%D0%BC%D0%BE-%D1%81-%D1%87%D1%83%D0%B6%D0%B4%D0%B5%D0%BD%D1%86%D0%B8-news681698.html", "text": "Мис България Ивайла Бакалова все не намира човек, с когото да сподели живота си. Красавицата, която чукна 36 години преди две седмици, вече три лета не може да се похвали с гадже. За това пък бившата манекенка си живее живота и видимо не страда прекалено от самотата си. , отсича красавицата. През последните няколко години Ивайла бе особено потайна по отношение на личния си живот. Ситуацията не се промени много и след като красавицата замина за чужбина. През 2014 г. миската стегна куфарите, отегчена от живота си и избяга от София в посока Дубай. От тогава двете с щерка и Рая почти не се пробират у нас. Изключение правят големи празници, когато събират малко повече почивни дни и посещават няколкото си останали приятели и близки в столицата. Навярно за това коронясаната красавица предпочита да общува с чужденци, вместо с български мъже. Сред тях намирала повече изискани господа, които не знаят за тъмните петна в миналото й и се влияят единствено от сегашното й поведение на дама в обществото. Ивайла била категорична, че не се занимава с българи, колкото и влиятелни да са те. Междувременно двете с популярната й майка се радват на добър стандарт на живот и заради новата работа, с която Ивайла Бакалова си изкарва прехраната. През последните години драматично смени своя фокус в професионално отношение и вече не ще и да се сети за годините, в които участваше в ревюта срещу направо мизерни хонорари. Тази година Ивайла избра да прекара рождения си ден на френската Ривиера, но така и не се прибра до София. Събра се с приятели зад граница и поля изминалото време със скъпи напитки. За всички обаче ясно си личеше, че сред гостите на партито й няма по-специален на сърцето й мъж. Миската признала, че не й е до това и с времето се е огорчила от контактите си със силния пол. Славата й отблъсквала тези, които били по-плахи и податливи на общественото мнение, а нахалниците често я искали, само, за да се изфукат с нея. През последните няколко години Ивайла бе особено потайна по отношение на личния си живот. Ситуацията не се промени много и след като красавицата замина за чужбина. През 2014 г. миската стегна куфарите, отегчена от живота си и избяга от София в посока Дубай. От тогава двете с щерка и Рая почти не се пробират у нас. Изключение правят големи празници, когато събират малко повече почивни дни и посещават няколкото си останали приятели и близки в столицата. Навярно за това коронясаната красавица предпочита да общува с чужденци, вместо с български мъже. Сред тях намирала повече изискани господа, които не знаят за тъмните петна в миналото й и се влияят единствено от сегашното й поведение на дама в обществото. Ивайла била категорична, че не се занимава с българи, колкото и влиятелни да са те. Междувременно двете с популярната й майка се радват на добър стандарт на живот и заради новата работа, с която Ивайла Бакалова си изкарва прехраната. През последните години драматично смени своя фокус в професионално отношение и вече не ще и да се сети за годините, в които участваше в ревюта срещу направо мизерни хонорари.", "date": "2017.08.09", "title": "СКАНДАЛ! Ивайла Бакалова не ще и да чуе за българите, зарекла да спи само с чужденци"}
{"url": "http://pik.bg/%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%B8-%D1%81%D0%B0-%D0%BE%D1%82%D0%BA%D1%80%D0%B8%D0%BB%D0%B8-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%BD%D0%B0-%D0%BA%D0%B0%D1%80%D0%B0%D0%BA%D0%B0%D1%81-%D1%83%D0%B1%D0%B8%D1%82-%D0%B5-%D0%BF%D0%BE%D0%BF%D1%83%D0%BB%D1%8F%D1%80%D0%B5%D0%BD-%D0%B0%D0%B4%D0%B2%D0%BE%D0%BA%D0%B0%D1%82-news681723.html", "text": "ТАСС Един човек е починал, а друг е ранен, след стрелба в летището Майкетия, обслужващо столицата на Венецуела, Каракас, предаде , позовавайки се на информация от местните медии. Жертва на нападението е станал адвокат Келвин Алварадо. Той е бил убит пред гишето за регистрация, а намиращия се до него сътрудник на авиокомпания е бил ранен. Според информацията, адвокатът се е прибирал от Доминиканската република. На нападателите се е удало да избягат от местопрестъплението.", "date": "2017.08.09", "title": "Неизвестни са открили стрелба в летището на Каракас, убит е популярен адвокат"}
{"url": "http://pik.bg/%D0%B8%D0%B2%D0%B5%D1%82-%D0%BB%D0%B0%D0%BB%D0%BE%D0%B2%D0%B0-%D0%BA%D0%BE%D0%BB%D0%B8%D0%BE-%D0%BF%D1%80%D0%B5%D0%BC%D0%B8%D0%BD%D0%B0%D1%85-%D0%BD%D0%B0%D0%BF%D1%80%D0%B5%D0%B4-%D0%BD%D0%B0%D0%B4%D1%8F%D0%B2%D0%B0%D0%BC-%D1%81%D0%B5-%D0%B4%D0%B0-%D0%B8%D0%BC%D0%B0%D0%BC-%D0%BA%D1%8A%D1%81%D0%BC%D0%B5%D1%82-news681722.html", "text": "Ивет Лалова-Колио се класира за полуфиналите на 200 метра на Световното първенство по лека атлетика в Лондон, след като завърши втора в серията си с резултат 23.08 секунди. \"Отстрани и аз като си видях бягането, изглеждаше много леко. Беше ок, единственият проблем днес е студът, тъй като не е приятно да се бяга спринт в такова хладно време. Надявам се в четвъртък да се пооправи времето, така го дават и в прогнозите. Имахме късмет, че не ни валя, така че нещата пак са позитивни. Преминах напред, надявам се да имам късмет. Виждам, че все още никой не бяга фрапиращи резултати и според мен е заради времето. Програмата ми харесва, защото колкото повече остарявам, се вмъкват повече дни за почивка. Перфектният вариант би бил, ако този ден беше между полуфинала и финала, защото това са двете най-тежки бягания. Дори мога да кажа, че за голяма част от спринтьорките полуфиналът е най-тежкото бягане\", бяха първите думи на 33-годишната спринтьорка след сериите на 200 м. Ивет коментира и проблема на някои от делегациите с вируса, заради който сериозен брой атлети пропуснаха своите дисциплини: \"Чухме за този вирус и докторите на италианския отбор ни успокоиха, че е от храната. Ако беше толкова свиреп вирус, досега щеше да е повалил всички. Без прегръдки и целувки и смело напред. Спортал", "date": "2017.08.09", "title": "Ивет Лалова-Колио: Преминах напред, надявам се да имам късмет"}
{"url": "http://pik.bg/%D1%80%D0%BE%D0%BC%D0%B0-%D1%81%D0%B5-%D0%BD%D0%B0%D1%81%D0%BE%D1%87%D0%B2%D0%B0-%D0%BA%D1%8A%D0%BC-%D0%BE%D1%82%D1%85%D0%B2%D1%8A%D1%80%D0%BB%D0%B5%D0%BD-%D0%BE%D1%82-%D1%8E%D0%B2%D0%B5%D0%BD%D1%82%D1%83%D1%81-news681719.html", "text": "Чешкият нападател на Сампдория Патрик Шик е сред имената, които ръководството на Рома обсъжда за привличане. Младокът, който направи фурор в дебютния си сезон в Серия “А”, беше на крачка от договор с Ювентус, но не издържа медицинските прегледи заради проблеми със сърцето. Те обаче не са хронични и затова от Юве не са се отказали окончателно от възможността да подпишат с Шик, предава Спортал. Днес той трябва да мине нови прегледи, а в случай, че “бианконерите” не го привлекат, Рома ще отправи оферта. В същото време новото попълнение на “вълците” Грегоар Дефрел призна, че е имал и други предложения, но е държал на всяка цена да премине в Рома. Рисмкият клуб взе французина под наем от Сасуоло за 5 млн. евро, а следващото лято може да го откупи за 15 млн. “Исках да дойда в Рома още през януари. Тогава до трансфер не се стигна, но се надявах няколко месеца по-късно той да се осъществи. Имах и други оферти, но бях категоричен в желанието си да играя в Рома. Новият ми отбор има огромен стадион и невероятни фенове. Разбира се, че трябва да се целим в титлата. Мога да науча много от Един Джеко, който е доказан голмайстор. Чудесно е, че отново ще работя с Еузебио Ди Франческо. Той ме направи нападател и благодарение на него прогресирах през последните две години”, каза Дефрел на пресконференция вчера.", "date": "2017.08.09", "title": "Рома се насочва към отхвърлен от Ювентус"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D0%BF%D0%BE%D0%BB%D1%88%D0%B0-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D1%83%D1%82%D0%B2%D1%8A%D1%80%D0%B4%D0%B8-%D0%BD%D0%BE%D0%B2%D0%B8-%D0%B3%D0%B5%D0%BD%D0%B5%D1%80%D0%B0%D0%BB%D0%B8-%D0%B8-%D0%B0%D0%B4%D0%BC%D0%B8%D1%80%D0%B0%D0%BB%D0%B8-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8-%D0%BE%D1%82-%D0%B2%D0%BE%D0%B5%D0%BD%D0%BD%D0%BE%D1%82%D0%BE-%D0%BC%D0%B8%D0%BD-news681688.html", "text": "ТАСС Президентът на Полша Анджей Дуда отказа да присвои званията генерал и адмирал на офицери, предложени от Министерството на националната отбрана на Полша, предаде , позовавайки се на публикувано от Бюрото по национална сигурност съобщение. Президентът е аргументирал своето решение с несъвършенство в системата на командване в армията и е изразил надежда, че „в близко време ще бъде изработена такава система на ръководство, която ще позволи да се приемат съответстващите кадрови решения“. Министерството на отбраната, на свой ред, е подчертало, че „назначаването на нов ръководен състав е ключов момент за текущите промени в армията“. „Без това всички други реформи може да не се състоят“, са написали от пресслужбата на ведомството в коментар за решението на президента. През 2014 г. в Полша са въведени два главни вида командване – генерално и оперативно, които замениха предишната система на командване на различните въоръжени сили. Генералният щаб стана Център за стратегическо планиране. Действащият в момента Министър на отбраната на страната, Антоний Мачеревич смята, че това решение е повлекло след себе си неясно разделение на компетенциите. В момента той се опитва да направи своя реформа, която има за цел да създаде единен команден център. Според забележките на местни наблюдатели, в полската армия е възникнала кризисна ситуация, заради недостиг на команден състав. „За две години на управление на партията Право и справедливост, от армията са излезнали 36 генерала. Никога не е имало такава чистка в историята на въоръжените сили на независима Полша. В същото време Министър Мачеревич праща за подпис на президента 46 заявки за нови назначения на генерали“, информира „Газета Виборча“, цитиран от Фокус.", "date": "2017.08.09", "title": "Президентът на Полша отказа да утвърди нови генерали и адмирали, предложени от военното министерство"}
{"url": "http://pik.bg/%D0%B3%D0%B0%D1%80%D0%B4%D0%B8%D1%8A%D0%BD-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D0%BC%D0%B0%D1%85%D0%BD%D0%B0%D1%82-%D0%B4%D0%BE-%D0%B5%D0%B4%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-%D0%BD%D0%BE-%D0%BF%D1%80%D0%BE%D0%B1%D0%BB%D0%B5%D0%BC%D0%B8%D1%82%D0%B5-%D0%BD%D0%B0-%D1%81%D0%B0%D1%89-%D0%B5%D0%B4%D0%B2%D0%B0-%D1%82%D0%BE%D0%B3%D0%B0%D0%B2%D0%B0-%D1%89-news681720.html", "text": "The Guardian. Кратък списък от „Известни неизвестни“ прогнозира, че президентството на Доналд Тръмп няма да оцелее още 12 месеца. Знаем, че голямо жури заседава от седмици и има правото да призове в съда Тръмп, по обвинение, че е сътрудничил с Русия по време на президентската кампания. Ние знаем, че Доналд младши е получил електронна поща от посредник, който е предложил среща, като част от „Подкрепата на Русия и нейното правителство за г-н Тръмп“ и когато това стана известно, президентът лично даде грешни сведения за тази среща, пише Освен това, ние знаем, че специален съветник Робърт Мюлер, не само разследва връзките с Русия на бившия ръководител на кампанията на Тръмп, Пол Манафорт и бившия съветник по сигурността Майкъл Флин. Миналата седмица разбрахме, че той разследва също и връзките между руски олигарси и бизнеси на Тръмп, описани от разследващ журналист, като „пералня на самообслужване“ за мръсните пари на руските мафиоти. Според сценария, измислен в Демократическите среди, Тръмп ще се опита да уволни Мюлер и ще се провали, няколко от заподозрените ще получат имунитет и ще се разприказват и край. Тогава Доналд Тръмп или ще подаде оставка, или ще получи импийчмънт, а Майк Пенс ще стане президент. Само тогава ние ще разберем какво искат десните милиардери, които седят зад проекта. Защото Тръмп никога не е бил първият им избор: първите шест месеца от кампанията, основният донор на кампанията на Тръмп, беше самия Доналд Дж. Тръмп. Само, когато религиозния-консерватор Тед Круз, се провали в опита си да вдъхнови масите, ултра-десните бизнес милиони се пренасочиха към Тръмп. Дори братята Кох, които финансираха десни тинк-танкове с 400 милиона долара, поддържаха дистанция, докато техния съюзник Пенс не беше инсталиран като вице на Тръмп. Ако Майк Пенс стане президент ще дойде моментът на истинското откровение. На туитовете в 3 сутринта пълни с глупости и боклука, който излиза от устата на Тръмп по време на митинги, ще се гледа като на сюрреалистичен пролог към основното събитие. Но какво ще бъде основното събитие? Фокус", "date": "2017.08.09", "title": "\"Гардиън\": Доналд Тръмп може да бъде махнат до една година, но проблемите на САЩ едва тогава ще започнат"}
{"url": "http://pik.bg/%D0%B4%D0%BE%D0%BA%D0%B0%D0%B7%D0%B0%D0%BD%D0%BE-%D0%BA%D1%80%D1%8A%D1%88%D0%BA%D0%B0%D1%87%D0%B8%D1%82%D0%B5-%D0%BC%D0%B0%D0%BC%D1%8F%D1%82-%D0%BE%D1%89%D0%B5-%D0%BF%D1%80%D0%B5%D0%B7-%D0%BF%D1%8A%D1%80%D0%B2%D0%B8%D1%82%D0%B5-5-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D0%B1%D1%80%D0%B0%D0%BA%D0%B0-news681701.html", "text": "Не седмата година е кризисна за брака, показват резултатите от ново проучване. Според него семейните проблеми, както и изневерите, често връхлитат много по-рано от навършването на седмата година от семейния живот, пише в. „Daily Star“. Изданието се позовава на допитване, поръчано от сайт за извънбрачни афери. То е направено във Великобритания. Според него 2/3 от осквернителите на брачното ложе се проявяват още през първите 5 години след сватбата. Анкетата, обхванала 300 потребители на сайта Сафрина, показва, че 27% от кръшкачите са минали под венчило едва преди една или две години. Мнозинството неверни партньори – 36%, са се оказали с „брачен стаж“ между 3 и 5 години. Допитването разкрива и мотивите, подтикващи към изневяра. Като основна причина да потърсят интимност извън брачното ложе 27% от прелюбодейците посочват незадоволителния секс, 14% – повишеното либидо, а 9% – чувството, че са отблъснати от половинката си.", "date": "2017.08.09", "title": "ДОКАЗАНО! Кръшкачите мамят още през първите 5 години от брака"}
{"url": "http://pik.bg/%D1%8F%D0%BF%D0%BE%D0%BD%D0%B8%D1%8F-%D1%89%D0%B5-%D0%BF%D0%BE%D1%87%D0%B5%D1%82%D0%B5-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B0%D1%82%D0%BE%D0%BC%D0%BD%D0%B0%D1%82%D0%B0-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%BA%D0%B0-%D0%BD%D0%B0-%D0%BD%D0%B0%D0%B3%D0%B0%D1%81%D0%B0%D0%BA%D0%B8-news681696.html", "text": "ТАСС, цитирана от Фокус. Траурни мероприятия, отбелязващи 72-ата годишнина от атомната бомбардировка на град Нагасаки, ще се проведат в сряда (09.08) в Япония. Мемориалната церемония в Парка на мира в Нагасаки ще започне в 11:02 по местно време. Именно в този момент на 9 август 1945 година беше взривена бомбата „Дебелака“, пусната от стратегическият бомбардировач на Военновъздушните сили на САЩ Б-29, предаде В цяла Япония ще има едноминутно мълчание, след което кметът на град Нагасаки Томихиса Тауе ще прочете Декларация за мира, която призовава за пълно ядрено разоръжаване. След това, изявление ще направи и Министър-председателят на страната Синдзо Абе. На мероприятието ще присъстват представители на около 90 държави, включително дипломати от Русия, Великобритания, Франция и САЩ.", "date": "2017.08.09", "title": "Япония ще почете жертвите на атомната бомбардировка на Нагасаки"}
{"url": "http://pik.bg/3-%D0%BF%D1%80%D0%B8%D0%B7%D0%BD%D0%B0%D0%BA%D0%B0-%D1%87%D0%B5-%D0%BA%D0%B0%D1%80%D0%B0%D0%BD%D0%B8%D1%86%D0%B8%D1%82%D0%B5-%D1%81-%D0%BF%D1%80%D0%B8%D1%8F%D1%82%D0%B5%D0%BB%D1%8F%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D0%B2%D0%B8-%D1%81%D0%B0-%D0%B0%D0%B1%D1%81%D0%BE%D0%BB%D1%8E%D1%82%D0%BD%D0%BE-%D0%BD%D0%BE%D1%80%D0%BC%D0%B0%D0%BB%D0%BD%D0%B8-news681697.html", "text": "С едно от бившите ми гаджета се карахме непрекъснато и аз всъщност мислех, че това означава, че сме по-влюбени от всеки друг. Аз приравнях любовта със страстта. Така че, според мен, колкото повече се карахме, толкова по-силни чувства имахме един към друг. Шантаво, нали? След това имах връзка с човек, с който изобщо не се карахме. Оказа се, че тя не е истинска. Никой от нас не беше честен по отношение на емоции, негодувание или нужди. Тогава колко често е нормално да се спори в една връзка? За да разберем,  попитахме Ерика Етън, специалист по връзките и инструктор по срещи за някои признаци, че караниците между вас и вашият партньор са напълно нормални. \"Пререканията са напълно нормални и здравословни във всяка връзка\", казва тя. \"Понякога най-нездравословните взаимоотношения са тези, в които всичко изглежда\" ОК \", но проблемите  бълбукат под повърхността, без да бъдат обсъждани.\" Въпреки това, не всички спорове в една връзка са полезни. Според Етън, това, което има значение е продуктивният спор. И така, кои са някои от признаците, че спора във вашата връзка става по здравословен начин? 1. Вие изговаряте нещата на момента Етин казва, че признак за здравословен спор в една връзка е, че \"вие сте в състояние да решите проблема, голям или малък, с един разговор.\" Това означава, че не се влачите в излишни словесни битки, няма пасивна агресия, мълчаливо отмъщение и никой не си ляга ядосан. Но как да постигнете разрешаване на конфликтите толкова бързо и ефективно? Етън обяснява: \"Слушайте другия човек, обяснете как поведението му ви кара да се чувствате, опитайте се да не викате, да разберете и да се опитате да видите другата гледна точка. И не мълчете, и не напускайте спора. Това са задължителни условия за продуктивния спор и трябва да бъдат написани на плакат на стената или нещо подобно, или да бъдат избродирани на възглавницата ви. 2. Вие не задържате недоволството си Разрешаването на конфликти означава действително разрешаване на конфликта, така че да не се появява отново и отново в отношенията ви. Ако партньорът ви е забравил да измие съдовете преди три седмици и вие решите да включите това в текущия спор, това не е здравословен начин да се справите с конфликта в отношенията си. Етън обяснява, че когато спорите нормално и продуктивно, \"вие не таите недоволство и не използвате конфликта срещу другия човек с по-късна дата\". Това означава, че всяка „битка” наистина трябва да бъде потушена и разрешена, преди да продължите напред, защото иначе негодуванието може да прелее от чашата и да се взриви като вулкан по-късно. 3. Вие не съхранявате архив Здравословен спор означава, че не извършвате опис на всички неща, които вашият партньор е направил \"погрешно\" във вашата връзка. Етин обяснява, че когато се бориш честно, \" се бориш за един спорен въпрос, не намесваш предишни проблеми в него.\" Спорът е естествена част от всяка връзка, важното е той да се разрешава с уважение и толерантност. Това означава честна и автентична комуникация и решаване на проблемите незабавно и индивидуално, още щом те влезнат във вашите взаимоотношения. Не събирайте точки от нещата, които партньорът ви прави погрешно в отношенията ви, и недейте да таите злоба по отношение на тях. . beu.bg", "date": "2017.08.09", "title": "3 признака, че караниците с приятеля/приятелката ви са абсолютно нормални"}
{"url": "http://pik.bg/%D0%B6%D0%BE%D0%B7%D0%B5-%D1%81%D0%B5-%D1%8F%D0%B4%D0%BE%D1%81%D0%B0-%D0%BD%D0%B0-%D1%81%D1%8A%D0%B4%D0%B8%D0%B8%D1%82%D0%B5-%D0%BD%D0%B5-%D0%BF%D0%BE%D0%B4%D0%BC%D0%B8%D0%BD%D0%B0-%D0%B8-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-news681699.html", "text": "Мениджърът на Манчестър Юнайтед Жозе Моуриньо не пропусна да изтъкне съдийството като една от основните причини, довели до загубата с 1:2 от Реал Мадрид в сблъсъка за Суперкупата на Европа. Португалецът изказа недоволството си най-вече от първия гол на кралския клуб, паднал след неотсъдена засада. “Мисля, че играхме добре и загубихме с един гол, а този гол беше от засада. Ако беше използвана системата за видеоповторения, резултатът щеше да е 1:1 и щяха да следват продължения”, заяви Жозе. “Факт е, че Реал можеше да вкара още попадения, но същото важи и за нас. Те доминираха в средата на първото полувреме, а ние бяхме по-добри в средата на второто. Имахме срещу себе си отбор, съставен от фантастични футболисти. Въпреки това, до последно нищо не беше ясно. Всъщност, не точно до края, защото след влизането на Кристиано Роналдо играта беше прекъсвана всеки път, когато той поискаше нарушение”, добави в типичния си стил Моуриньо, цитиран от Спортал.", "date": "2017.08.09", "title": "Жозе се ядоса на съдиите, не подмина и Кристиано"}
{"url": "http://pik.bg/%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D1%82%D0%B8%D1%82%D0%BB%D0%B0-%D0%BD%D0%B0-%D0%BE%D1%82%D0%BA%D1%80%D0%B8%D1%82%D0%BE-%D0%BE%D1%82%D0%BD%D0%BE%D0%B2%D0%BE-%D1%81%D0%B5-%D0%BE%D0%BA%D0%B0%D0%B7%D0%B0-%D0%BC%D0%B8%D1%80%D0%B0%D0%B6-%D0%B7%D0%B0-%D0%BB%D0%B0%D0%B2%D0%B8%D0%B9%D0%B5%D0%BD%D0%B8-%D0%BA%D0%B5%D0%BD%D0%B4%D1%80%D0%B8%D0%BA%D1%81-%D0%B1%D0%B5%D0%B7%D0%B0%D0%BF%D0%B5%D0%BB%D0%B0%D1%86%D0%B8%D0%BE%D0%BD%D0%B5%D0%BD-news681700.html", "text": "Рено Лавийени отново не успя да спечели световна титла на открито в овчарския скок. Французинът, който е планетарен рекордьор в дисциплината с 6.16 метра и има всички титли във витрината си без световна на откринто, отново не успя да стъпи на най-високото стъпало в Лондон. Лавийени остана трети с личен рекорд за сезона от 5.89 метра. Това е пети медал за 30-годишния французин от световни първенства на открито, като до момента има един сребърен и четири бронзови. Световен шампион по категоричен начин стана американецът Сам Кендрикс, който беше най-добър от всички и извоюва златото с 5.95 метра. Полякът Пьотр Лисек, който беше напът да отпадне още на 5.65 м (преодоля височината от трети опит), спечели сребърния медал също с 5.89 м, колкото имаше и Лавийнени, предава Спортал.", "date": "2017.08.09", "title": "Световната титла на открито отново се оказа мираж за Лавийени, Кендрикс безапелационен"}
{"url": "http://pik.bg/%D0%B8%D0%BD%D1%84%D0%B0%D1%80%D0%BA%D1%82%D0%BD%D0%BE-%D1%85%D0%B0%D0%BA%D0%B5%D1%80%D0%B8-%D0%B8%D1%81%D0%BA%D0%B0%D1%82-%D0%BE%D1%82%D0%BA%D1%83%D0%BF-%D0%B7%D0%B0-%D0%B4%D0%B0-%D0%BD%D0%B5-%D0%BF%D1%83%D1%81%D0%BD%D0%B0%D1%82-%D0%BD%D0%BE%D0%B2%D0%B8%D1%8F-%D1%81%D0%B5%D0%B7%D0%BE%D0%BD-%D0%BE%D1%82-%D0%B8%D0%B3%D1%80%D0%B0-%D0%BD%D0%B0-%D1%82%D1%80%D0%BE%D0%BD%D0%BE%D0%B2%D0%B5-news681665.html", "text": "Хакерите, които преди няколко дни откраднаха сценария на известния сериал и друга информация, са поискали пари, за да не я разпространяват. Те твърдят, че разполагат с общо терабайт и половина. Сред информацията са и договори на служители, както и личните данни и тези за контакт на актьорите от сериала, предава Нова тв. Компанията засега се въздържа да съобщи колко пари са поискали хакерите. В бележката обаче е поставен срок - те трябва да ги получат до три дни.", "date": "2017.08.09", "title": "ИНФАРКТНО! Хакери искат откуп, за да не пуснат новия сезон от \"Игра на тронове\""}
{"url": "http://pik.bg/%D0%BF%D1%83%D1%82%D0%B8%D0%BD-%D0%BC%D0%B5%D0%B4%D0%B2%D0%B5%D0%B4%D0%B5%D0%B2-%D0%B8-%D1%85%D0%B0%D0%B4%D0%B6%D0%B8%D0%BC%D0%B1%D0%B0-%D0%BD%D0%B0-%D1%82%D1%83%D1%80%D0%BD%D0%B8%D1%80-%D0%BF%D0%BE-%D0%B1%D0%BE%D0%B9%D0%BD%D0%BE-%D1%81%D0%B0%D0%BC%D0%B1%D0%BE-news681679.html", "text": "Президентът и премиерът на Русия, както и държавният глава на Абхазия пристигнаха на VIII Международен турнир по професионално бойно самбо \"Платформа S-70\", който се провежда в Сочи. Владимир Путин посещава спортното мероприятие всяка година. Както съобщава РИА Новости, през тази година на турнира са поканени известните руски хокеисти Павел Буре, Евгений Малкин, Александър Овечкин. Главният двубой тази вечер е срещата в категория до 84 кг между знаменития руски боец Вячеслава Василевски (30 победи, пет поражения) и бразилеца Луис Сержио Мело Джуниор (30 победи, 15 поражения, три равни). Международният турнир по професионално самбо \"Платформа S-70\" включва 10 срещи между борци от Русия, САЩ, Бразилия, Франция и Полша.", "date": "2017.08.09", "title": "Путин, Медведев и Хаджимба на турнир по бойно самбо"}
{"url": "http://pik.bg/%D1%81%D0%B5%D0%B2%D0%B4%D0%B0-%D0%B0%D1%81%D0%B5%D0%BD%D0%BE%D0%B2%D0%B0-%D1%81%D0%B8-%D0%BE%D1%81%D0%B8%D0%B3%D1%83%D1%80%D0%B8-%D0%BC%D0%B5%D0%B4%D0%B0%D0%BB-%D0%B2-%D0%B8%D1%82%D0%B0%D0%BB%D0%B8%D1%8F-news681687.html", "text": "Европейската шампионка по бокс от София 2016 Севда Асенова си гарантира медал и от първенството на ЕС за жени, което се провежда в италианския град Каша. В първата си среща днес българката спечели с единодушното решение на съдиите срещу французойката Уриа Джалу в категория до 48 кг и си осигури най-малко бронз. Нейна съперничка на полуфиналите ще бъде полякинята Адриана Марчевска. Днес за 1/4-финалните си мачове ще излязат Габриела Димитрова (51) и Станимира Петрова (57). И двете ще си осигурят медали при победи съответно над англичанката Лиза Джейн Уитсайд и над италианката Алесиа Мезиано.", "date": "2017.08.09", "title": "Севда Асенова си осигури медал в Италия"}
{"url": "http://pik.bg/%D0%BD%D0%B0-%D0%BE%D0%BF%D0%B0%D1%88%D0%BA%D0%B0%D1%82%D0%B0-%D0%BC%D0%B8%D0%BD%D0%B8%D0%BC%D0%B0%D0%BB%D0%BD%D0%B0%D1%82%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D1%83-%D0%BD%D0%B0%D1%81-%E2%80%93-9-%D0%BF%D1%8A%D1%82%D0%B8-%D0%BF%D0%BE-%D0%BD%D0%B8%D1%81%D0%BA%D0%B0-%D0%BE%D1%82-%D1%82%D0%B0%D0%B7%D0%B8-%D0%B2-%D0%BB%D1%8E%D0%BA%D1%81%D0%B5%D0%BC%D0%B1%D1%83%D1%80%D0%B3-news681674.html", "text": "Минималната заплата в най-богатата членка на Евросъюза Люксембург е деветкратно по-висока от тази в най-бедната – България, съобщи европейската статистическа агенция Евростат. В Люксембург минималната заплата е 1999 евро, а у нас – 235 евро, пише БГНЕС. В първата петица държави с най-голяма минимална заплата са също Ирландия (1563 евро), Холандия, (1552), Белгия (1532) и Германия (1498 евро). Преди България с най-ниски минимални заплати са поставени Румъния (275 евро), Латвия и Литва с по 380 евро и Чехия с 407 евро. Шест от 28-те държави не използват термина „минимална заплата” в социалната си система. Това са Дания, Швеция, Италия, Кипър, Словакия и Хърватия.", "date": "2017.08.09", "title": "НА ОПАШКАТА! Минималната заплата у нас – 9 пъти по-ниска от тази в Люксембург"}
{"url": "http://pik.bg/%D0%B2%D0%B8%D0%B6%D1%82%D0%B5-%D1%81%D1%83%D0%B7%D0%B0%D0%BD%D0%B8%D1%82%D0%B0-%D0%BF%D1%80%D0%B5%D0%B4%D0%B8-%D0%B4%D0%B0-%D0%B8%D0%B7%D0%B3%D1%80%D0%B5%D0%B5-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0%D1%82%D0%B0-%D0%B9-%D1%81%D0%BB%D0%B0%D0%B2%D0%B0-%D1%81%D0%BD%D0%B8%D0%BC%D0%BA%D0%B8-news681676.html", "text": "Сузанита стана известна, след като пусна парчето \"Луцифер и Буда\". Песента предизвика скандал заради неприличното поведение на 14-годишното момиче в клипа и текста, който определено не е подходящ за възрастта й. Както стана известно, музиката е крадена, което й навлече още повече негативни коментари, съобщава \"Актуално.ком\". И докато някои обсъждат дъщерята на Орхан Мурад, ние ви предлагаме да видите как е изглеждала Сузанита преди славата.", "date": "2017.08.09", "title": "Вижте Сузанита преди да изгрее скандалната й слава (СНИМКИ)"}
{"url": "http://pik.bg/%D0%BF%D0%B8%D0%B5%D1%80-%D0%B0%D0%BC%D0%B1%D1%80%D0%BE%D0%B0%D1%81-%D0%B1%D0%BE%D1%81-%D0%B5-%D0%B1%D0%BE%D1%81%D1%8A%D1%82-%D0%BD%D0%B0-800-%D0%BC%D0%B5%D1%82%D1%80%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-news681691.html", "text": "за сезона. Пиер Амброас-Бос поднесе една от големите изненади на Световното първенство по лека атлетика в Лондон. В отсъствието на световния рекордььор и олимпийски шампион Дейвид Рудиша (Кения) 25-годишният французин спечели титлата на 800 метра. Този път французинът издържа в последните метри и се оказа най-свеж, за да пресече първи финалната линия за 1:44.67 минути - негов личен рекорд. Кенийската чест в този финал защити 19-годишният Кипйегон Бет, който извоюва бронза с 1:45.21 мин. Триумфът на Европа във финала на две обиколки допълни двукратният европейски шампион Адам Кшчот (Полша), който спечели второ световно сребро в кариерата си, предава Спортал 27-годишният Кшчот направи обичайното си бягане с изоставане в първата обиколка и силна втора част на бягането, като финишира за 1:44.95 мин - личен рекорд за сезона.", "date": "2017.08.09", "title": "Пиер Амброас-Бос е босът на 800 метра в Лондон"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BA%D0%B0%D0%BA%D0%B2%D0%BE-%D1%8F%D0%B4%D0%B5%D1%82%D0%B5-%D0%B4%D1%8E%D0%BD%D0%B5%D1%80%D0%B8%D1%82%D0%B5-%D0%B2-%D0%B6%D0%B5%D0%B3%D0%B0%D1%82%D0%B0---%D0%BF%D0%BE%D1%82-%D0%B8-%D0%BC%D1%80%D1%8A%D0%B2%D0%BA%D0%B8-%D0%B2-%D0%B5%D0%B4%D0%BD%D0%BE-news681569.html", "text": "Пот се лее на пловдивските дюнерджийници, а опашките пред тях не спират, показа проверка. В града под тепетата почти не се намира място, където майсторите на арабския специалитет да работят с климатик. Докато навън температурата е 38 градуса, в помещенията тя се вдига с още 10 отгоре. Веригите за бързо хранене предлагат катми, които се правят на котлони. Продават се стотици пици на пещ. Освен това топлина излъчват самите нагреватели, с които се препича месото, и фритюрниците. Повсеместно борбата с жегата и потта опира до личната хигиена на работниците, пише \"Марица\". Те разполагат само с козирки на челото, които да предпазват лицата им. На въпроса \"Как издържате тук\", простичкия отговор на работниците е \"Не питай!\". Касиерките, които в повечето случаи продават и пиците, тичат често до чешмите, за да се измият и разхладят. Мъжете, които правят дюнери, сандвичи и бургери, обслужват в пъти повече клиенти, които гледат потните лица на готвачите. Изключение от масовата практика правят местата, където се продават гироси. Гръцките дюнерджийници са не отворени лавки, а заведения с климатици и места за сядане както вътре, така и навън.", "date": "2017.08.09", "title": "ШОКИРАЩО! Внимавайте какво ядете! Дюнерите в жегата - пот и мръвки в едно"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%B0%D0%B1%D0%B8%D1%82%D1%83%D1%80%D0%B8%D0%B5%D0%BD%D1%82%D0%BA%D0%B0-%D0%BD%D0%B0%D0%BF%D1%8A%D0%BB%D0%BD%D0%B8%D0%BB%D0%B0-%D0%B4%D1%8A%D0%BD%D0%BA%D0%B8%D1%82%D0%B5-%D0%B8-%D1%87%D0%B0%D0%BD%D1%82%D0%B0%D1%82%D0%B0-%D1%81%D0%B8-%D1%81-%D0%B4%D0%B8%D0%B7%D0%B0%D0%B9%D0%BD%D0%B5%D1%80%D1%81%D0%BA%D0%B0-%D0%B4%D1%80%D0%BE%D0%B3%D0%B0-news681667.html", "text": "Кюстендилски полицаи задържаха 19-годишна девойка, натъпкала дамската си чантичка и дънките с различни видове дрога. Наркотиците са намерени след проверка на лек автомобил „Алфа Ромео“, който е спрян на улица „Гоце Делчев“ в града. По данни от полицията 19-годишната Дияна Георгиева е била пътничка в автомобила. В нея са открити 8.14 г канабис, 4.68 г ефедрин и 5.5 г метамфетамин. Видът на наркотичните вещества е установен с полеви наркотест. По случая е започнато досъдебно производство в РУП – Кюстендил, уведомен е дежурен прокурор. 19-годишното момиче, което е от кюстендилското село Слокощица, ще остане в полицейския арест 24 часа. Тя е била абитуриентка таза година, завършила е една от професионалните гимназии в областния център. „Пред нас обясни, че наркотиците трябвало да ги даде на свой приятел, който бил зависим. Не можела да му откаже, тъй като му дължала услуга“, коментираха разследващи.  В случай че обвинението се докаже в съдебна зала, след края на досъдебното производство девойката е застрашена от условна присъда до 3 години и глоба. Това е и най-лекото наказание, в случай че Дияна поиска споразумение с прокуратурата.", "date": "2017.08.09", "title": "Спипаха абитуриентка, напълнила дънките и чантата си с дизайнерска дрога"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D0%B1%D1%8A%D0%B4%D0%B5%D1%88-%D0%B6%D0%B5%D0%BD%D0%B0%D1%82%D0%B0-%D0%BA%D0%BE%D1%8F%D1%82%D0%BE-%D0%B2%D1%81%D0%B5%D0%BA%D0%B8-%D0%BC%D1%8A%D0%B6-%D0%B8%D1%81%D0%BA%D0%B0-news681661.html", "text": "Накарай го да се почувства специален. Подхрани егото му, но с мярка. Накарай го да се потруди, за да те спечели. Покажи му, че не си безразлична към него, но не прекалено. Бъди уязвима, но не говори за несигурностите си, психическото си здраве или предишните си връзки. Не му давай веднага това, което желае, ако искаш да те преследва. Бъди амбициозна, но не го карай да се чувства недостатъчно добър за теб. Никой мъж не иска да бъде подценяван. Бъди страстна не само в спалнята, но и за нещата, които са важни за теб, но никога не го пренебрегвай заради тях. Оставяй го да сподели своите интереси и цели, а не го обсебвай с твоите. Трябва да знаеш как да му приготвиш вкусна вечеря, но да не бъдеш скучна домакиня, която се върти само около печката. Имай апетит, но знай кога да спреш и какво е добро за тялото ти. Никой мъж не харесва жена, която брои всяка своя калория. Имай глас, но винаги знай какво и кога можеш да кажеш. Предизвиквай го, но не го карай да мисли прекалено много. Не му казвай къде мислиш, че ще бъдеш след 5 години, след 10 години, след 20 години. Просто живей в момента, бъди спонтанна, но имай план. Щом си жена означава, че трябва да искаш деца, нали? Но също така може да желаеш да пътуваш и да опиташ нови неща, съобщава \"Ай Уомън\". Бъди естествена. Може да подчертаеш красотата си с малко грим, но не си слагай маска, която да те прикрива. Интересувай се от неговия живот, но не задавай прекалено много въпроси. Не го карай да се чувства сякаш е на разпит. Дръж на своето, но бъди непредубедена. Знай какво искаш, но бъди готова да се промениш. Бъди дръзка, но говори като дама. Бъди честна, но запази малко мистерия. Бъди уверена в себе си. Бъди търпелива, той ще се отвори, когато е правилното време за него. Не говори пред него за килограми, стрии, менструация... и всякакви женски неща, които споделяш с приятелките си. Бъди жена, която изглежда супер в коктейлна рокля, но също така се чувства комфортно в широки дънки и тениска. Бъди жена, която има класа, но не се страхува да си изцапа ръцете. Бъди жена, с която се гордееш, когато се погледнеш в огледалото.", "date": "2017.08.09", "title": "Как да бъдеш жената, която всеки мъж иска"}
{"url": "http://pik.bg/%D0%B3%D1%80%D1%83%D0%B7%D0%B8%D1%8F-%D1%81%D0%B5-%D1%8F%D0%B4%D0%BE%D1%81%D0%B0-%D0%BE%D1%82-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D1%83%D1%82%D0%B8%D0%BD-%D0%B2-%D0%B0%D0%B1%D1%85%D0%B0%D0%B7%D0%B8%D1%8F-news681684.html", "text": "AFP, цитирана от Фокус. Грузия реагира яростно на посещението на руския президент Владимир Путин в Абхазия за годишнината от кратката „Олимпийска война“ между Русия и Грузия, в резултат, от която Абхазия и Южна Осетия се отцепиха от Грузия, предаде Путин посети черноморския курорт Питсунда в Абхазия, за да разговаря с лидера на самопровъзгласената република, Раул Хаджимба, по случай деветата годишнина от войната, която започна на осми август 2008 г. Министърът на външните работи на Грузия осъди посещението на Путин в, наречения от него, „окупиран регион, като „цинично действие“, което според него представлява продължение на „преднамерената политика срещу Грузия“ на Москва. Той настоя Русия да спре „провокативните дейстия“ и се помоли на международната общност да отговори на „агресивните действия“ на Москва.", "date": "2017.08.09", "title": "Грузия се ядоса от посещението на Путин в Абхазия"}
{"url": "http://pik.bg/%D1%81%D0%BB%D0%B5%D0%B4-3-%D0%B3%D0%BE%D0%B4%D0%B8%D1%88%D0%BD%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BA%D0%B5%D0%B2%D1%80-%D0%BD%D1%8F%D0%BC%D0%B0-%D0%B4%D0%B0-%D0%BE%D1%82%D0%BD%D0%B5%D0%BC%D0%B5-%D0%BB%D0%B8%D1%86%D0%B5%D0%BD%D0%B7%D0%B0-%D0%BD%D0%B0-evn-news681677.html", "text": "Енергийният регулатор се отказа да отнема лиценза на електроразпределителното дружество EVN. Това става ясно от доклад на КЕВР след закрито заседание. Преди три години процедурата за отнемането на лицензите на трите ЕРП-та беше задействана след сигнал, че те задържат близо 350 милиона лева към държавната НЕК с мотива, че компанията също им дължи пари, съобщава Нова телевизия. След тригодишно разследване отнемането на лиценза на ЕVN няма да се състои. Очаква се решението на КЕВР по процедурите срещу ЧЕЗ и ЕНЕРГО-ПРО.", "date": "2017.08.09", "title": "След 3-годишно разследване: КЕВР няма да отнеме лиценза на EVN"}
{"url": "http://pik.bg/%D0%BA%D0%B5%D0%BD%D0%B8%D1%8F-%D0%BE%D1%82%D0%BD%D0%BE%D0%B2%D0%B0-%D0%B3%D1%80%D0%B0%D0%B1%D0%BD%D0%B0-%D0%B7%D0%BB%D0%B0%D1%82%D0%BE%D1%82%D0%BE-%D0%B2-%D1%81%D1%82%D0%B8%D0%B9%D0%BF%D1%8A%D0%BB%D1%87%D0%B5%D0%B9%D0%B7%D0%B0-%D0%BD%D0%B0-%D1%81%D0%BF-news681694.html", "text": "Световната титла на 3000 метра стийпълчейз отново отиде в Кения, както се случва на планетарните шампионати от 1987 година насам. Контузията в крака на Консеслус Кипруто не се оказа достатъчно сериозно препятствие за него, за да пребори конкуренцията на американеца Еван Джагър, който за първи път от 20 години заплаши да отнеме златото на представителите на африканската страна. С триумфа на Кипруто Кения вече има 12 златни медала в дисциплината от 15-те ѝ финала в историята на планетарните шампионати. Джагър все пак стана първият медалист от САЩ в стийпълчейз-а с 8:15.53 с бронз, тъй като бе изпреварен накрая и от мароканеца Софиан ел Бакали, за когото това бе първо значимо отличие. Световният шампион от последните четири издание на планетарния шампионат по лека атлетика Езикиел Кембой завърши едва 11-и с 8:29.38 минути. Въпреки че бе записал най-добро време през годината досега на Диамантената лига в Монако от 8:01.29 минути, Джагър не можа да издържи на напрежението и огромните очаквания и така и не притесни сериозно Кипруто, предава Спортал. Кениецът пое водачеството 300 метра преди края и финишира със 120-сантиметрова преднина и резултат от 8:14.12 минути. Авансът му бе толкова голям, че той си позволи да празнува доста преди да пресече линията, за да натрапи още повече на Джагър своето превъзходство в най-важното състезание до следващото Световно първенство през 2019-а.", "date": "2017.08.09", "title": "Кения отнова грабна златото в стийпълчейза на СП"}
{"url": "http://pik.bg/%D0%B3%D0%B0%D0%B4%D0%BE%D1%81%D1%82-%D1%84%D0%B5%D0%BA%D0%B0%D0%BB%D0%B8%D0%B8-%D1%83%D0%BA%D1%80%D0%B0%D1%81%D0%B8%D1%85%D0%B0-%D0%BC%D0%BB%D0%B0%D0%B4%D0%B5%D0%B6%D0%BA%D0%B8%D1%8F-%D0%B4%D0%BE%D0%BC-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news681672.html", "text": "Сградата на Младежкия дом, където се намира „Центърът за изкуства и обучение“ към отдел „Култура“ на община Пловдив и Комисията за борба с противообществените прояви на малолетните и непълнолетните осъмна с отвратителна украса – вратите и дограмата на кабинетите и школите бяха цветущо намазани с фекална маса. За проблема сигнализира Васил Караманлиев – ръководител на театралната школа, който, идвайки на работа, заварил сградата в отчайващо състояние. „Що за извратен човек трябва да си, за да извършиш подобна проява“, реторично попита Караманлиев. „Всички врати в сградата бяха „изрисувани“ по този начин. Според мен деянието е тенденциозно и е извършено за да не можем да влезем“, добави той, цитиран от \"Марица\". Тъй като в шлолата е трябвало да започнат занаятия, Васил се заел собственоръчно да чисти сградата. „Купих си ръкавици, четка и белина и се захванах за работа. Дори минах дръжките със спирт. Интересно беше, че когато се опитах да вкарам ключа в ключалката, той също беше омазан. Трябваше да купувам спринцовки и да чистя със спирт, за да мога да отключа“. Работещите в сградата са потресени от инцидента. Шефът на комисията за борба с противообществените прояви Петко Василев също е потресен от неприятната случка. Хората, които работят тук смятат, че деянието е извършено от младежите, които често се събират под навеса в сградата. „Понякога е налага да ги гоним, но има няколко агресивни индивида. Явно това е начина да отвърнат на удара“, коментира Караманлиев. „Не знам какво трябва да стане, че да се размърдат институциите!? Труп ли трябва да намерим?“, попита театралният педагог. Той лично се е срещнал със зам-кмета по култура Александър Държиков, с молба за помощ, но получил отказ. Причината – нямало пари. Зам.-кметът по култура Александър Държиков определи случката като вандалска проява, която не трябва да се толерира. Той лично е провел разговор с творците от арт школите и е сигнализирал за случилото се на ОП \"Общинска охрана\", с цел засилване на присъствието на охранители в периметъра. Заместник-кмет “Общинска собственост, устройство на територията, строителство и инвестиции” Димитър Кацарски отказа да коментира инцидента и прехвърли отговорността на Общинския съвет. От там върнаха топката в полето на Кацарски, защото именно той отговарял за общинската собственост. Общинските съветници подчертаха, че частта от сградата, в която се е случил инцидента е част от дирекция \"Култура\" и няма нищо общо с тях. Въпреки това те са подали сигнал до ОП \"Чистота\", които обещали да изпратят екип на място.", "date": "2017.08.09", "title": "ГАДОСТ! Фекалии \"украсиха\" Младежкия дом в Пловдив "}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BC%D0%B5%D0%BA%D0%B7-%D0%BA%D0%B0%D0%BA%D0%B0%D0%BD%D0%B0%D1%88%D0%B5%D0%B2%D0%B0-%D1%81%D0%B5-%D0%BE%D0%BA%D0%B0%D0%B7%D0%B0-%D1%80%D0%B0%D1%81%D0%B8%D1%81%D1%82%D0%BA%D0%B0-news681689.html", "text": "Много фенове на дизайнерката останаха възмутени и побързаха да я разкритикуват, предава ХотАрена.  \"Как е възможно да насаждаш расизъм\" , \"Не ти отива на претенциите и възможностите\" бяха само част от многото крайни коментари. Топ дизайнерката Мегз, която се представя за много благородна и сърцата се оказа расистка. На видеото си снощи Мегз ни показа как се опитва да почива в луксозния комплекс, в който живее. Каканашева се качи в асансьора и докато се оглеждаше в огледалото тя каза, че прилича на \"малко циганче\" защото горнището и долнището на банския й били различни. Други пък я захапаха, че ненужно демонстрира лукс от палата, в който живее докато народа гладува - \"Чакайте я да мре от стрес след катастрофата, а тя си живее по царски\", \"откъде имаш пари за такъв живот\" , \" как не те е срам хората навън гладуват \" Но на Мегз сякаш не й пука защото въпреки многото хейт продължава да бълва клипчета и да си прави собствено фейсбук реалити. Други пък я захапаха, че ненужно демонстрира лукс от палата, в който живее докато народа гладува - \"Чакайте я да мре от стрес след катастрофата, а тя си живее по царски\", \"откъде имаш пари за такъв живот\" , \" как не те е срам хората навън гладуват \"", "date": "2017.08.09", "title": "СКАНДАЛ! Мекз Каканашева се оказа расистка"}
{"url": "http://pik.bg/%D1%82%D0%BE%D0%BF%D0%BB%D0%B8%D0%BD%D0%B5%D0%BD-%D1%83%D0%B4%D0%B0%D1%80-%D0%BF%D1%80%D0%B8-%D0%B4%D0%B5%D1%82%D0%B5%D1%82%D0%BE---%D0%BA%D0%B0%D0%BA%D0%B2%D0%BE-%D0%B4%D0%B0-%D0%BF%D1%80%D0%B0%D0%B2%D0%B8%D0%BC-news681686.html", "text": "Топлинният удар е животозастрашаващо състояние, което се случва в резултат от прекомерно прегряване на организма. То настъпва, когато температурата на тялото се повиши прекалено много, а компенсаторните реакции са изчерпани. В разгара на летните горещини случаите на топлинен и слънчев удар сред децата зачестяват. Бебетата и децата в ранна детска възраст са най-застрашени. Прегряването обикновено се развива при неподходящо облекло в съчетание с висока температура на околната среда и понижен прием на течности. Ако не се вземат бързи мерки, прегряването лесно прераства в топлинен удар. Пътуването в кола без климатична инсталация или оставянето на детето да спи в паркирана кола също многократно увеличават риска от топлинен удар. Той може да се развие в рамките на минути, тъй като температурата в паркираната кола бързо надвишава тази отвън. В началото детето е отпуснато и сънливо. Обикновено е жадно, уморено, а кожата е студена и влажна. Ако е по-голямо, то може да се оплаче от болки в стомаха или краката. Повишена телесна температура (над 39,5оС, без изпотяване); Топла, зачервена и суха кожа; Учестен и слабо напълнен пулс; Неспокойство, объркване; Виене на свят, гадене, повръщане; Главоболие; Учестено, повърхностно дишане; Летаргия – например детето може да не отговаря, както преди, когато го повикате по име или когато се опитате да се заиграете; Безсъзнание. Обадете се на Бърза помощ, а докато чакате да дойде екип, има няколко стъпки, които може да направите, за да спрете прогресията на процеса. В краен случай транспортирайте сами детето до най-близкото лечебно заведение. Докато чакате медицински екип, е необходимо да се опитате да понижите телесната температура, колкото е възможно по-бързо, тъй като в противен случай е възможно детето да загуби съзнание. Ако се намирате навън, потърсете сянка, а най-добре намерете хладно помещение. Съблечете напълно детето и го поставете да легне, повдигнете леко крачетата. За понижаване на температурата използвайте студена вода – напръскайте детето, сложете студени компреси или го завийте с мокър чаршаф. В този момент не давайте на детето течности - ако е прекалено отпуснато или повръща, то може да ги аспирира (да попаднат в дихателните пътища). Не се опитвайте да давате температуропонижаващи средства, като парацетамол или ибупрофен – те няма да понижат температура в резултат от топлинен удар. Ако детето показва признаци на прегряване, но те все още не са прогресирали до топлинен удар, тогава е необходимо да го приберете в хладно помещение. Давайте му течности – кърма, адаптирано мляко, сокове, вода. Облейте го с хладен душ и го оставете в къщи до края на деня. Ако не се подобрява, потърсете медицинска помощ. Прегряването при кърмачетата и малките деца може да настъпи много бързо, особено ако не са свикнали на високите температури навън. Обличайте детето с леки, неприлепнали към тялото дрехи. Материята също е важна – препоръчва се използването само на памучно облекло. По-големите деца е добре да носят шапка, особено при разхождане под пряка слънчева светлина. При излизане навън, движете се по възможност по сянката. Избягвайте излизането в най-горещите части от деня – по обяд. При пътуване с автомобил проверявайте често дали детето не е прегряло, давайте му допълнително течности и спирайте често за почивки на прохладни места. Давайте достатъчно вода и течности в горещите дни, както и плодове и зеленчуци puls.bg", "date": "2017.08.09", "title": "Топлинен удар при детето - какво да правим"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B7%D0%B0%D0%BF%D0%BB%D0%B0%D1%88%D0%B8-%D1%87%D0%B5-%D1%89%D0%B5-%D0%B8%D0%B7%D1%81%D1%82%D1%80%D0%B5%D0%BB%D1%8F-%D1%80%D0%B0%D0%BA%D0%B5%D1%82%D0%B8-%D0%BA%D1%8A%D0%BC-%D0%B3%D1%83%D0%B0%D0%BC-news681703.html", "text": "AFP Северна Корея заяви, че обмисля изстрели на ракети в близост до стратегическата база на САЩ в Гуам, със своите ракети със среден-до-далечен обхват, предаде , позовавайки се на материал на корейската държавна информационна агенция. Заплахата дойде само часове, след като президентът на САЩ, на свой ред заплаши Пхенян с „огън и ярост“, заради ядрената му програма. Това се случва само няколко дни, след като ООН наложи санкции на страната, заради нарастващия ѝ ядрен арсенал. Северокорейците заявиха, че „в момента внимателно изучават оперативен план за произвеждането на обгръщащ огън по райони около Гуам, използвайки стратегически балистически ракети със среден-до-далечен обсег Hwasong-12“. Планът ще бъде завършен „и ще бъде приложен на практика по многоредов и последователен начин, във всеки момент, в който Ким Чен-ун, главнокомандващ на ядрените сили на КНДР, вземе такова решение“, допълва съобщението.", "date": "2017.08.09", "title": "Северна Корея заплаши, че ще изстреля ракети към Гуам"}
{"url": "http://pik.bg/%D0%BA%D0%B0%D1%80%D0%BF%D0%B8%D0%BD-%D1%81%D0%B5-%D1%81%D1%8A%D0%B3%D0%BB%D0%B0%D1%81%D0%B8-%D0%B4%D0%B0-%D0%BF%D0%BE%D0%B5%D0%BC%D0%B5-%D0%B0%D0%BD%D0%B6%D0%B8-news681724.html", "text": "Анжи Александър Григорян Спартак (Москва) Бившият руски национал Валерий Карпин е фаворит за треньорския пост в . Според медиите в страната, ръководството на клуба от Дагестан вече е провело преговори с него и Карпин е дал положителен отговор на предложението да замени сегашния наставник . Само преди няколко дни Карпин напусна работата си в тв канала Матч ТВ и обяви, че иска да се завърне в големия футбол, предава Спортал. За последно той беше начело на втородивизионния Торпедо Армавир, а преди това имаше неуспешен период в . Анжи има само 3 точки след първите 5 кръга в Премиер лигата и това поставя под огромна въпросителна бъдещето на Григорян.", "date": "2017.08.09", "title": "Карпин се съгласи да поеме Анжи"}
{"url": "http://pik.bg/%D0%B7%D0%B0%D1%89%D0%BE-%D1%81%D0%BA%D0%BE%D0%BF%D0%B8%D0%B5-%D0%B0-%D0%BD%D0%B5-%D1%81%D0%BE%D1%84%D0%B8%D1%8F-%D0%B0%D0%BC%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D1%86%D0%B8%D1%82%D0%B5-%D1%81%D0%B8-%D0%BF%D1%80%D0%B0%D0%B2%D1%8F%D1%82-%D1%81%D1%82%D0%B0%D0%B4%D0%B8%D0%BE%D0%BD%D0%B0-%D0%BE%D1%82-2006-%D0%B3-%D0%B0-%D0%BD%D0%B8%D0%B5-%D1%86%D1%8A%D0%BA%D0%B0%D0%BC%D0%B5-%D0%B8-%D1%81%D0%B8-%D0%BF%D0%BB%D1%8E%D0%B5-news681702.html", "text": "Много българи гледаха като ударени с мокър парцал как Реал и Манчестър Юнайтед решават съдбата на Суперкупата не къде да е, а на стадион \"Филип Втори Македонски\" в Скопие. Не на \"Васил Левски\" в София, а в Скопие. Що стана, че не вечерахме?, питаха се нашите фенове, които са в пъти повече от тези на комшиите. Коментарите са излишни. Ще изложим само фактите около великолепното спортно съоръжение в Скопие. Арена \"Филип Втори Македонски\" наистина заслужава звучно \"Браво!\". Причината не са само размерите на спортното съоръжение и цялата дълга история по построяването му. Стадионът е един от най-големите на Балканите, а в типичния си стил, македонците успяха да го презентират пред футболния свят по най-добрия начин. Стадионът всъщност започва да се изгражда през далечната 1947 г. в градския парк на македонската столица. Разпадането на Югославия обаче спира строителните работи. Македония първо трябва да изкове своята независимост и държавното си управление, преди да мисли за футбол. Арената дочаква своя час и през 2006 г., когато с указ 19-6111/1 на народното събрание на страната, се дава началото на строежа на Северната трибуна. Мисията на управляващите е една - Македония да има стадион, който отговаря на всички световни стандарти и да посреща големи футболни величия. На 4 януари 2008 г. е разрушен съществуващият сектор. Година и 8 месеца по-късно на негово място се появява трибуна с капацитет от 10 328 места - 9 586 за фенове, 248 за медии и 494 за ВИП гости. Изградени са нови съблекални, помещения за съдиите и делегатите на мача, офиси и фитнес, а зоната за специални гости разполага с ресторант. При построяването на трибуната са спазени и най-строгите противопожарни правила. При възникнал инцидент публиката може да напусне стадиона за 7,5 минути. Изцяло подменено е осветлението, като вече няма стълбове, а 144 нови рефлектора, монтирани върху самите трибуни. По този начин сенките на терена са сведени до минимум. Новата трибуна съвсем скоро отпразнува 8 години. Открита е тържествено на 2 август (Илинден) - националния празник на Македония. Западният и източният сектор са изградени наново и открити година по-късно. Така стадионът се сдобива с още 11 924 седящи места. За пореден път е напълно сменено и подсилено осветлението на арената. През юли 2012 г. \"Филип Втори Македонски\" получава нова писта за лека атлетика. Теренът пък е оборудван с автоматична поливна система, отопление за зимните месеци и система за извеждане на дъждовната вода. Стадион \"Филип Втори Македонски\" не е евтин! Спекулациите в Македония във връзка с обществените поръчки и разходите при строежа не отстъпват на познатите ни. Той струва 60 млн. евро по официални данни, като до 2008 г. са вложени 32 млн. от сумата. Съоръжението обаче не е само спортно, въпреки че на него мачовете от местното първенство играят \"Вардар\" и \"Работнички\", а националния отбор домакинства именно там. Най-многобройни зрители \"Филип Втори Македонски\" събира на концерти. През 2012 г. стадионът приема около 50 хил. зрители, които наблюдават сборен концерт на македонски звезди по повод 8 септември - деня на независимост на страната. През 2014 г. сръбският певец Желко Йоксимович пее пред 45 хил. почитатели. Снощи със сигурност бе подобрен рекордът за посещаемост на футболно събитие. Мегатимовете на Реал и Манчестър Юнайтед разпродадоха всички 32 хил. седящи места. Дето се вика, коментарите са излишни. Тук си строим с държавни пари трибуна \"Моци\", на \"Герена\" се прави козирка найста година, на \"Армията\" липсват тоалетни, а за да стигнеш до стадион \"Славия\" си е истинско приключение. То там трябваше да е и новия ни стадион, ама германците нещо избягаха от Бате Венци и Маджо...Стадион \"Ботев\" в Пловдив е замразен заради далаверите на Цецо Василев. Бившият \"Юрий Гагарин\" във Варна е само една разкопка от години и нищо.... Ако във \"Васил Левски\" бяха вложени 60 млн. евро (може и по-малко, ако не се откраднат) той, а не този в Скопие щеше да приеме финала за Суперкупата. Да не говорим за великолепния стадион \"Пловдив\", който е една руина от години. Сега само си цъкаме и плюем, както винаги. Направихме \"Арена Армеец\" и веднага започна да се сипе огън и жупел по нея. Много пари глътнала, а за пенсии нямало. Така е и с другите нови спортни зали. Само да припомним, че модерен стадион и спортни зали в Македония има, а там и пенсиите са по-големи от българските. Значи проблемите са ни някъде другаде....!? Използвани са снимки и материали от Би Ти Ви 10 дни по-късно се състои и първият футболен мач. Националният отбор на страната приема в новия си дом световните шампиони от Испания. Поводът е 100 години футбол в Македония.С толкова модерна Северна, Южната трибуна плаче за реконструкция. Тя е започната няколко дни по-късно и приключва на 29 юли 2010 г., когато местният Работнички домакинства на Ливърпул в среща от третия предварителен кръг на Лига Европа.", "date": "2017.08.09", "title": "Защо Скопие, а не София? Ами македонците си правят стадиона от 2006 г., а ние цъкаме и си плюем... (ФАКТИ И СНИМКИ ЗА \"Филип Втори\")"}
{"url": "http://pik.bg/%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D0%BC%D0%B1%D0%B0%D0%BF%D0%B5-%D0%B8%D0%B7%D0%B1%D1%80%D0%B0-%D0%BF%D1%81%D0%B6-news681721.html", "text": "Изгряващата звезда на световния футбол Килиан Мбапе ще премине в Пари Сен Жермен, разкри TF1. 18-годишният нападател на Монако е решил да предпочете офертата на парижани пред тази на Реал Мадрид. В информацията се съобщава, че от ПСЖ вече са влезли в преговори с Монако за тийнейджъра, който през миналия сезон вкара 26 гола. Монегаските искат за френския национал 180 млн. евро, а от ПСЖ са склонни да извадят тази сума, предава Спортал. Това означава, че Мбапе ще се превърне във втория най-скъп футболист в историята, след като само преди няколко дни на “Парк де Пренс” акостира бразилската звезда на Барселона Неймар. Той струваше на ПСЖ 222 млн. евро. Именно възможността да играе заедно с Неймар е една от причините Мбапе да иска трансфер в парижкия гранд, твърди TF1. Друг важен мотив за избора му е обещанието за титулярно място в състава на Унай Емери. От Реал планираха да оставят Мбапе под наем в Монако за един сезон. Освен това, кралският клуб не успя да се договори с Монако за цената на нападателя.", "date": "2017.08.09", "title": "Във Франция: Мбапе избра ПСЖ"}
{"url": "http://pik.bg/%D0%BF%D1%80%D0%B8%D1%82%D0%B5%D1%81%D0%BD%D0%B8%D1%82%D0%B5%D0%BB%D0%BD%D0%BE-2016-%D0%B3%D0%BE%D0%B4%D0%B8%D0%BD%D0%B0-%D1%81%D1%87%D1%83%D0%BF%D0%B8-%D0%B2%D1%81%D1%8F%D0%BA%D0%B0%D0%BA%D0%B2%D0%B8-%D1%80%D0%B5%D0%BA%D0%BE%D1%80%D0%B4%D0%B8-%D0%B7%D0%B0-%D0%B3%D0%BE%D1%80%D0%B5%D1%89%D0%B8%D0%BD%D0%B8-%D0%BD%D0%B0-%D0%B7%D0%B5%D0%BC%D1%8F%D1%82%D0%B0-news681747.html", "text": "Климатолози обобщиха данните от 2016 година за климата на Земята. Нов рекорд бе регистриран със средногодишна температура на планетата с 0,77 градуса по Целзий по-висока от нормата 1961 -1990. Докладът е публикуван в научното списание Weather, предаде БГНЕС. Над голяма част от Северна Америка, Европа, Африка, Азия и Арктика, както в северните части на Южна Америка, южната част на Азия, Близкия изток и изтока на Австралия беше аномално топло. Под нормата бяха само температурите в северната част на Аржентина и в съседните страни от региона, западната част на Австралия и в някои части на Антарктика\", се казва в статията. Според отчета на климатолозите, въпреки че разликата между 2016 и 2015 година не превишава статистическата погрешност, по температури те съществено изпреварват предишните. Експерти от британския метеорологичен център смятат, че рекордните температури са предизвикани както от антропогенното влияние на изхвърлените в атмосферата парникови газове, така и с климатичния феномен Ел Ниньо и със затоплянето на Арктика, особено през 2016 година.", "date": "2017.08.09", "title": "Притеснително! 2016 година счупи всякакви рекорди за горещини на Земята"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BE%D0%B1%D1%8F%D0%B2%D0%B8%D1%85%D0%B0-%D1%81-%D0%BA%D0%BE%D0%BB%D0%BA%D0%BE-%D1%81%D0%B5-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0%D1%82-%D1%83%D1%87%D0%B8%D1%82%D0%B5%D0%BB%D1%81%D0%BA%D0%B8%D1%82%D0%B5-%D0%B7%D0%B0%D0%BF%D0%BB%D0%B0%D1%82%D0%B8-news681746.html", "text": "Министерство на образованието и науката обяви минималните работни заплати в училищното образование от 1-и септември 2017 г. С решение на управляващите от следващия месец педагогическите специалисти ще взимат с 15% повече. Това става ясно от проект за изменение на Наредба №4 за нормиране и заплащане на труда. Проектът е обсъден и одобрен от социалните партньори в Отрасловия съвет за тристранно сътрудничество, уточняват от МОН. Минималното възнаграждение на училищен директор от 1-и септември вече ще е 950 лв., а на заместник-директорите – 887 лв. Минималната заплата за главен учител ще е 836 лв., а за старши учител – 792 лв. Учителите, възпитателите, логопедите, психолозите, педагогическите съветници, корепетиторите, хореографите, треньорите по вид спорт, рехабилитаторите на слуха и говора, ръководителите на направление ИКТ ще получават заплати, които започват от 760 лв. Освен това, във връзка с амбициите на управляващите, да стартират специални междуинституционални мерки по задържане и обхващане на деца и ученици в задължителната предучилищна и училищна възраст, се въвеждат и две нови допълнителни трудови възнаграждения за педагозите. От 1-и януари 2018 г., 4% към заплатата ще получават учителите, които участват в съвместните екипи за обхващане и задържане на ученици, които не желаят да получат образование в задължителната предучилищна и училищна възраст, както и учителите, които провеждат допълнително обучение на учениците, които не са усвоили учебната програма, както и на деца, които не владеят български език. Министерство на образованието и науката обяви минималните работни заплати в училищното образование от 1-и септември 2017 г. С решение на управляващите от следващия месец педагогическите специалисти ще взимат с 15% повече. Това става ясно от проект за изменение на Наредба №4 за нормиране и заплащане на труда. Проектът е обсъден и одобрен от социалните партньори в Отрасловия съвет за тристранно сътрудничество, уточняват от МОН. Минималното възнаграждение на училищен директор от 1-и септември вече ще е 950 лв., а на заместник-директорите – 887 лв. Минималната заплата за главен учител ще е 836 лв., а за старши учител – 792 лв. Учителите, възпитателите, логопедите, психолозите, педагогическите съветници, корепетиторите, хореографите, треньорите по вид спорт, рехабилитаторите на слуха и говора, ръководителите на направление ИКТ ще получават заплати, които започват от 760 лв. Освен това, във връзка с амбициите на управляващите, да стартират специални междуинституционални мерки по задържане и обхващане на деца и ученици в задължителната предучилищна и училищна възраст, се въвеждат и две нови допълнителни трудови възнаграждения за педагозите. От 1-и януари 2018 г., 4% към заплатата ще получават учителите, които участват в съвместните екипи за обхващане и задържане на ученици, които не желаят да получат образование в задължителната предучилищна и училищна възраст, както и учителите, които провеждат допълнително обучение на учениците, които не са усвоили учебната програма, както и на деца, които не владеят български език. Министерство на образованието и науката обяви минималните работни заплати в училищното образование от 1-и септември 2017 г. С решение на управляващите от следващия месец педагогическите специалисти ще взимат с 15% повече. Това става ясно от проект за изменение на Наредба №4 за нормиране и заплащане на труда. Проектът е обсъден и одобрен от социалните партньори в Отрасловия съвет за тристранно сътрудничество, уточняват от МОН. Минималното възнаграждение на училищен директор от 1-и септември вече ще е 950 лв., а на заместник-директорите – 887 лв. Минималната заплата за главен учител ще е 836 лв., а за старши учител – 792 лв. Учителите, възпитателите, логопедите, психолозите, педагогическите съветници, корепетиторите, хореографите, треньорите по вид спорт, рехабилитаторите на слуха и говора, ръководителите на направление ИКТ ще получават заплати, които започват от 760 лв. Освен това, във връзка с амбициите на управляващите, да стартират специални междуинституционални мерки по задържане и обхващане на деца и ученици в задължителната предучилищна и училищна възраст, се въвеждат и две нови допълнителни трудови възнаграждения за педагозите. От 1-и януари 2018 г., 4% към заплатата ще получават учителите, които участват в съвместните екипи за обхващане и задържане на ученици, които не желаят да получат образование в задължителната предучилищна и училищна възраст, както и учителите, които провеждат допълнително обучение на учениците, които не са усвоили учебната програма, както и на деца, които не владеят български език.", "date": "2017.08.09", "title": "ВАЖНО! Обявиха с колко се увеличават учителските заплати"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D1%87%D0%B8%D0%BF-%D0%BD%D0%B8-%D0%BF%D1%80%D0%B0%D0%B2%D0%B8-%D0%B1%D0%B5%D0%B7%D1%81%D0%BC%D1%8A%D1%80%D1%82%D0%BD%D0%B8-%D0%B2%D0%B8%D0%B4%D0%B5%D0%BE-news681749.html", "text": "Сътрудникът на Университета в щата Охайо Даниел Галего-Перез е разработил чипа Tissue Nanotransfection (TNT), с чиято помощ може да се възстанови човешкото тяло, съобщава esoreiter.ru. Звучи невероятно, но новата технология превръща хората в безсмъртни същества. Изобретението помага да се възстановят дори увредени органи за няколко дни. Използването на тази иновативна технология отнема няколко секунди, обяснява д-р Чандан Сен.", "date": "2017.08.09", "title": "СЕНЗАЦИЯ! Чип ни прави безсмъртни (ВИДЕО)"}
{"url": "http://pik.bg/%D1%80%D0%B0%D0%B7%D0%BF%D0%B8%D1%82-%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81-%D0%B4%D0%B5%D1%82%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-%D0%BF%D0%B8%D0%B0%D1%80-%D0%BD%D0%B0-%D0%B1%D1%81%D0%BF-%D0%BF%D1%83%D1%81%D0%BA%D0%B0-%D0%BF%D0%B8%D1%81%D0%BC%D0%B0%D1%82%D0%B0-%D0%BE%D1%82-%D0%B8%D0%BC%D0%B5-news681752.html", "text": "Скандалът с детската градина в Перник не стихва. След като стана ясно, че общински съветник на ГЕРБ е взела половината от общинската собственост, за да направи частна детска градина, родителите в града въстанаха. \"Това е филиал на детска градина от 1998 г.а, тази част от сградата пустее, защото няма деца. Решението се взе от общинския съвет в началото на тази година. Идеята е за инвестиционно намерение, която аз внесох, за да може да се запази сградата. При мен дойде г-жа Гьорева, аз знаех, че тя има намерение - дали тя или нейни приятели. Тя заяви лично пред мен намеренията си\", заяви пред Би Ти Ви кметицата на Перник Вяра Церовска. Тя допълни, че не се е интересувала кога е направена фирмата, защото според нея, когато имаш желание да правиш бизнес, правиш и фирма. Церовска подчерта, че решението половината от сградата да се даде на Гьорева е взето от всички общински съветници, като единствено трима от БСП са гласували \"въздържали се\". \"Всички знаеха, че има намерение за създаване на частна градина, аз се почудих защо има смелостта да прави това точно там. Тя сама реши да се откаже и то преди да бъдат направени каквито и да е постъпки. След публикациите в медиите тя се почувства обидена и реши да се откаже и това е един морален акт, който можеше и да не се случи\", допълни още Церовска. Родителите пък заявиха от своя страна, че от началото на годината се опитват да се видят с кметицата, но до този момент не са имали възможност да се видят с нея, като последната им дадена дата е 20 септември. \"Г-жа Церовска да заповяда тук, да види в какво състояние е сградата, която тя трябва да стопанисва\", заявиха притеснени родители и допълниха, че детското заведение е в приличен вид единствено заради персонала, който прави всичко възможно да поддържа стриктна хигиена и да е уютно. \"Аз не се крия, вие ме поканихте тук и аз приех. Едва вчера получих писмо от родителите, по-късно разбрах, че то всъщност е пуснато от пиара на БСП. Всички знаят, че могат да ме срещнат по всяко време, телефонът ми е публичен, имам отворена страница във Фейсбук. Ние си говорим с всички, когато има проблем, а в случая той излезе, когато родителите решиха да го направят. Имаме 15 детски градини в Перник, всички те са в отлично състояние, децата са усмихнати и ходят с желание\", допълни Церовска. Все пак кметицата на Перник заяви, че още днес в 15 часа ще се срещне с родителите, но искаше да е ясно, че общината не е давала пари за ремонт на частната градина, а наемът който общината е щяла да прибира е бил предвиден да бъде 2 хиляди лева на месец, като според нея е по-добре да се ползва сградата и общината да взима пари, отколкото да се руши. Припомняме, че още вчера в отворено писмо общинският съветник на ГЕРБ Румяна Гьорова, която е искала да прави частната детска градина се отказа и заяви, че дарява на общината всички направени промени по сградата.", "date": "2017.08.09", "title": "РАЗПИТ! Скандалът с детската градина в Перник се разраства! Пиар на БСП пуска писмата от името на родителите "}
{"url": "http://pik.bg/%D0%BC%D0%B5%D1%80%D0%B0%D1%86%D0%B8-%D0%BA%D0%BC%D0%B5%D1%82%D0%BE%D0%B2%D0%B5-%D0%B2%D1%8A%D0%B2-%D0%B2%D0%BE%D0%B9%D0%BD%D0%B0-%D0%B7%D0%B0-%D0%B0%D0%BF%D0%B5%D1%82%D0%B8%D1%82%D0%BD%D0%B8-%D0%BE%D1%81%D1%82%D1%80%D0%BE%D0%B2%D0%B8-news681737.html", "text": "Кметове у нас хвърлят око на близките си острови и ги искат от държавата, за да ги превърнат в туристически дестинации. Сред най-активните са в общините Созопол и Белене, където близките острови могат да се превърнат от пущинак в атракция, съобщава \"Телеграф\". Два са островите на хвърлей от Созопол - Св. Иван и Св. Кирик и Юлита. За тях община Созопол повече от 12 години се бори с държавата, тъй като смята, че може да ги стопанисва по-добре. Няколко правителства декларираха готовност да парафират сделките, но така или иначе това не се е случило до днес. Местните власти отдавна са готови с идейни проекти, които планират да финансират по европрограми. Идеята е двата острова да бъдат възродени и социализирани по примера на бургаския Св. Анастасия, който сега е туристическа топатракция. За островите Св. Кирик и Юлита край Созопол има големи проекти за развиване на туристически бизнес. Още кметицата Караманева обяви намеренията си да превърне острова в Дисниленд, с което преди десет години предизвика смут. Докато управниците водеха преговори години наред с държавата, апетити проявиха и неколцина известни бизнесмени. В зората на новото хилядолетие се заговори упорито, че нашумяла по оново време фирма ще вземе Св. Кирик на концесия и ще го застрои. Друг пък лансира идеята да направи баровски курорт на острова, с порт за яхти и разкошна марина.", "date": "2017.08.09", "title": "МЕРАЦИ! Кметове във война за апетитни острови "}
{"url": "http://pik.bg/%D0%BD%D0%B0%D0%B3%D0%B0%D1%81%D0%B0%D0%BA%D0%B8-%D0%BE%D1%82%D0%B1%D0%B5%D0%BB%D1%8F%D0%B7%D0%B0-72-%D0%B0%D1%82%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-%D0%BE%D1%82-%D0%B0%D1%82%D0%BE%D0%BC%D0%BD%D0%B0%D1%82%D0%B0-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%BA%D0%B0-news681776.html", "text": "Япония отбеляза с възпоменателна церемония 72-ата годишнина от американската атомна бомбардировка над югозападния град Нагасаки под сянката на заплахата от севернокорейско ядрено нападение, предаде ДПА. Хиляди хора присъстваха на церемонията, на която с минута мълчание бе почетена паметта на жертвите на американската атомна бомба, хвърлена над Нагасаки на 9 август 1945 г. Кметът на Нагасаки Томихиса Тауе приветства присъединяването тази година на 122 страни членки на ООН към първия международен договор, забраняващ ядрените оръжия и наред с това разкритикува премиера Шиндзо Абе, че отказа да го подпише. \"Тъй като ние сме единствената страна в света, пострадала от военновременни бомбардировки с атомно оръжие, призовавам японското правителство да преразгледа политиката да разчита на ядрения чадър и да се присъедини възможно най-бързо към Договора за забрана на ядрените оръжия\", каза кметът. Възпоменателната церемония в Нагасаки се състоя часове след като президентът на САЩ Доналд Тръмп заплаши \"с огън и ярост\" Северна Корея, ако продължи да разработва ядрената си програма. В отговор Пхенян заяви, че внимателно обмисля превантивен удар срещу американската територия Гуам, напомня ДПА.", "date": "2017.08.09", "title": "Нагасаки отбеляза 72-ата годишнина от атомната бомбардировка"}
{"url": "http://pik.bg/%D1%81%D1%82%D0%B0%D0%B2%D0%B0-%D0%B8%D0%BD%D1%82%D0%B5%D1%80%D0%B5%D1%81%D0%BD%D0%BE-%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D1%81-%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%B7%D0%B0-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D1%82%D0%BE%D0%B7%D0%B8-%D0%BA%D1%83%D1%80%D0%BE%D1%80%D1%82-%D0%B5-%D0%BE%D0%BF%D1%80%D0%B5%D0%B4%D0%B5%D0%BB%D0%B5%D0%BD-%D0%B7%D0%B0-%D0%B7%D0%B0%D0%B1%D0%B0%D0%B2-news681758.html", "text": "Трябва да се търси баланс. Премиерът Бойко Борисов и министър Нено Димов се опитват да постигнат точно това. Трудно ще е да се изпълни решението на съда, за да не плаща държавата санкции и да се защитят интересите на хората, но вярвам, че ще се справим. Това каза в студиото на Би Ти Ви министърът на туризма Николина Ангелкова по повод казуса за защитена зона \"Комплекс Калиакра\". \"Очакванията ни за ръст в туризма се оправдават. Към момента страната ни е посетена от 3,3 млн. чужди туристи. С малки крачки вървим в правилния път. Не знам защо цяло лято говорим само за Слънчев бряг. Само миналата година в курорта са реализирани над 5,5 млн. нощувки. Приходите миналата година от туризъм са 6 млрд. лева, като 1 млрд. са от Слънчев бряг. Този курорт е определен за забавление, което е практика и в много други страни\", даде пример тя. Министър Ангелкова коментира и темата за измамата за закупуване на фалшиви ваучери за пътуване с туристическата фирма \"Мадес груп”, чрез онлайн платформата \"Травел базар”, чрез която бяха ощетени десетки граждани. \"Искаме да попитаме министър Ангелкова защо този сайт продължава да работи и да мами хората? Подали сме жалби до КЗП и няма никаква реакция. Защо тези хора получават заплати от нашите данъци, след като не си вършат работата? Ясно е, че ние няма да си получим обратно парите, но поне други хора да не бъдат мамени\", зададоха въпроси измамени граждани. \"Знаем за този проблем, който е много неприятен и сме сигнализирали незабавно КЗП, които се занимават с некоректни туроператори. Веднага, след като изляза от студиото, ще проверя какво се случва и защо този сайт работи още. \"Мадес\" нямат дори застраховка, която е задължителна. Призовавам гражданите да проверяват за тези неща на сайта на министерството. Там информацията е напълно достъпна.", "date": "2017.08.09", "title": "Става интересно! Ангелкова с остра реакция за Слънчев бряг: Този курорт е определен за забавления"}
{"url": "http://pik.bg/%D1%81%D0%B5%D1%80%D0%B8%D0%BD%D0%B0-%D1%83%D0%B8%D0%BB%D1%8F%D0%BC%D1%81-%D1%81-%D0%B1%D0%B5%D0%B1%D0%B5%D1%88%D0%BA%D0%BE-%D0%BF%D0%B0%D1%80%D1%82%D0%B8-%D0%B2-%D1%81%D1%82%D0%B8%D0%BB-50-%D1%82%D0%B5-%D0%B3%D0%BE%D0%B4%D0%B8%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news681801.html", "text": "Серина Уилямс организира бебешко парти в стила на 50-те години. Тенис звездата е в напреднала бременност и спази традицията да отбележи очакваното скорошно раждане на първото си дете. Спортистката покани едни от най-близките си приятелки - Сиара, Ева Лонгория, Ла Ла Антъни и Кели Роуланд, както и сестра й Винъс. Серина бе избрала партито да е в стила на 50-те години на миналия век с ретро автомобили и джубокс, а всички присъстващи бяха спазили дрескода. Самата блъдеща майка бе с къс черен топ и жълта пола. Естествено купонът не мина и без бъдещия татко - милионера Алексис Оханян.", "date": "2017.08.09", "title": "Серина Уилямс с бебешко парти в стил 50-те години (СНИМКИ)"}
{"url": "http://pik.bg/%D1%81%D1%82%D0%BE%D1%82%D0%B8%D1%86%D0%B8-%D1%85%D0%B8%D0%BB%D1%8F%D0%B4%D0%B8-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8-%D0%BE%D1%81%D1%82%D0%B0%D0%B2%D0%B0%D1%82-%D0%B1%D0%B5%D0%B7-%D1%82%D0%BE%D0%BF%D0%BB%D0%B0-%D0%B2%D0%BE%D0%B4%D0%B0-%D0%B5%D1%82%D0%BE-%D0%BA%D1%8A%D0%B4%D0%B5-%D0%B8-%D0%BA%D0%BE%D0%B3%D0%B0-news681767.html", "text": "Подаването на топла вода ще бъде спряно към абонатите в: ж.к. „Люлин“ от 1-ви до 10-ти микрорайон, ж.к. „Надежда“ от 1-ва до 6-та част, ж.к. „Обеля-1“ и ж.к. „Обеля-2“, ж.к. „Свобода“, ж.к. „Толстой“, кв. „Илиянци“, ж.к. „Захарна фабрика“, ж.к. „Овча купел-1“ , „Овча купел 2“, ж.к. „Гевгелийски“, ж.к. „Западен парк“, ж.к. „Илинден“, ж.к. „Сердика“, ж.к. „Разсадника“, ж.к. „Красна поляна“, ж.к. „Славия“, ж.к. „Бъкстон“, ж.к. „Борово“, ж.к. „Красно село“, ж.к. „Бели брези“, ж.к. „Стрелбище“, ж.к. „Мотописта“, ж.к. „Гоце Делчев“, ж.к. „Лагера“, ж.к. Хиподрума“, ж.к. „Иван Вазов“, ж.к. „Св. Троица“, ж.к. „Фонд. Жилища“, части от ж.к. „Лозенец“ между ул. „Д. Хаджикоцев“, ул. „ Бяла“, бул. „Арсеналски“, ул. „Славище“ и между бул. „Евлоги и Христо Георгиеви”, ул. „Крум Попов“, ул. „Акация“, ул. „Цанко Церковски“, ул. „Капитан Андреев“, бул. „Черни връх“ , района между бул. „История славянобългарска”, ул. „Заводска”, ул. „Индустриална”, ул. „Владайска река”, бул. „Данаил Николаев”, ул. „Проф. Милко Бичев”, бул. „Янко Сакъзов“, ул. „Кракра“, бул. Цар Освободител“, бул. „Евлоги и Христо Георгиеви”, бул. „България“, бул. „Акад. Ив. Гешов“, бул. „Константин Величков“, ул. „Габрово“, ул. „Скопие“ и бул. „Рожен“ Причината е, че поради извършване на планови ремонтни дейности от „Булгартрансгаз” ЕАД по газопреносната мрежа ще бъде преустановено подаването на природен газ към част от топлоизточниците на дружеството, уточняват от Топлофикация. От компанията обещават - за да не се налага повторно преустановяване подаването на топла вода към посочените райони, в дните, когато подаването на газ бъде спряно, да извършат планови ремонти на своите производствени съоръжения в ТЕЦ „София“, ОЦ „Земляне“ и ОЦ „Люлин“. В ж.к. “Красно село” това са: бл. № 2, 2А, 3, 5, 6, 7, 8, 9, 10, 11, 12, 12А, 14, 14А, 15, 15А, 191, 192, 193, 194, 195, 196, 196, 197, 198 В кв. “Борово”: бл. № 226 и ул. “Ворино” № 2, 16, 17, 29, 33, 35, 49, 50, 51, 52, 56 и 61, ул. “Лерин” № 36, 39, 40, 41, 45, 53, 61, 62 и 64, ул. “Хайдушка гора” № 24, 54, 57, 58 и 59, ул. “Царево село” № 2, 3, 4 и 6, ул. “Дойран” № 12, 15, 23 и 29, ул. “проф д-р Д. Атанасов” № 4, ул. “Кюстендил” № 61, ул. “Битоля” № 18, 20, бул. “Гоце Делчев” бл. 76, 78 - № 48, 50, 57 и 63, ул. “Дебър” № 16, 20, 22 и 39, ул. “Хубча” № 2, 8 и 8А, ул. “Дечко Йорданов” № 18 и 36, ул. “Княгина Клементина” № 4, 20, 24, 24А, 26, 28, 36, 38 и 39, ул. “Иван Йончев” № 5, ул. “656” № 4, ул. “Царица Елеонора” № 16, 17, 20 и 25, ул. “Пчела” № 3А, 3Б, 4 - 6, ул. “Ст. Тошев” № 1 - 9, бл. 8, 8А, 10, 10А и 12, ул. “Завалска китка” № 2, 8 и 12, ул. “Пирински проход” № 5, 21, 23, 24А, 27, 31, 35 и 37, ул. “Ястребец” № 9, 11, бл. 1, 2, 3 и 4, ул. “Хан Паган” № 1.", "date": "2017.08.09", "title": "Стотици хиляди столичани остават без топла вода! Ето къде и кога"}
{"url": "http://pik.bg/%D1%84%D0%B5%D0%BD-%D0%BD%D0%B0-%D0%BF%D1%83%D1%82%D0%B8%D0%BD-%D0%B8-%D1%80%D0%BE%D0%BD%D0%B0%D0%BB%D0%B4%D0%BE-%D0%BF%D1%80%D0%B5%D0%BA%D1%8A%D1%81%D0%BD%D0%B0-%D1%84%D0%B8%D0%BD%D0%B0%D0%BB%D0%B0-%D0%B7%D0%B0-%D1%81%D1%83%D0%BF%D0%B5%D1%80%D0%BA%D1%83%D0%BF%D0%B0%D1%82%D0%B0-%D0%B2-%D1%81%D0%BA%D0%BE%D0%BF%D0%B8%D0%B5-%D1%81%D0%BD%D0%B8%D0%BC%D0%BA%D0%B0-news681785.html", "text": "Фен на руския президент Владимир Путин нахлу на терена на стадион \"Филип II\" в Скопие и прекъсна за кратко двубоя за Суперкупата на Европа между Реал Мадрид и Манчестър Юнайтед. Младежът беше нарисувал на корема си сърце и името на Кристиано Роналдо, а на гърба му имаше надпис Путин и номер 7, с който играе португалецът. Той претича през терена, порадва се на 15-минутната си слава, след което беше отведен настрана от стюардите. Постъпката му със сигурност няма да се хареса на УЕФА, откъдето преди мача забраниха на стадиона да се внасят дори македонски знамена, за да се избегне всякаква политическа пропаганда. Двубоят беше спечелен от Реал Мадрид с 2:1.", "date": "2017.08.09", "title": "Фен на Путин и Роналдо прекъсна финала за Суперкупата в Скопие (СНИМКА)"}
{"url": "http://pik.bg/%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D1%81%D0%B5-%D0%BD%D0%B0%D0%B3%D0%BB%D0%B0%D1%81%D0%B8%D0%BB%D0%B8-%D0%B4%D0%B0-%D0%BB%D0%B0%D0%BF%D0%B0%D1%82-12-%D0%BC%D0%BB%D0%BD-%D0%BB%D0%B2-%D0%B2-%D0%BA%D0%B0%D0%BB%D0%B8%D0%B0%D0%BA%D1%80%D0%B0-news681796.html", "text": "Зелените неправителствени организации са се превърнали в един доходоносен бизнес, който е проектиран десетилетие наред. Това каза по БНТ вицепремиерът Валери Симеонов. В плана за Калиакра например за грижата за понто-сарматските степи трябва да се изгради център за наблюдение с 20 души назначен персонал. За целта са предвидени 12 млн. лв., а бюджетът е за 5 г. Там могат да работят само хора, които са научни работници или представители на природозащитни организации. Това трябва да се финансира от държавата, подчерта той. От цялата работа излиза, че зелените пак ще печелят на гърба на хората. А държавата ще плаща и на едните и на другите.", "date": "2017.08.09", "title": "Зелените се нагласили да лапат 12 млн. лв. в Калиакра"}
{"url": "http://pik.bg/%D0%B2%D0%B4%D0%B8%D0%B3%D0%B0%D1%82-%D0%BC%D0%B5%D1%80%D0%BD%D0%B8%D0%BA%D0%B0-%D0%BD%D0%B0-%D0%B4%D0%B6%D0%B8%D0%BF%D0%B8%D1%82%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%B8%D0%B7%D0%B2%D0%B8%D0%BD%D0%B8%D1%82%D0%B5%D0%BB%D0%BD%D0%B8%D1%82%D0%B5-%D0%B1%D0%B5%D0%BB%D0%B5%D0%B6%D0%BA%D0%B8-%D0%BD%D0%B0-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-news681756.html", "text": "Масирани проверки на общопрактикуващите лекари в Пловдив дали издават истински извинителни бележки за отсъствия по болест на учениците започват от септември, пише в. \"Монитор\". Джипитата ще трябва да пращат всеки амбулаторен лист за извършен преглед по електронен път в пловдивската Регионална здравна инспекция (РЗИ). Данните ще се сравняват с постъпилите бележки в училищата, за да се види дали има несъответствия. Това съобщи директорът на РЗИ – Пловдив д-р Ваня Танчева – Манчева. Ако има разминаване, значи хлапето шикалкави, не е било болно, а е отсъствало без причина от учебни занятия. В предстоящите проверки няма да участват само здравни експерти. Екипите, чието сформиране започва от края на август, ще са съвместни между служители от РЗИ, Регионалното управление по образованието, \"Социално подпомагане\", общинските ГРАО и МВР. Проверката ще обхване освен джипитата и семейните им практики, така също центровете за неотложна и спешна помощ. От РЗИ ще им изпратят писма с указания, след като на преглед при тях мине някое дете, да изпращат до здравната инспекция копие от амбулаторния лист на определен е-мейл адрес, който предстои да бъде направен. И когато децата занесат бележките в училище, те ще се сравняват с данните в РЗИ – дали за съответната извинителна бележка има издаден амбулаторен лист. В края на проверката ще се тегли чертата, за да се разбере колко са действителните издадени извинителни бележки и колко са фалшивите. За минало време няма да се проверяват извинителните бележки, уточниха здравните власти. Извън обхвата остават и частните лекарски кабинети, където учениците отиват на преглед без направление и срещу заплащане. Пловдив е първата област в страната, където стартират такива проверки. Те ще продължат до края на годината.", "date": "2017.08.09", "title": "Вдигат мерника на джипитата заради извинителните бележки на учениците"}
{"url": "http://pik.bg/%D1%82%D0%BE%D1%82%D0%B0%D0%BB%D0%BD%D0%BE-%D0%B8%D0%B7%D1%82%D1%80%D0%B5%D1%89%D1%8F%D0%B2%D0%B0%D0%BD%D0%B5-%D1%87%D0%B8%D1%81%D1%82%D0%BE-%D0%B3%D0%BE%D0%BB%D0%B0-%D0%B1%D0%BB%D0%BE%D0%BD%D0%B4%D0%B8%D0%BD%D0%BA%D0%B0-%D1%82%D1%8A%D1%80%D1%87%D0%B8-%D0%BF%D0%BE-%D0%B4%D0%B6%D0%B0%D0%BF%D0%B0%D0%BD%D0%BA%D0%B8-%D0%B8%D0%B7-%D0%B1%D1%83%D1%80%D0%B3%D0%B0%D1%81-%D1%81%D0%BD%D0%B8%D0%BC%D0%BA%D0%B0-18-news681802.html", "text": "Чисто гола блондинка, само по джапанки, кръстосва улиците на Бургас. Бургазлия твърди, че дибидюс голата мадама е заснета тази сутрин. Кадърът е споделен в социалните мрежи, съобщава \"Бургас 24\". Къде точно, не става ясно. Снимката светкавично получи десетки коментари. Според едни девойката е неадекватна заради прекаляване с дрога и алкохол. Други са на мнение, че разходката по без гащи е правилното решение за справяне с жегите.", "date": "2017.08.09", "title": "ТОТАЛНО ИЗТРЕЩЯВАНЕ! Чисто гола блондинка търчи по джапанки из Бургас (СНИМКА 18+)"}
{"url": "http://pik.bg/%D0%B8%D0%B7%D0%BF%D0%B8%D1%81%D0%B0%D1%85%D0%B0-%D1%82%D1%83%D1%80%D0%B8%D1%81%D1%82%D0%B0-%D0%BF%D0%BE%D1%80%D0%B0%D0%B7%D0%B5%D0%BD-%D0%BE%D1%82-%D0%BC%D1%8A%D0%BB%D0%BD%D0%B8%D1%8F-%D0%BA%D1%80%D0%B0%D0%B9-%D1%8F%D0%B7%D0%BE%D0%B2%D0%B8%D1%80-%D1%88%D0%B8%D1%80%D0%BE%D0%BA%D0%B0-%D0%BF%D0%BE%D0%BB%D1%8F%D0%BD%D0%B0-news681816.html", "text": "Няма опасност за живота на пострадалия мъж, който беше поразен от мълния в района на язовир Широка поляна над Батак. Той вече е изписан за домашно лечение. При инцидента вчера на място загина 69-годишен турист, а неговият приятел на 49-години пострада, припомня Нова телевизия. По време на разразилата се гръмотевична буря в района, двамата мъже се скрили в дървена барака. Мълнията е ударила директно постройката и я подпалила. Починалият мъж е от град Стамболийски и не е имал никакви шансове да оцелее, казват лекарите. Приятелят му е бил откаран в болницата в Пазарджик с изгаряния по тялото.", "date": "2017.08.09", "title": "Изписаха туриста, поразен от мълния край язовир Широка поляна"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%BA%D1%83%D0%BB%D1%82%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%BA%D0%B0%D0%BB%D0%B8%D0%B0%D0%BA%D1%80%D0%B0-%D0%B8-%D0%BA%D0%BC%D0%B5%D1%82%D0%B0-%D0%BD%D0%B0-%D1%81%D0%BE%D0%B7%D0%BE%D0%BF%D0%BE%D0%BB-%D1%81%D1%82%D0%B0%D0%BD-news681750.html", "text": "Хората трябва да бъдат компенсирани. В земите, които влизат в \"Натура 2000\" не може да се прави нищо, нито да се копае, нито да се строи, нито да се сее - нищо. Това заяви пред БНТ вицепремиерът Валери Симеонов. Казусът \"Калиакра\" скара екозащитниците със собствениците на земи, които са притиснати до стената от решението на европейския съд. \"Сега е Балчик, Калиакра, ще стигнем и до Рила. Зелените организации са се превърнали в един доходоносен бизнес. Птиците са навсякъде, това е кошмар. \", заяви Симеонов. \"Проблемът е тази голяма европейска организация за защита на птиците. Некомпетентното правителство на Станишев е приело тези условия и сега сме с вързани ръце. На Запад се грижат много за опазването на природата, защото там просто не е останала природа. Р . \"Когато нямат информация, хората реагират. Трябва да се уточни на кой му попаде земята в този участък. Общо са едва една трета и държавата трябва да ги овъзмезди. Масовите протести не бяха много основателни, защото още нямаше информация и не се знаеше точно какво ще се прави\", заяви Симеонов. \"До края на септември могат да ни нашибат санкции, защото сме осъдени. Трябва да се подходи внимателно и отговорно, защото ни чакат още много такива зони. Цялата Странджа е очертана с черно, там са най-тежките забрани. В морето има огромни зони, включително Силистар, които ще са под наблюдение\", заключи вицепремиерът. \"Трябва да държим за понтобългарските хендеци. В този план пише, че трябва да изградим пунктове за наблюдение и да назначим хора на работа, включително общи работници\", добави гневно Валери Симеонов. \"В момента сме разкрачени между две злини. От едната страна е проблемът на частните собственици, който трябва да се реши, а от друга тези зони, за които сме осъдени и мърдане няма\", обясни вицепремиерът. \" Изключително тежка ще бъде задачата на нашето правителство. Дай боже да получим някакво разбиране ешението трябва да се търси с плащането на чужди грехове. Държавата, със съдействието на общините, трябва да намери начин да компенсира тези хора, чиито земи попадат в тази зона - или с парцели, или с финансово обезщетение. Какво ще донесе това на България, това са едни пустеещи земи\", отсече вицето на Бойко Борисов. На въпрос кой е предложил това да бъдат територии от \"Натура 2000\" Валери Симеонов потвърди, че това са природозащитните организации, които са много влиятелни както тук, така и в Европа Той разкри, че решенията за Калиакра са взети още през 2007 година, но реално още на следващата година те са били нарушени и са започнати строежи. \"През 2016 година Европейския съд ни осъжда. Преди това лека по лека е започнало усвояване на някои от тези терени. Истината е, че на тези места е внушение, че това са степи, защото аз съм запознат какво точно има по тези терени. Това се едни пустеещи хендеци и никога не са били използвани, но сега там където е строено трябва да бъде унищожено. Това не носи нищо добро за икономиката на страната\", изтъкна вицепремиерът. Най-доброто решение е да се преначертаят тези зони, ако трябва с външни експерти\", завърши по темата Симеонов. Вицепремиерът удари кмета на Созопол Панайот Рейзи, като директно в ефир го обвини, че покровителства заведение на яхтения кей, от което са пропищели всички. \"Шумът е ужасен, хората се оплакват, но не можем да го затворим, защото кмета ги пази\", заяви Симеонов. Вицепремиерът се обяви и за сурови санкции за некоректните работодатели, които не плащат заплати и подкрепи предложението на омбудсмана Мая Манолова такива фирми да не бъдат допускани до обществените поръчки.", "date": "2017.08.09", "title": "ГОРЕЩА ТЕМА! Валери Симеонов с култов коментар за скандала \"Калиакра\" и кмета на Созопол! Станишев и птиците са кошмарът за България (ОБНОВЕНА)"}
{"url": "http://pik.bg/%D0%BA%D0%BE%D0%B3%D0%B0-%D1%89%D0%B5-%D0%BE%D1%81%D1%8A%D0%B4%D1%8F%D1%82-%D1%85%D1%83%D0%BB%D0%B8%D0%B3%D0%B0%D0%BD%D0%B0-%D0%B4%D0%B8%D0%BD%D0%BA%D0%BE-%D0%B2%D1%8A%D0%BB%D0%B5%D0%B2-news681833.html", "text": "Да оправяш отношенията си с някого в България, като го ошамариш, явно е проява на вкус, патриотизъм и законова норма. Какво друго може да си помисли човек, като следи хайдушките изцепки на ямболския бабаит Динко Вълев, тоя поборник за свобода от „тарамбуки“ по нашите земи. Само няколко дни след като беше арестуван за побой над служител - Динко Вълев отново бе задържан заради сбиване. Инцидентът станал в Първомай. Местен търговец казва, че Вълев го ударил, счупил му телефона и се е опитал да го отвлече. Т.нар. ловец на бежанци бе арестуван за 24 часа, но скоропостижно освободен след намесата на мастития адвокат  Марин Марковски. А малтретираният взе че го споходи амнезия и бързо забрави какви ги е говорил срещу Динко. Преди това Вълев отново беше арестуван за побой и опит за отвличане, след като нападна свой работник, за когото подозирал, че краде. Все още разследването се води срещу неизвестен извършител. Срещу Динко Вълев още тече и разследване за подбуждане към дискриминация, насилие и омраза, основани на народност и етническа принадлежност. А през април той беше обвинен и от приятелката си, че й е нанесъл побой. За всичко това Темида е сляпа. Динко е национален герой, както и да го погледнеш, а и е освободил явно министърката г-жа Цецка Цачева от всякакво правосъдие. Никола ВЕСЕЛИНОВ, Стара Загора", "date": "2017.08.09", "title": "Кога ще осъдят хулигана Динко Вълев"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%B2-%D0%BF%D1%8A%D1%80%D0%B2%D0%B8%D1%82%D0%B5-12-%D0%B4%D0%BD%D0%B8-%D1%81%D0%BB%D0%B5%D0%B4-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D0%B2%D0%B8-%D0%B4%D0%B5%D0%BD-%D0%B5%D1%82%D0%BE-%D0%B7%D0%B0%D1%89%D0%BE-news681764.html", "text": "Каква връзка има между първите 12 дни след рождения ни ден и следващите 12 месеца? Времето за новото раждане на Слънцето е най-значимото събитие на годината! Никой обаче не ни е учил как правилно да го прекараме този ден. Именно него са избирали древните мъдреци, за да изменят живота на хората към по-добро. Те са извършвали специален магически ритуал за по-добър живот. Затова е необходимо да се знае точното време на раждането и точните градуси на Слънцето в хороскопа. Всяка година то се възвръща в своите градуси в различно време, понякога и в различен ден. Прави се тъй нареченият соларен хороскоп. На астролозите е известна една интересна закономерност за връзката на първите 12 дена след рождения ден и събитията през предстоящата година. Както изкараш рождения си ден, такава ще бъде и цялата ти година. Първия ден показва събитията от първия месец, втория ден на втория месец и т.н. Бъдете внимателни в самия ден и следващите единадесет дни, които последват. 1-я ден- На този ден е по-добре да не се канят гости – да се опитаме да обърнем повече внимание на самите себе си. Това е единственият ден в годината, когато ви е разрешено да бъдете наистина такива, каквито сте. И най-смелите ви постъпки тогава са оправдани и по-късно сигурно ще ви донесат успех. Поработете върху своя нов облик. Може дори напълно да промените външния си вид. 2-я ден - В този ден не е много полезно да вземате подаръци. Точно обратното се препоръчва - да направите щедро дарение искрено и от сърце, без да изпитвате никакво съжаление. Постарайте се да не ви минават през ума мисли за бедност, а точно обратното, че имате пълно право да бъдете богати и Вселената ще ви дари със своето изобилие. Не е добре точно тогава да давате или да вземате пари на заем. Започнете нещо ново, обогатете своя опит, съберете знания. Хубаво е да спечелите нещо. Благодарение на всичко това вие ще концентрирате сила и ще откриете неподозирани ресурси и възможности. 3-я ден – По-добре е да мълчите или да говорите малко и по същество. Можете да отидете на кратка екскурзия. Най-полезно е в този ден да се направи обратното на това, което правите обикновено при общуването с други хора. Ако сте по природа тихи и мълчаливи – по-полезно е да общувате, да споделяте своите мисли и идеи. Намерете време, което да прекарате със своите роднини, съседи, братя, сестри или бъдете на открито сред природата. Завържете нови познанства и връзки, осъществете нови контакти. Е, добре ще е да се въздържате от гледането на телевизия и четене. 4-я ден - По възможност си вземете почивен ден и не ходете на работа. Вижте, където ще ви се иска да отидете през деня - може да искате да прекарате деня в гората, или сред природата, или на място, където можете да си спомните за вашето семейство. Посветете го на своя дом. Нека в него да цари мир и съгласие. Не забравяйте, че тъкмо там вие може да се спасите от всички беди, да намерите защита, да помолите за помощ и подкрепа. Ако можете, поканете родителите си или сами ги посетете. Може и роднини. Добре е да се погрижите и да приведете в ред зеленчуковата или цветната градина. На този ден е за предпочитане да не се започва нещо ново, не бъдете активни, но и бездействие, мързел, тъга, сълзи също по-добре да не се допускат, за да не ви придружават по време на цялата следваща година. 5-я ден- Той ще е празник за душата. Вие ще постигнете много и ще научите нови неща. Ден за удоволствия и развлечения. Опитайте си късмета като пуснете тото фиш. По-добре да бъдете въздържани и да не участвате в любовни приключения, да не се съблазнявате от тях, дори ако има силни изкушения. Да не се правят скъпи покупки. Добре е да бъдете повече време с децата – свои или чужди, да ги наблюдавате как играят, да видите колко добре умеят да се радват и на най-малкото, да отделят внимание на всяко нещо, да бъдат непосредствени. Спомнете си за вашето детство. Можете да си позволите даже да направите нещо, което не сте си позволявали или ви е било забранено от родителите. 6-я ден– Ден за спокойствие, но избягвайте рутината. Може да се посветите на делата си, на ежедневните си грижи. Отдайте се на своята работа. Може да отпразнувате рождения си ден с колеги от службата. Възможно е точно в този ден вашата упоритост да бъде забелязана от шефовете, а авторитетът ви да нарасне. Но не поемайте повече отговорности, отколкото можете да носите на плещите си. Иначе може да пострада здравето ви. Вместо това се погрижете за него. Добре да опитате нова диета или поне яжте лека храна. 7-я ден– В поведението на хората, които са около вас, вие ще се огледате като в огледало. Смело им партнирайте. Ако живеете с партньор, може да прекарате деня заедно и да обсъдите съвместните си планове за бъдещето. Може да предприемете нещо, което до сега не сте се решавали да започнете. В този ден не осъждайте, не критикувайте, не предприемайте раздели. Ако имате да подписвате важни документи, проверете ги внимателно няколко пъти. 8-я ден– Той ще покаже до колко сте щедри и способни да приемете помощ от другите. Обърнете внимание на всички възникнали конфликти и опитайте да ги разрешите без отлагане. Така ще си създадете имунитет срещу всички житейски несполуки поне за една година напред. Това е най-трудният ден, затова е добре се изкара в уединение, да направим равносметка на себе си, за да предприемем нужните корекции и промени в поведението и мислите си. Противопоказно за този ден е да се прави секс, да се месим в живота на другите, да ревнуваме. Особено важно е да се научим да контролираме своите емоции и чувства. Не се страхувайте. Бъдете готови за факта, че в този ден от живота ви може да се лишите от нещо старо, макар и все още да ви е скъпо. Загубите в този ден означават освобождаване и са добра поличба. 9-я ден– Ще откриете нови качества на своята душа. Възможно е край вас да има човек, който се нуждае от утеха. Постарайте се да го успокоите. Като давате на другите, ще получите много повече. Можете да научите нещо ново, което е добре. Хубаво е да посрещнете гости от далеч или да предприемете дълъг път, още повече, ако възнамерявате през годината да пътувате в чужбина. Важното е да не стоите в къщи. Посетете музей, изложба, библиотека, четете информационно списание. Но не се опитвайте самите вие да учите другите, да ги поучавате. 10-я ден– Независимо от натиска на шефовете, правете това, което смятате за правилно. Уважението ще ви бъде вързано в кърпа. Да рискувате в този ден, ще е на късмет. Ще се осъществят и най-дръзките ви мечти. Колкото и да ви се иска, не се опитвайте да доминирате, да властвате и да командвате никого. 11-я ден– Ден за промени. Най-вероятно през този ден ще трябва да направите избор, от който ще зависи следващата година, а може би дори и съдбата ви. Оставете на случая да се разпореди, приемете даровете на късмета. Общуването с приятели ще ви е от полза. Ако се сбъднат надеждите ви е на хубаво и тогава може да започнете да градите нови планове. Може да се съберете с приятелите си и да си устроите празник. Денят се явява нещо като тест. Може дори да не каните специални гости, а който дойде при вас, значи той ви е истински приятел. Който ви накара да се почувствате зле, значи не ви е приятел. 12-я ден– Ден на молитва, уединение и релаксация. Прекарайте го в самота и се опитайте да направите равносметка на изминалите дни. Това ще ви помогне да постигнете най-дълбоката същност на събитията и тенденциите. Добре е да посетите храм, да проявите търпение, да бъдете миролюбиви и състрадателни към нуждите на другите, да помогнете на някого в трудна ситуация. Простете и изпълнете сърцето си с любов към целия свят. Ако соларните ви дни не са протекли така, както сте ги планирали, не се отчайвайте. Главното е правилно да прецените обстановката и да си направите верните изводи. И ден след ден, година след година да поемете съдбата в собствените си ръце. Всеки има това право да избере дали да плува по течението на реката на живота или да режисира 12-те дена след рождения си ден, да се огради от всичко, с което не иска да се сблъсква през годината, да моделира сам събитията през настоящата година. Ако искате да имате възможност да се занимавате с любимите си неща, старайте се да им посветите повече време през тези вълшебни 12 дена. Разбира се не можем напълно да се застраховаме от неприятности и задължения, но все пак до голяма степен можем да реализираме въплъщението на нашите мечти и желания за по-добър живот. Много е важно да следите и за емоционалното си състояние, защото каквото преобладава през първите 12 дни, такова ще бъде и през годината.", "date": "2017.08.09", "title": "Внимавайте в първите 12 дни след рождения ви ден! Ето защо"}
{"url": "http://pik.bg/%D0%BD%D0%BE%D0%B2%D0%B0-%D1%81%D1%82%D1%80%D0%B0%D0%BD%D0%B8%D1%86%D0%B0-%D0%BC%D0%B0%D1%88%D0%B8%D0%BD%D0%B8%D1%81%D1%82%D1%8A%D1%82-%D0%BE%D0%B1%D0%B2%D0%B8%D0%BD%D0%B5%D0%BD-%D0%B7%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D1%85%D0%B8%D1%82%D1%80%D0%B8%D0%BD%D0%BE-%D1%81%D0%B5-%D0%B2%D1%8A%D1%80%D0%BD%D0%B0-%D0%BD%D0%B0-%D1%80%D0%B0%D0%B1%D0%BE%D1%82%D0%B0-news681835.html", "text": "На работа се е върнал главният машинист на влака убиец, сринал до основи село Хитрино, пише столичен всекидневник. Фирмата превозвач, чиито цистерни се взривиха, е осигурила на Димитър Михнев подходяща длъжност, в която да използва над 17-годишния си опит в железниците. \"Той вече не е машинист\", обясни пред вестника адвокат Димитър Стефанов. Опитният юрист защитава Михнев пред съда след ужасяващата трагедия, която изравни със земята шуменското село на 10 декември миналата година. Малко след навлизането си в района на гарата влаковата композиция, караща цистерни с пропилен и пропан-бутан на фирма \"Булмаркет\", дерайлира. При удара в земята едната от тях е пробита. Последвалата зловеща взривна вълна срути десетки къщи в селото. Под отломките загинаха седем души, 29 са тежко ранени. В момента на сблъсъка Владимир Петров и Димитър Михнев се намират в първия локомотив, а във втория е бил най-възрастният от екипа - 61-годишният Радослав Петков, чиято длъжност е помощник-локомотивен машинист, обясняват от фирмата превозвач. Привлечени като обвиняеми в досъдебното производство са 41-годишният Димитър Михнев, който управлява влака във фаталния участък, и помощникът Радослав Петков. Димитър Михнев може да получи между 5 и 15 години затвор, ако бъде доказано, че вината за катастрофата е негова. Той допълнително усложнил положението си и с това, че само три дни след катастрофата започнал да разпродава недвижимости и продал своя имот в Габровско, обяснява прокурорът по делото Маргарита Георгиева. \"Не мога да ви опиша как се чувства Михнев десет месеца след трагедията, на никого не пожелавам да изпитва това. Чувството, че си отговорен за смъртта на толкова много хора, е съсипващо\", обяснява адвокат Стефанов. \"Не искам повече да работя тази работа. Потърсих психологическа помощ, не можех да спя\", обяснява малко след трагедията Михнев. Работодателите му обаче го убеждават да се върне, като му осигуряват подходяща длъжност, за да може да издържа семейството си. Той е поканен и се завръща на работа, малко след като Апелативният съд във Варна го пуска от ареста срещу гаранция от 10 000 лева, обяснява адвокатът. В началото на януари магистратите решават, че до голяма степен е установено, че Михнев е извършител на транспортното престъпление, но няма опасност да се укрие и му разрешава да напусне решетките. Другият машинист на фаталния влак Радослав Петков пък бе освободен още на 22 декември. Разследването по случая все още не е приключило, но е към своя край. Според окончателната експертиза причината за дерайлирането е превишената скорост, с която се движи композицията, и няма други виновни за трагедията. Влакът е \"летял\" с 80 км/ч, което е близо два пъти повече от разрешеното, заяви директорът на Националната следствена служба и заместник на главния прокурор Евгени Диков. Той отбелязва, че отговорността за случилото се не пада само върху първия машинист, защото вторият трябва да следи за негови грешки. Според Димитър Михнев има и друг фактор, който е допринесъл за катастрофата, тъй като двата локомотива и пет от цистерните са влезли в отклонението, без да дерайлират. Паралелното разследване на фирмата превозвач \"Булмаркет\" е показало, че дни преди инцидента е имало проблем на гара Хитрино с железния път - незаключена стрелка. По официални данни през миналата година е имало 12 повреди на гара Хитрино.", "date": "2017.08.09", "title": "НОВА СТРАНИЦА! Машинистът, обвинен за трагедията в Хитрино, се върна на работа"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BB%D0%B8%D0%BB%D0%B8-%D0%BF%D1%80%D0%B0%D0%B2%D0%B8-%D0%BF%D0%B0%D1%87%D0%BA%D0%B8-%D0%B2-%D0%B4%D0%BD%D0%B8%D1%82%D0%B5-%D0%BD%D0%B0-%D1%82%D1%80%D0%B0%D1%83%D1%80-%D0%B7%D0%B0-%D0%B0%D1%81%D0%B5%D0%BD-%D0%B3%D0%B0%D1%80%D0%B3%D0%BE%D0%B2-%D0%BA%D1%80%D0%B8%D1%81%D1%82%D0%B0%D0%BB%D0%B8%D0%BD%D0%B0-%D0%B3%D0%B5%D0%BE%D1%80%D0%B3%D0%B8%D0%B5%D0%B2%D0%B0-%D1%8F-%D0%B0%D0%BF%D0%BB%D0%BE%D0%B4%D0%B8-news681830.html", "text": "Лили Иванова го удари на печалбарство в дните на траур след трагичната кончина на бившия си мъж Асен Гаргов. Композиторът, написал някои от най-големите хитове на естрадната прима като \"Детелини\", издъхна в неделя срещу понеделник след продължително боледуване от рак. Миналата нощ Лили изнесе камерен концерт във Варна. От първия ред Кристалина Георгиева бурна аплодираше своята любимка. Бившият еврокомимисар боготвори естрадната прима и не пропуска нейна проява, независимо в коя точка на страната или в Европа се провежда тя. Концертът в Морската столица обаче породи противоречиви коментари сред почитателите на Лили в социалните мрежи. Някои защитиха певицата, че въпреки смъртта на Гаргов, с когото сподели 16 години от живота си, е постъпила професионално, като дори и сломена от мъка по починалия музикант се е качила на варненската сцена, за да не разочарова публиката си. Други обаче са на противоположно мнение и смятат, че от уважение към покойника е можела да отложи с няколко дни проявата си в клуб \"Хоризонт\", като предвид тагичното събитие едва ли някой от присъствалите е щял да я укори. В крайна сметка концертът под звездите се състоя, като варненци слушаха хитовете на Лили Иванова срещу билети от 20 до 50 лв.", "date": "2017.08.09", "title": "ПЪРВО В ПИК! Лили прави пачки в дните на траур за Асен Гаргов! Кристалина Георгиева я аплодира от първия ред (СНИМКИ)"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B0-%D0%B3%D0%BB%D0%B5%D0%B4%D0%BA%D0%B0-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D1%8A%D1%82%D1%8F-%D0%BA%D0%B0%D0%B1%D0%BB%D0%B5%D1%88%D0%BA%D0%BE%D0%B2%D0%BE---%D0%BC%D0%B5%D0%B4%D0%BE%D0%B2%D0%BE-%D0%BC%D0%BB%D0%B0%D0%B4-%D0%BC%D1%8A%D0%B6-%D0%B5-%D0%B7%D0%B0%D0%BA%D0%BB%D0%B5%D1%89%D0%B5%D0%BD-%D0%B2-%D0%BA%D0%BE%D0%BB%D0%B0-%D1%81-news681840.html", "text": "Тежка катастрофа на пътя Каблешково – с. Медово затвори напълно движението по един от обходните маршрути за Слънчев бряг. Млад мъж пострада жестоко при самостоятелен удар в крайпътно дърво. Шофьорът загубил контрол над возилото си и излязъл извън пътя. Свидетели съобщават, че автомобилът, който е толкова размазан, че е трудно да се разпознае марката му, в момента се намира в канавката. „Вътре все още имаше млад мъж, когато минах от там. Това, което видях не беше никак хубаво, не знам дали е жив – беше прегънат на две. Ужасяваща гледка!”, съобщиха очевидци пред Флагман.бг, които преди по-малко от 20 минути са минали от там. В момента на място са пристигнали екипи на полицията, пожарната и спешна помощ. По всяка вероятност ще се наложи огнеборците да режат автомобила, за да извадят шофьора. За момента не се знае какво е неговото състояние. Пътят е затворен от органите на реда, които в момента се опитват да установят причините за инцидента.", "date": "2017.08.09", "title": "УЖАСЯВАЩА ГЛЕДКА! Тежка катастрофа на пътя Каблешково - Медово, млад мъж е заклещен в кола (СНИМКИ)"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B2%D0%B8%D0%B6%D1%82%D0%B5-%D0%BA%D0%BE%D0%B9-%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D0%BA%D0%BE%D0%B9%D1%82%D0%BE-%D1%83%D0%B1%D0%B8-%D1%81-%D0%BC%D0%B5%D1%80%D1%86%D0%B5%D0%B4%D0%B5%D1%81%D0%B0-%D1%81%D0%B8-%D0%BA%D1%80%D0%B0%D1%81%D0%B8%D0%B2%D0%B0%D1%82%D0%B0-%D1%83%D0%BA%D1%80%D0%B0%D0%B8%D0%BD-news681861.html", "text": "Хърватските медии публикуват подробности около фаталната катастрофа, при която в \"Мерцедес\" с българска регистрация, управляван от 38-годишен българин, загина 36-годишната красива ексдепутатка от Украйна Ирина Бережная. Според местните източници по неизвестни засега причини немската кола излита от шосето и се забива с крайпътен стълб. Според хърватите българинът издъхва на място, а Ирина е жива още половин час. Хърватските медии публикуват и името на гражданина на България, който е шофирал автомобила. Това е 38-годишният Петър Илиев Петров. Мъжът посочва, че работи в \"компания от енергийния отрасъл\" в София. Но не е изключено да е бил само шофьор на бившата депутатка. Приятелите на Петър заливат страницата му със съболезнования. \"Светла памет на добрия човек, душата на компанията! Лека ти пръст\", пише Юрий Герасимов. Припомняме, че бившият депутат от Върховната рада Ирина Бережная загина при катастрофа в Хърватия на 5 август към 1,30 през нощта. 36-годишната жена пътувала до шофьора, българин, който управлявал \"Мерцедес\" с българска регистрация. По неизвестни засега причини немската кола излита от шосето и се забива в електрически стълб. При зверския удар младата украинка и българинът загиват на място. 8-годишната дъщеря на Ирина Бережная оцелява по чудо и е откарана в болницата в град Задар. Благодарение на това, че е била обезопасена с предпазен колан, тя получава незначителни травми и драскотини. Момиченцето престоява само 10 часа в болничното заведение, след което е прибрано от баща си. То е единственият оцелял свидетел на жестоката катастрофа. Ирина Бережная - е депутат във Върховната Рада на Украйна в два мандата - 2007-2012 г. и 2012-2014 г. Член е на фракцията на Партията на регионите и е била в състава на комитета на Радата по въпросите на правосъдието. Информационна агенция \"ПИК\"", "date": "2017.08.09", "title": "ЕКСКЛУЗИВНО И ПЪРВО В ПИК! Вижте кой е българинът, който уби с мерцедеса си красивата украинска ексдепутатка! (СНИМКИ)"}
{"url": "http://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%82%D0%BE%D0%BD%D0%B5%D0%B2-%D1%82%D1%80%D0%B5%D0%BD%D0%B8%D1%80%D0%B0-%D0%BA%D0%B0%D1%82%D0%BE-%D0%B7%D0%B2%D1%8F%D1%80-%D0%BF%D1%80%D0%B5%D0%B4%D0%B8-%D1%81%D1%82%D0%B0%D1%80%D1%82%D0%B0-%D0%BD%D0%B0-%D1%81%D0%B5%D1%80%D0%B8%D1%8F-%D0%B0-news681873.html", "text": "Футболният национал Александър Тонев прави отлична подготовка за тима си Кротоне. С амият той заяви, че се чувства добре, като няма претенции на коя позиция ще играе. \"Готов съм за старта на сезона. Опитвам се да тренирам здраво всеки ден. Именно затова се чувствам добре, а също така играя добре. Трябва да мислим за първия мач в Купата на Италия, а след това за домакинствата с Милан и Верона от Серия \"А\". Чак след това ще се концентрирам върху националния отбор на България. Нямам абсолютно никакъв проблем да играя по крилото или втори нападател. Това е решение на треньора. Като нападател искам да вкарвам във всеки мач\", сподели Тонев пред клубната телевизия на Кротоне. Юношата на ЦСКА поздрави всички тифози на \"акулите\", като им пожела да се видят на стадиона в събота за старта на сезона срещу Пиаченца за двубоя от третия кръг за Купата на Италия.", "date": "2017.08.09", "title": "Александър Тонев тренира като звяр преди старта на Серия А"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F-%D0%BA%D0%BE%D0%B9%D1%82%D0%BE-%D1%80%D0%B0%D0%BD%D0%B8-%D1%88%D0%B5%D1%81%D1%82%D0%B8%D0%BC%D0%B0-%D0%B2%D0%BE%D0%B5%D0%BD%D0%BD%D0%B8-%D0%B2-%D0%BF%D0%B0%D1%80%D0%B8%D0%B6-news681874.html", "text": "AFP Френските сили за сигурност простреляха и арестуваха лицето, заподозряно за нападението срещу група военнослужещи в предградията на столицата Париж, предава . Мъжът, който е на възраст между 30 г. и 40 г., е заловен на магистрала северно от френската столица в същото превозно средство, използвано за нападението срещу войниците, разкриват източници от органите за сигурност, пожелали анонимност.", "date": "2017.08.09", "title": "Арестуваха нападателя, който рани шестима военни в Париж"}
{"url": "http://pik.bg/%D0%B1%D0%BE%D1%82%D0%B5%D0%B2-%D1%81%D0%B5-%D1%83%D1%80%D0%B5%D0%B4%D0%B8-%D1%81-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%BE%D1%82-%D1%86%D1%81%D0%BA%D0%B0-news681872.html", "text": "Младежкият национал Георги Минчев ще продължи кариерата си в Ботев (Пловдив). \"Канарчетата\" са в издирване на заместник на Омар Косоко, който бе продаден в ОАЕ. 22-годишният Минчев е собственост на ЦСКА-София, но изкара последния сезон под наем за тима на Царско село, където отбеляза четири гола в 12 мача. Преди това Минчев бе част от Литекс, където демонстрираше отлична успеваемост и за 156 минути прекарани на терена и четири гола. За младежкия национален отбор има девет мача и два гола.", "date": "2017.08.09", "title": "Ботев се уреди с национал от ЦСКА"}
{"url": "http://pik.bg/%D0%B1%D0%B5%D1%85-%D0%BF%D1%80%D0%BE%D0%B4%D0%B0%D0%B2%D0%B0-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B0%D1%82%D0%B0-%D0%B1%D0%BE%D1%80%D1%81%D0%B0-%D0%BD%D0%B0-%D0%B1%D1%84%D0%B1-news681834.html", "text": "Правителството даде съгласие „Български енергиен холдинг” ЕАД да извърши продажба на 100% от акциите на „Българска независима енергийна борса” ЕАД на „Българска фондова борса - София“ АД, реши на днешното си заседание кабинетът. Сделката ще се извърши чрез пряко договаряне при начална цена на активите, определена от лицензиран оценител. Преди време ЕК заведе дело и това принуди БЕХ да поеме обвързващи ангажименти, за да бъде прекратено производството. Те предвиждат холдингът да отдели „Българска независима енергийна борса” ЕАД от структурата си, като прехвърли собствеността върху притежаваните акции от капитала на това дружество на Министерството на финансите. Европейската комисия удължи крайния срок за прехвърляне акциите на енергийната борса до края на октомври 2017 г. След направено запитване от страна на БЕХ ЕАД, от ЕК бе изпратено становище, според което „Българска фондова борса - София“ АД би била по-подходящ вариант за купувач на „Българска независима енергийна борса“ ЕАД. Предложената сделка не представлява приватизация по смисъла на Закона за приватизация и следприватизационен контрол, тъй като потенциалният купувач е дружество с над 50 на сто държавно участие.", "date": "2017.08.09", "title": "БЕХ продава енергийната борса на БФБ"}
{"url": "http://pik.bg/%D0%B2%D0%BE%D0%B9%D0%BD%D0%B0-%D0%BA%D0%BC%D0%B5%D1%82-%D0%BA%D0%B0%D0%B7%D0%B0-%D0%BA%D1%80%D0%B0%D0%B9-%D0%BD%D0%B0-%D1%81%D0%B5%D0%BC%D0%BA%D0%B8%D1%82%D0%B5-%D0%B2-%D0%BF%D0%B0%D1%80%D0%BA%D0%B0-news681820.html", "text": "Кметът на пловдивския район „Тракия” Костадин Димитров обяви война на хората, които чоплят семки в парка. На няколко места в парка е написано на асфалта: „Забранява се изхвърлянето на семки и люспи извън определените за целта места. Глоба 50 лева”. \"Имаме проблем. Надявам се, че този надпис ще ги накара да намалят темпото, с което чоплят слънчоглед”, заяви пред Нова телевизия Костадин Димитров.", "date": "2017.08.09", "title": "ВОЙНА! Кмет каза \"край\" на семките в парка"}
{"url": "http://pik.bg/25-%D0%B5%D0%BC%D0%B1%D0%BB%D0%B5%D0%BC%D0%B0%D1%82%D0%B8%D1%87%D0%BD%D0%B8-%D0%BF%D0%B5%D1%81%D0%BD%D0%B8-%D0%BD%D0%B0-%D1%81%D1%86%D0%B5%D0%BD%D0%B0%D1%82%D0%B0-%D0%BD%D0%B0-%E2%80%9E%D0%BF%D0%B8%D1%80%D0%B8%D0%BD-%D1%84%D0%BE%D0%BB%D0%BA%E2%80%9C-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-2017-news681879.html", "text": "По повод юбилейното XXV-то издание на престижния фестивал за авторска македонска песен и изпълнителско изкуство „Пирин Фолк“ на сцената в Летния театър в гр. Сандански ще прозвучат 25 емблематични песни от историята на форума. Всички те са били отличени с награди или са останали в сърцата на ценителите на македонската песен и се слушат и до днес. На 25 август за пръв път ще се проведе „Детски Пирин Фолк“ – конкурс за изпълнителско изкуство. Гост-изпълнители със свои изпълнения ще бъдат Володя Стоянов – Воеводата, Радостина Паньова, Васко Лазаров, Алисия, Илиян Михов-Баровеца, Лили Цветкова. В конкурсната вечер на 26 август на сцената ще се завърнат Сашка Васева, Георги Гоцев, Боби Бакалов, Гуна Иванова, Иван Гоцев. На Гала-вечерта своите емблематични песни ще изпълнят Севдалина и Валентин Спасови, Илия Луков, Румяна Попова, Лия, Цветелина, Благица Павловска. Покана организаторите от Фен Фолк ТВ са отправили и към Йорданка Варджийска и Райко Кирилов, но поради техни лични ангажименти няма да могат да участват. Покана са получили още Иван Дяков, Райна и Константин, не те също няма да се явят като гости на юбилейното XXV-то издание. Началото на всяка от фестивалните вечери е 20,30 ч. Билети може да се закупят в eventim.bg и партньорската им мрежа, а в Сандански и в Туристически информационен център.", "date": "2017.08.09", "title": "25 емблематични песни на сцената на „Пирин Фолк“ Сандански 2017"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D1%80%D0%BE%D0%BC%D0%B0%D0%BD-%D0%B3%D1%80%D0%B5%D1%85%D0%BE%D0%B2%D0%BD%D0%B8-%D0%BD%D0%BE%D1%89%D0%B8-%D0%BF%D0%B0%D0%BB%D0%B8-%D1%81%D1%82%D1%80%D0%B0%D1%81%D1%82%D0%B8%D1%82%D0%B5-%D0%BA%D0%B0%D1%82%D0%BE-%D1%88%D0%B5%D0%B9%D1%85%D1%8A%D1%82---%D1%85%D0%B8%D1%82%D0%B0-%D0%BD%D0%B0-%D0%BB%D1%8F%D1%82%D0%BE-2016-news681836.html", "text": "С хитовото заглавие \"Шейхът\" стартира миналата година лятната романтична поредица \"Под знака на любовта\" на издателство \"Милениум\". В нея бяха събрани пет златни заглавия от най-силните времена на жанра - изпълнени с пожари от страсти, водовъртежи от сюжетни обрати и с много фини отношения - гордост, достойнство, чувство за чест и джентълменски обноски. \"Шейхът\" на Едит Хъл е история, която поставя началото на жанра пустинен любовен роман в световен мащаб. Действието в него се развива на фона на пустинята Сахара, сред живописните пясъчни дюни и бедуините, обвити в белите си дрехи, яздещи своите грациозни и силни арабски коне. Очарователен за читателки бе най-вече образът на Ахмед. Той е вожд на племе - чаровният и достолепен, великолепен и жесток принц, който отвлича млада английска авантюристка. Посегателството му е свързано с много дълбоки чувства - с жажда за отмъщение и с години пазена семейна тайна. Даяна Майо пък е свободолюбиво момиче, отглеждано от брат си и възпитавано като момче - да има кураж и да жадува за приключения. Тя се осмелява въпреки предупрежденията да тръгне сама на пътешествия през дивата пустиня. Убедена е, че само ще се наслаждава на изгреви и залези и ще изпробва волята си, но съдбата й готви много по-сурово изпитание. Попаднала в ръцете на коравосърдечния на пръв поглед пустинен господар, Даяна е принудена да му се отдаде, да му се покори и да остане негова вярна наложница. Опитите й за бягство са отчаяни и неуспешни, а копнежът й да се върне към своята среда - невъзможен. Но Ахмед предизвиква не само гняв и неприязън, напротив той възбужда и нейното любопитство, защото се оказва високообразован, красив и дори способен на нежност. Какво се крие зад всичко това? Каква е неговата самоличност? И как в крайна сметка омразата на момичето се превръща в любов и дива страст, в готовност да умре, но да остане със своя похитетел? Този адски възбуждащ сюжет е вдъхновил до такава степен читателките още с появата си, че поколения наред книгата е сред най-четените и любими на девойките и техните майки. А писателките на любовни романи подхващат нишката на пустинните, екзотични истории и я пренасят през времето, създавайки безброй произведения, които съчетават най-горещите с чувства с най-горещия пейзаж на планетата. направи фурор и на българския пазар и беше най-търсената книга сред бляскавата колекция от пет романа \"Под знака на любовта - 2016\", които всеки, който не се е докоснал до магичните им страници, може да намери и сега на книжния пазар и да им се наслади. Това са на Елинър Глин, на Флорънс Бъркли, на Марион Дели и на Ойгение Марлит. Днес на вестникарските павилиони в столицата се появи едно заглавие, което е точно за почитателите на \"Шейхът\" - за хилядите читатели, които в продължение на година купуваха и се опиваха от жарката любовна история. Това ново предложение е премиерната, чевърта поред за това лято, книга от обичаната любовна поредица - на италианската майсторка в жанра Ана Виванти. От утре ще намерите вълшебната приказка от серията \"Под знака на любовта - 2017\" и на павилионите в цялата страна. Цената на атрактивния том е само 10 лв. Главният герой в романа, изкусител с божествено абаносово тяло, е египтянин - привлекателен и мъжествен човек, посветил живота си на революционна кауза в името на своята родина. Той е разкъсван между стремежите си да се посвети на отечеството и любовта си към красива северна принцеса, която идва в страната му да се забавлява. Това е Астрид, която придружава свои приятели на сватбеното им пътешествие с кораб до страната на фараоните, тогава колония на Великобритания. Тя флиртува и се радва на ухажването на капитана, но знае, че трябва да си избере мъж от аристократичната прослойка, на която принадлежи. В Египет обаче захвърля задръжките и влюбена в свободата, която й вдъхна необозримия простор на безкрайната омагьосваща пустиня, намира любовта в лицето на онзи далечен и непознат красавец, в плен на когото ще остане завинаги. Разделят ги предразсъдъци, социални и семейни задължения и хиляди километри разстояние. Чувствайки, че тази връзка е обречена, след разтапящата поредица от дни на изпепеляващо отдаване, Астрид се връща у дома - на студения и мрачен Албион. Но отнася със себе си нещо от своя от любим - носи в утробата си детето му! Какво очаква младата жена, която е обречена на друг? Ще се осмели ли да даде живот на една рожба, която е почти сигурно, че ще носи чертите на онзи божествен потомък на фараоните, който е неин баща? И как поколения наред ще носят тази стигма? Не е ли по-лесно да умре, да отнеме сама живота си, за да спаси семейството си и себе си от позор и душата си от живот, обречен на страдание по изгубения прекрасен любим? Тази екзотична история пренася читателя през десетилетия на изпитания и приключения, в които добрината бива възмездена, а силната обич намира своя вечен пристан! Макар цената за това щастие да е ужасно тежка и да къса сърцето на всеки, който се вживее в нея. Тази книга няма да ви остави безучастни, а ще развълнува издъно душата на всички, които са отворени да преживеят заедно с героите тази земетръсно емоционална афера! .", "date": "2017.08.09", "title": "Новият роман \"Греховни нощи\" пали страстите като \"Шейхът\" - хита на лято 2016"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%BD%D0%B0%D1%82%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0-%D0%B8%D0%B2%D0%B0%D0%BD%D0%BA%D0%B0-%D0%BB%D0%B0%D0%BB%D0%B5%D0%B2%D0%B0-news681883.html", "text": "Днес в Благоевград почина доайенът на журналистиката в Благоевград Иванка Лалева. Тя напусна този свят на 71 г. след дълга и трудна борба с рака, който обаче не успя да я сломи. Ваня Лалева, както я наричаха всички, е родена на 20 януари 1946 г. в Благоевград. Има над 40 години стаж в журналистиката – започва работа като репортер във в. „Пиринско дело“, а по-късно оглавява кореспондентското бюро на в. „Труд“ в Благоевград, където работи до пенсионирането си. Дори и след това тя обаче продължава да поддържа авторска рубрика във в. „Пирин –  Труд“ и да публикува остри коментари и репортажи по злободневни проблеми в няколко регионални електронни сайта. През 2006 г. Ваня бе отличена с приза „Жена на годината – Благоевград“, съобщава \"Струма.бг\". Винаги готова да вземе страната на потърпевшия, да помогне на млад колега и да доведе докрай каузата, с която се е заела – такава ще помним Ваня Лалева. Поклонението ще се извърши в четвъртък от 10.30 в черквата на старите гробища в Благоевград, а погребението е от 11 часа.", "date": "2017.08.09", "title": "ТЪЖНА ВЕСТ! Почина известната журналистка Иванка Лалева"}
{"url": "http://pik.bg/%D0%B3%D0%B5%D1%80%D0%B1-%D1%81-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F-%D0%BF%D0%BE-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%B2-%D0%BF%D0%B5%D1%80%D0%BD%D0%B8%D0%BA-%D0%BA%D1%80%D0%B0%D0%B4%D0%B5%D1%86%D1%8A%D1%82-%D0%B2%D0%B8%D0%BA%D0%B0-%D0%B4%D1%80%D1%8A%D0%B6%D1%82%D0%B5-%D0%BA%D1%80%D0%B0%D0%B4%D0%B5%D1%86%D0%B0-%D0%B5-%D0%BE%D1%81%D0%BD%D0%BE%D0%B2%D0%B5%D0%BD-%D0%BF%D0%BE%D1%85%D0%B2%D0%B0%D1%82-%D0%BD%D0%B0-%D0%B1%D1%81-news681880.html", "text": "БСП създават измислен скандал с детската градина в Перник. Крадецът вика: \"Дръжте крадеца\". Това се казва в декларация на ПП ГЕРБ, разпространена преди минути. Както ПИК съобщи, с Ето какво се казва в документа от ГЕРБ: \"Крадецът вика дръжте крадеца\" е основен похват в работата на БСП. Въпреки нежеланието ни последните дни и месеци да влизаме в тона на омраза и противопоставяне, който задават от БСП, сме длъжни да опровергаваме лъжите им и да назоваваме нещата с истинските им имена. лед като стана ясно, че половината от общинската сграда е дадена, за да се направи частна забавачница, лично от общинската съветничка на ГЕРБ Румяна Гюрева, с разрешението на кметицата Вяра Церовска, от БСП поиската оставките и на двете. Измисленият скандал с детската градина в Перник е типичен пример за наглостта на БСП. Години наред от 1998 г. крилото в детското заведение в града пустее. През всичките тези години до 2015 общината се управлява от БСП и не е направено нищо за ремонта и пускането на крилото в експлоатация. След толкова години Община Перник, в лицето на кмета Вяра Церовска и екипът й, провеждат прозрачна процедура, благодарение на която крилото в градината ще бъде ремонтирано и в него ще могат да се обучават още деца. Важно е да се отбележи, че \"за\" процедурата са гласували и общински съветници от БСП, а трима от колегите им са гласували \"въздържал се\", а не \"против\". Интересен факт, който заслужава коментар от БСП и Корнелия Нинова. Още по-смущаващо е, че скандалът в Перник е заформен от общинска съветничка от БСП, за която в медиите се появиха информации, че получава заплата над 1000 лв., но живее в общинско жилище срещу наем от 30 лв. Значителен показател за морала на БСП. На целия този фон от БСП искат оставката на кмета на Перник Вяра Церовска. Оставката на кмета, който за първи път намали дълговете на общината, започна санирането на 44 многофамилни сгради, започна обновяването на две детски градини, започна ремонта на междублоковото пространство в кв. \"Тева\", изгради 4 и довършва още 4 чисто нови спортни и детски площадки и ремонтира спортна зала \"Миньор\". За съжаление, от БСП никога не са виждали положителните неща, които се случват в българските градове и села, благодарение на ГЕРБ. Ние обаче няма да спрем да показваме направеното в интерес на гражданите. А най-важното е, че хората виждат направеното от нас, защото то се ползва от всички. Подобни призиви за оставки и несполучливите опити на БСП за измислянето на паралелна реалност, която им се привижда само на тях, са пълен цинизъм. Няма да позволим компрометирани политици, участвали в разбойническата приватизация и разграбването ма България, да фабрикуват измислени негативни оценки за ГЕРБ. За разлика от тях ние градим България и работим в интерес на гражданите. Може ли да каже същото за себе си Корнелия Нинова, която беше уволнена от поста заместник-министър заради съмнения за корупция? При това я уволни не кой да е, а лично тогавашният премиер и сегашен шеф на европейските социалисти Сергей Станишев. Цинизъм е също да ставаме свидетели на призиви за оставки от хора, чиято партия е в парламента, благодарение на купените ромски гласове. Кога Корнелия Нинова и БСП ще кажат моралната си оценка за своя колега депутат Манол Генов, който е с редица повдигнати обвинения за купуване на гласове? Защо Нинова не поиска оставката на своя съпартиец, за когото излязоха доказателства, че е уговарял със затворници купуването на гласове в полза на БСП? БСП няма моралното право да говори за оставки. Разбираме болката на Корнелия Нинова от съкрушителната загуба на парламентарните избори. Но българските граждани дадоха своята оценка за политиците и ясно заявиха, че не искат високопарно прокламираната промяна на БСП. Така решиха хората, г-жо Нинова. Време е да разберете смисъла на думата национално обединение. Жалко е, че само БСП не вижда как се променя България, само БСП не вижда икономическия растеж, който признават всички международни инстируции, само БСП не вижда как международните рейтингови агенции повишават оценките си за България, само БСП не вижда намаляването на безработицата и увеличаването на чуждите инвестиции в страната. Може би само от БСП не сте разбрали, че днес, благодарение на усилията ни, успяхме да осигурим и допълнително 80 млн. лв., с които ще бъдат увеличени заплатите на българските учители. Да, България се променя с всеки изминал ден, благодарение на усърдната работа на премиера Бойко Борисов и ГЕРБ. Ето защо преди да искате оставките ни, погледнете своята партия и себе си. Нямате моралното право да лъжете и да създавате паралелна реалност. Това право ви отнеха българските граждани.", "date": "2017.08.09", "title": "ГЕРБ с декларация по скандала в Перник: Крадецът вика: Дръжте крадеца е основен похват на БСП!"}
{"url": "http://pik.bg/%D0%B3%D0%B0%D0%BB%D0%B8%D0%BD-%D0%B3%D0%BE-%D0%B7%D0%B0%D0%BA%D1%8A%D1%81%D0%B0-%D0%BC%D0%B8%D1%82%D0%BA%D0%BE-%D0%BF%D0%B0%D0%B9%D0%BD%D0%B5%D1%80%D0%B0-%D0%BC%D1%83-%D0%B2%D0%B4%D0%B8%D0%B3%D0%BD%D0%B0-%D0%BC%D0%B5%D1%80%D0%BD%D0%B8%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D0%B3%D0%BE%D0%BB%D0%B8-%D0%B7%D1%8A%D1%80%D0%BD%D0%B0-%D0%B2%D0%B8%D0%B4%D0%B5%D0%BE-news681875.html", "text": "Галин е изпаднал в немилост и вече не е фаворит на шефа си Митко Димитров. Причината е последната му песен с фолк певицата Лорена, която е от конкурентна компания. Въпреки, че парчето е направено със съгласието на собственика на \"Пайнер\", феновете алармираха, че то рядко се промотира в канала на компанията. По-лесно за намиране е в този на фирмата, в която е Лорена. Освен това Димитров е дал нареждане клипът да бъде цензуриран, защото на места прозират зърната на фолк певицата, твърди седмичник. \"Явно Митко е вдигнал мерника на Галин\", шушукат в гилдията.", "date": "2017.08.09", "title": "Галин го закъса! Митко Пайнера му вдигна мерника заради голи зърна (ВИДЕО)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%B8%D0%BD%D1%82%D1%80%D0%B8%D0%B3%D0%B0-%D0%B5%D0%BD%D1%87%D0%BE-%D0%BA%D0%B5%D1%80%D1%8F%D0%B7%D0%BE%D0%B2-%D0%BB%D0%B8-%D1%80%D0%B0%D0%B7%D0%B4%D0%B5%D0%BB%D0%B8-%D0%BC%D0%B0%D1%80%D0%B8%D1%8F-%D0%B8-%D1%80%D0%B0%D1%87%D0%BA%D0%BE%D0%B2-%D1%86%D0%B8%D1%80%D0%BA%D0%BE%D0%B2%D0%B8%D1%8F%D1%82-%D0%B0%D0%BA%D1%80%D0%BE%D0%B1%D0%B0%D1%82-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BB%D1%8E%D0%B1%D0%BE%D0%B2-news681784.html", "text": "Световноизвестният цирков акробат и еквилибрист Енчо Керязов потвърди, че е имал многократно срещи с водещата Мария Игнатова по време на връзката й с Димитър Рачков. Те обаче не били лични, а по работа. \"Виждал съм я много пъти. Излизали сме на партита. С Ненчо Балабанов бяха водещи на събитието \"Нощ на звездите\", което аз организирах. С Мария сме имали служебни отношения\", твърди Керязов пред столичен седмичник. Името бе забъркано в любовен триъгълник, след като преди няколко месеца Игнатова се появи с него на няколко партита, на които Рачков отсъстваше. По същото време съпругата на Енчо, Дима Керязова, изненадващо смени семейния си статус във \"Фейсбук\" на необвързана, който е непроменен и до днес. \"Много съжалявам, че двамата вече не са заедно. Но съм убеден, че са взели най-правилното решение за тях. Уважавам изключително и Рачков, с който също съм излизал, той беше водещ на шоуто ми предишната година\", допълни Керязов.", "date": "2017.08.09", "title": "ГОРЕЩА ИНТРИГА! Енчо Керязов ли раздели Мария и Рачков?! Цирковият акробат проговори за любовния триъгълник"}
{"url": "http://pik.bg/%D1%88%D0%BE%D0%BA-%D0%BC%D1%8A%D0%B6-%D0%BE%D1%82%D0%BA%D1%80%D0%B8-%D1%82%D1%80%D1%83%D0%BF-%D0%BD%D0%B0-%D0%B2%D1%80%D1%8A%D1%85-%D1%81%D0%B2%D0%BE%D0%B1%D0%BE%D0%B4%D0%B0-news681884.html", "text": "Тяло на мъж е открито на връх Свобода. Това съобщиха от пресцентъра на ОДМВР - Смолян.  Снощи около 22,30 часа на телефон 112 е получен сигнал от 56-годишен мъж от гр. Ракитово, който съобщил, че на връх Свобода, землище на с. Давидково, общ. Баните има човек в безпомощно състояние.  На място незабавно пристига екип на ЦСМП-Баните, който намира 51-годишен мъж от гр. Ракитово починал. Тялото на мъжа е приведено в МБАЛ – Смолян за извършване на аутопсия.  Местопроизшествието е посетено от дежурна оперативна група при РУ-Мадан и е извършен оглед. По случая е образувано досъдебно производство. За случая е докладвано на Окръжна прокуратура-Смолян. Работата продължава.", "date": "2017.08.09", "title": "ШОК! Мъж откри труп на връх Свобода "}
{"url": "http://pik.bg/%D0%B1%D0%BE%D0%BB%D0%BD%D0%B8%D1%86%D0%B8-%D0%BE%D1%82%D0%BA%D0%B0%D0%B7%D0%B2%D0%B0%D1%82-%D0%BB%D0%B5%D1%87%D0%B5%D0%BD%D0%B8%D0%B5-%D0%BD%D0%B0-%D1%81%D0%B0%D0%BC%D0%BE%D1%82%D0%BD%D0%B0-%D0%B6%D0%B5%D0%BD%D0%B0-%D1%81-%D1%87%D0%B5%D1%80%D0%B2%D0%B5%D0%BD-%D0%B2%D1%8F%D1%82%D1%8A%D1%80-news681794.html", "text": "Самотно живееща жена от Пазарджик, която страда от заболяването“ червен вятър“, спешно се нуждае от медицински грижи, но в две от здравните заведения в града лекарите са я върнали и отказали да я приемат. Това алармираха нейни съседи, които временно се грижат за нея. 57-годишната Мария Георгиева е без никакви доходи, след като ТЕЛК отменила 90 % инвалидност и ги намалила на 75 %, но решението още не било влязло в сила и така жената не може да получава пенсия по болест, пише \"Монитор\". Всъщност, Мария е инвалид от 30 години, след като пострадала при влакова катастрофа и се наложило да  ампутират десния й крак до коляното. Сега инфекция е засегнала и левия крайник и Мария изпитва страшни болки. Тя потърсила първо медицинска помощ  в пловдивска болница, но и там отказали да я приемат за лечение, въпреки че била с направление от джипито за специалист-хирург. Жената няма и пари за лекарства. Ако не са добри съседи и познати бедната жена няма да има какво да яде, но те й носят домашно приготвена храна, за да оцелее. В това безизходно положение Мария е вече от няколко дни. Така се стигна до това загрижени съседи да потърсят медиите, за да се помогне на клетата жена. От социалната служба в града се ангажираха служители да посетят Мария Георгиева и да преценят как да й помогнат. Според запознати със здравословното й състояние жената трябва да бъде приета за лечение в кожно отделение, тъй като болестта й „червен вятър“-„еризипел“ може да бъде овладяна само от специалисти-дерматолози.", "date": "2017.08.09", "title": "Болници отказват лечение на самотна жена с \"червен вятър\""}
{"url": "http://pik.bg/%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80-%D0%BF%D0%BE%D0%BF%D0%BE%D0%B2-%D0%BE%D1%82-%D0%BF%D0%BE%D0%B4-%D0%BF%D1%80%D0%B8%D0%BA%D1%80%D0%B8%D1%82%D0%B8%D0%B5-%D1%81-%D0%BF%D0%BB%D0%B0%D0%BD%D0%B5%D1%82%D0%B0%D1%80%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-%D1%8F%D0%BF%D0%BE%D0%BD%D0%BA%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B2%D0%BB%D0%B0%D0%B4%D0%BE-%D0%BF%D0%B5%D0%BD%D0%B5%D0%B2-%D0%BD%D0%B0-%D1%84-news681832.html", "text": "Няма логично обяснение, но актьорът Владо Пенев, който нашумя с ролята си на инспектор Попов от \"Под прикритие\" се оказа, че е известен от България до Япония през Норвегия. Пенев пътува из страната и в момента е в Ундредал на фиордите заедно с Марта Вачкова и приятели. \"Голяма популярност !!! Японски туристки ме помолиха да се снимат с мен! Знаят да избират хубавото !\", написа под снимките във Фейсбук актьорът.", "date": "2017.08.09", "title": "Инспектор Попов от \"Под прикритие\" с планетарна известност! Японки нападнаха Владо Пенев на фиордите, луднаха да се снимат с него"}
{"url": "http://pik.bg/%D0%BA%D0%B0%D1%82%D0%B5%D1%82%D0%BE-%D0%B5%D0%B2%D1%80%D0%BE-%D0%B5-%D0%BA%D0%B0%D1%85%D1%8A%D1%80%D0%BD%D0%B0---%D0%B7%D0%B0%D1%82%D0%B2%D0%B0%D1%80%D1%8F-%D0%B4%D0%BE%D0%BC%D0%B0%D1%82%D0%B8-%D0%B2-%D0%B1%D1%83%D1%80%D0%BA%D0%B0%D0%BD%D0%B8-%D0%B2%D0%BC%D0%B5%D1%81%D1%82%D0%BE-%D0%B4%D0%B0-%D1%82%D0%B8%D1%87%D0%B0-%D1%81-%D1%85%D1%83%D0%B1%D0%B0%D0%B2%D0%B5%D1%86-%D0%BF%D0%BE-%D0%BF%D0%BB%D0%B0%D0%B6%D0%B0-%D1%81%D0%BD%D0%B8%D0%BC%D0%BA%D0%B8-news681922.html", "text": "Сега, вместо да ходя на море, да снимам залези и изгреви, да пия текила и да тичам по плажа с някой хубавец.... аз ще затварям буркани с домати\". Майката на водещия Сашо Кадиев изпрати сина си и снахата, която е бременна с втора рожба, на почивка, а тя остана у дома да гледа внучката, която носи нейното име. Катерина Евро е кахърна тези дни. Гледайки снимки из Фейсбук с плажни селфита, тя се скъсва от мъка. Актрисата, която е успешна земеделка, е отгледала в домашната градина в Панчарево прекрасни домати и ще трябва да ги слага в буркани, вместо да тича по плажа с някой хубавец и да пие текила. Катето сподели снимки от отгледаната от нея продукция в градината във Фейсбук и изплака: \"", "date": "2017.08.09", "title": "Катето Евро е кахърна - затваря домати в буркани, вместо да тича с хубавец по плажа (СНИМКИ)"}
