{"url": "http://pik.bg/%D1%81%D1%82%D1%80%D0%BE%D0%B8%D1%82%D0%B5%D0%BB%D0%BD%D0%B8-%D0%BE%D1%82%D0%BF%D0%B0%D0%B4%D1%8A%D1%86%D0%B8-%D0%B8%D0%BB%D0%B8-%D0%BF%D1%80%D0%B0%D1%85%D0%B0-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%B8---%D0%BA%D0%B0%D0%BA%D0%B2%D0%BE-%D0%B8%D0%B7%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%BA%D1%80%D0%B0%D0%B9-%D0%B3%D1%80%D0%B0%D0%B4%D1%81%D0%BA%D0%B8-%D0%BA%D1%80%D0%B5%D0%BC%D0%B0%D1%82%D0%BE%D1%80%D0%B8%D1%83%D0%BC-news668287.html", "text": "Прокуратурата в Архангелск изяснява какво е било изхвърлено край местния крематориум - строителни отпадъци или праха на покойници. Подозрителните чували, в които има странен сивкав прах, е заснел на видео бивш работник в крематориума. Ръководството на комплекса твърди, че той е направил клип с цел да отмъсти за уволнението си и че в чувалите има единствено остатъци от ремонта на крематориума, съобщава РЕН.тв. Според прокуратурата, ако се докаже, че сивият прах е всъщност останките на покойници, крематориумът трябва да плати глоба от 10 000 до 20 000 рубли - сума, която няма да затрудни управата. Въпросът е как ще реагират близките на починалите, \"изхвърлени\" на боклука.", "date": "2017.06.19", "title": "Строителни отпадъци или праха на починали - какво изхвърлиха край градски крематориум"}
{"url": "http://pik.bg/%D0%BB%D1%83%D0%B4%D0%B0-%D1%80%D0%B0%D0%B1%D0%BE%D1%82%D0%B0-%D0%B4%D0%BD%D0%B5%D1%81-%D0%BD%D0%B0%D1%82%D1%80%D1%83%D0%BF%D0%B0-30-%D1%81%D0%BC-%D1%81%D0%BD%D1%8F%D0%B3-%D0%BD%D0%B0-%D0%BC%D1%83%D1%81%D0%B0%D0%BB%D0%B0-%D1%81%D0%BB%D0%B5%D0%B4-%D1%82%D1%80%D0%B8-%D0%B4%D0%BD%D0%B8-%D0%B8%D0%B4%D0%B2%D0%B0-%D0%B6%D0%B5%D0%B3%D0%B0-%D0%BD%D0%B0%D0%B4-35-%D0%B3%D1%80%D0%B0%D0%B4%D1%83%D1%81%D0%B0-news668290.html", "text": "Въпреки че климатолози и синоптици ни убеждават, че нещата са нормални за нашия климатичен пояс и че малко дъжд през юни, а и температури от 10-12 градуса сутрин не са аномалия, трудно ни е да повярваме. Рязката промяна в температурите понякога е толкова неочаквана, че може да обърка организма ни. Последните дни дават много точна представа за това. В двата почивни дни студът, дъждът и снегът бяха като през ноември, с малки прекъсвания от няколко минути. Заваля сняг в планините и то не малко. По високите части на Рила и Пирин снегът натрупа, като на Мусала дебелината на снежната покривка достигна 30 см. Температурите също бяха есенно-зимни- минус 4 градуса на нашия най-висок връх. От утре обаче нещата се променят и то на 180 градуса. До три дни в някои райони на Южна България те ще достигнат 34-36 градуса, а слънцето ще пече като през юлските горещници. Дали това ще е трайна тенденция, сега никой не се наема да каже. Прогнозите на времето над 5 дни са рискова работа. Но и тази промяна-от 10 градуса до 36 градуса за няколко дни показва, че живеем в луди времена. Поне що се отнася до времето.", "date": "2017.06.19", "title": "ЛУДА РАБОТА! Днес натрупа 30 см сняг на Мусала, след три дни идва жега над 35 градуса"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%82%D1%80%D0%B8%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%B2-%D1%82%D1%83%D1%80%D1%86%D0%B8%D1%8F-%D0%BE%D0%BF%D0%B8%D1%82%D0%B0%D0%BB%D0%B8-%D0%B4%D0%B0-%D0%BF%D1%80%D0%BE%D0%B4%D0%B0%D0%B4%D0%B0%D1%82-%D1%85%D0%B5%D1%80%D0%BE%D0%B8%D0%BD-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%BF%D0%BE%D0%B4-%D0%BF%D1%80%D0%B8%D0%BA%D1%80%D0%B8%D1%82%D0%B8%D0%B5-news668293.html", "text": "Трима български граждани са били заловени при опит да продадат 35 килограма хероин на турски полицаи, които са действали под прикритие, съобщи полицията в Одрин, цитирана от \"24 Родопи\". След като полицаите са научили, че група от 6 души, от които тримата са български граждани, търсят купувачи, са осъществили контакт като купувачи с наркопласьорите. Групата на наркопласьорите, в която освен тримата българи Г.Н.Т., В.А.В и Г.Х.С. са участвали и граждани на Иран, Сирия и Грузия, работели в Истанбул. Полицаите им са казали, че искат да продадат наркотиците в европейските страни и за целта са поискали няколко грама за проверка преди покупката. По телефона е била уговорена среща в един паркинг в Истанбул. Г.Н.Т., В.А.В и Г.Х.С заедно с другите от групата са били арестувани от полицаите, които ги чакали на паркинга. Тримата българи и останалите участници в наркогрупата са докарани в Одрин, където ги очаква съдебен процес.", "date": "2017.06.19", "title": "Арестуваха трима българи в Турция: Опитали да продадат хероин на полицаи под прикритие"}
{"url": "http://pik.bg/%D0%B0%D0%BA%D1%86%D0%B8%D1%8F-%D1%84%D1%80%D0%B5%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%BF%D1%80%D0%BE%D0%B2%D0%B5%D0%B6%D0%B4%D0%B0-%D0%BE%D0%B1%D0%B8%D1%81%D0%BA-%D0%B2-%D0%B4%D0%BE%D0%BC%D0%B0-%D0%BD%D0%B0-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F-%D0%BE%D1%82-%D0%BF%D0%B0%D1%80%D0%B8%D0%B6-news668302.html", "text": "Френската полиция провежда обиск в дома на мъжа, който нападна жандармеристи в Париж, съобщава Франс Прес, позовавайки се на свои източници, близки до разследването. Според информацията следователите работят в дома на нападателя в Плеси-Пате, столичен регион, на около 30 километра южно от Париж. Както е известно мъж с автомобил Renault Megane се заби в полицейски бус пред Елисейския дворец в Париж. В резултат на инцидента нападателят почина, а сред полицейските служители и граждани, които са били в района няма пострадали. Според информации на френските медии нападателят е бил сред наблюдаваните от френските спецслужби като представляващ потенциална опасност за държавата. В колата му, след нападението, бяха открити газова бутилка, автомат „Калашников“ и боеприпаси.", "date": "2017.06.19", "title": "Акция! Френската полиция провежда обиск в дома на нападателя от Париж"}
{"url": "http://pik.bg/%E2%80%9E%D0%BF%D1%80%D0%B8%D0%BD%D1%86%D0%B5%D1%81%D0%B0-%D0%BB%D0%B5%D1%8F%E2%80%9D-%D0%B1%D0%B8%D0%BB%D0%B0-%D1%82%D1%8A%D0%BF%D0%BA%D0%B0%D0%BD%D0%B0-%D1%81-%D1%82%D0%B5%D0%B6%D0%BA%D0%B8-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%BF%D1%80%D0%B5%D0%B4%D0%B8-%D0%B4%D0%B0-%D0%BF%D0%BE%D1%87%D0%B8%D0%BD%D0%B5-news668288.html", "text": "Излязоха резултатите от съдебно-медицинската експертиза на култовата американска актриса Кари Фишер, съобщи „Асошиейтед прес”. Тя стана известна най-вече с ролята си на принцеса Лея в сагата „Междузвездни войни”. Лекарите са открили в тялото й кокаин, който вероятно е бил приет до три дни преди полета й със самолет на 23 декември, по време на който тя се почувства зле и след сърдечен удар, почина. Освен това, открити са хероин и екстази, но за времето, в което те са били приети от актрисата няма точни данни. Такава компилация от тежка дрога обаче със сигурност е причина за сърдечните й проблеми. Първото заключение на лекарите за смъртта на Фишер бе спиране на дишането по време на сън.", "date": "2017.06.19", "title": "„Принцеса Лея” била тъпкана с тежки наркотици, преди да почине"}
{"url": "http://pik.bg/%D0%BF%D0%B0%D1%80%D0%B0%D0%BB%D0%B8%D1%8F-%D0%B2%D0%B0%D1%81%D0%BA%D0%BE-%D0%BA%D0%B5%D1%86%D0%B0-%D1%81-%D0%BB%D0%B8%D0%BC%D1%83%D0%B7%D0%B8%D0%BD%D0%B0-%D0%B7%D0%B0-100-%D0%B1%D0%BE%D0%BD%D0%B0-%D0%B8-%D1%88%D0%BE%D1%84%D1%8C%D0%BE%D1%80-%D0%BA%D0%B0%D0%BC%D0%B8%D0%BA%D0%B0%D0%B4%D0%B7%D0%B5---%D0%B5%D1%81%D1%82%D1%80%D0%B0%D0%B4%D0%B0%D0%B4%D0%B6%D0%B8%D1%8F%D1%82%D0%B0-%D1%82%D1%80%D0%B5%D0%BF%D0%B5%D1%80%D0%B8-%D0%BE%D1%82-%D0%BF%D1%8A-news668210.html", "text": "Емблемата на българската популярна музика Васил Найденов отскоро се вози на нова лимузина - БМВ, модел от 2016 година на стойност малко над 100 000 лева. Колата, с която се е обзавел естрададжията, е от хитовия модел на германската марка 550i - Ексдрайв и без екстрите може да се поръча за около 50 бона в европейска валута. Вечният импресарио на Васил, Ивайло Манолов, бе зад волана на баровския автомобил, с който докара приятеля си на обяд в актуален ресторант в покрайнините на столицата миналата седмица. Мениджърът умело паркира новата придобивка. Васил Найденов има свидетелство за управление на автомобил от десетилетия, но тъй като не сяда зад волана, тапията му отдавна е изтекла. Още от началото на 90-те Васил се доверява изцяло на шофьорските умения на Ивайло Манолов, който го вози навсякъде, от кварталния супермаркет до участия във Варна и Бургас. На стари години обаче Кеца e започнал да развива страхова невроза от шофьорлъка на дългогодишния си приятел. \"Ивайло кара като луд, по магистралата никога не сваля под 160 км/ч. Едно време ми беше забавно, ама напоследък ме тресе някаква параноя, че може да направи беля\", обяснявал Найденов, цитиран от столичен седмичник.", "date": "2017.06.19", "title": "ПАРАЛИЯ! Васко Кеца с лимузина за 100 бона и шофьор-камикадзе - естрададжията трепери от пътен инцидент"}
{"url": "http://pik.bg/%D0%BA%D1%80%D0%B0%D1%81%D0%B5%D0%BD-%D0%BA%D1%80%D0%B0%D0%BB%D0%B5%D0%B2-%D0%BF%D0%BE%D0%B3%D0%B2%D0%B0-%D0%B4%D0%B0%D0%BB%D0%B0%D0%B2%D0%B5%D1%80%D0%B8%D1%82%D0%B5-%D0%B2-%D1%88%D0%B0%D1%85%D0%B0-news668286.html", "text": "Министерство на младежта и спорта започва цялостна проверка на финансирането и проведените състезания от Българска федерация по шахмат за периода 2011 – 2014 г. Това стана ясно от думите на спортния министър Красен Кралев. Причината за проверката е предоставената информация от страна на Европейския шахматен съюз и Световната федерация по шахмат, както и решението на Спортния арбитражен съд в Лозана от 22 май 2017 г. „В решението на съда в Лозана има два важни аспекта. Първият е че съдът приема, че състезанията в к.к. Албена/Златни пясъци не са легитимни състезания от календара на Европейския шахматен съюз. И вторият - парите, които са преведени като такса от българската държава са преведени по сметка в Словения на офшорна компания, регистрирана в Далауеър, която носи името „Европейски шахматен съюз“, каза министър Кралев. Той изнесе данни, че според документите подадени от БФШахмат в ММС за периода 2011 – 2014 г. 1 070 140 евро са платени във въпросната фалшива сметка. Министър Кралев беше категоричен, че ще се обърне към Главния прокурор на Р България за съдействие за установяване на мащаба на злоупотребата. „Президентът на БФШахмат съвсем съзнателно е включил тази сметка в договорите между федерацията и министерството. Ние не знаем на кой е сметката и не знаем дали там не са превеждани и други суми, например от спонсори на федерацията“, каза министър Кралев. Той потвърди, че ММС ще си потърси цялата сума, отпусната за състезанията в к.к. Албена/Златни пясъци, а не само част от нея, както е според последната проверка на Инспектората. Според него докато не стане ясно с каква точно сума БФШахмат е ощетила държавата, ММС няма как да се произнесе по лиценза на федерацията, който изтече на 4 юни 2017 г. На пресконференцията присъстваха още вице-президентът на ФИДЕ Георгиус Макропулос, президентът на ЕШС Зураб Азмайпарашвили и генералният секретар на ЕШС Теодорос Тсорбатзоглу, които са на посещение в България по покана на министър Красен Кралев. Целта на тяхното посещение е да се изяснят мащабът и характерът на нарушенията на ръководената от Силвио Данаилов Българска федерация по шахмат и да се обсъдят възможностите за възстановяване на членството и позицията на българския шахмат в европейското и световното шахматно общество. „Управляваната от Силвио Данаилов Българска федерация по шахмат е заблудила ММС, като е поискала такса за фалшиви първенства и е превела парите във фалшива сметка, а не на ЕШС“, потвърди вице-президентът на ФИДЕ Георгиус Макропулос. По думите му съдът в Лозана е приел, че няма как Силвио Данаилов да не знае за фалшификацията, защото по същото време е бил президент, както на БФШахмат, така и на ЕШС. Подобни действия на Силвио Данаилов, както и отказът му да предостави каквато и да било официална информация и документи на ЕШС са довели и да изключването на БФШ от европейския съюз, а в момента тече дело и в Етичната комисия на ФИДЕ, което вероятно ще потвърди заключенията на ЕШС. Той обясни още, че в показанията си в Лозана Силвио Данилов е опитал да прехвърли отговорността за действията си на УС на БФШахмат. „Изцяло подкрепяме инициативата на министър Кралев, защото се убеждаваме, че той иска да помогне на българския шахмат. Надяваме се и вярваме, че той ще продължи с тези стъпки през следващите седмици. Но също така искам да подчертая, че отделно от неговите действия, ние като ФИДЕ не можем да прекратим действията си срещу хората, отговорни за тези постъпки“, каза Георгиус Макропулос. „Ние искаме да видим федерация, на която да имаме доверие и можем да работим с нея. Проблемът е, че днес не знаем на кого можем да вярваме в настоящата федерация“, допълни той. Министърът беше категоричен, че при всички положения ММС няма да подмине констатираните нарушения в БФШахмат и ще търси правата си.", "date": "2017.06.19", "title": "Красен Кралев погва далаверите в шаха"}
{"url": "http://pik.bg/%D0%BE%D0%BE%D0%BD-%D0%B7%D0%B0%D1%8F%D0%B2%D0%B8-%D1%87%D0%B5-%D0%B8%D0%BC%D0%B0-%D1%80%D0%B8%D1%81%D0%BA-%D0%BE%D1%82-%D0%B5%D1%81%D0%BA%D0%B0%D0%BB%D0%B0%D1%86%D0%B8%D1%8F-%D0%BD%D0%B0-%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%B0-%D0%B2-%D1%81%D0%B8%D1%80%D0%B8%D1%8F-%D1%81%D0%BB%D0%B5%D0%B4-%D1%81%D0%B2%D0%B0%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%8F-%D1%81%D0%B0%D0%BC%D0%BE%D0%BB%D0%B5-news668298.html", "text": "ООН не разполага с детайлна информация за сваления от САЩ сирийски Су-22, но въпреки това представители на организацията заявиха, че има риск от ескалиране на конфликта, предава РИА Новости, цитирана от Фокус. Официалният представител на генералния-секретар на ООН, Стефан Дюжарик съобщи, че в организацията са уведомени, че сирийски самолет е бил свален, а също така и за ракетен удар от страна на иранският „Корпус на стражите на ислямската революция“ срещу бази на терористи в Сирия. „Не можем независимо да потвърдим тези съобщения или какво се е случило. Най-общо казано, това предизвиква у нас дълбоко обезпокоение, заради риска от възможна ескалация в сирийския конфликт. Считаме, че този риск се повишава, когато борбата с „Ислямска държава“ и други терористични групи не съответства на целите на цялостното политическо решение на конфликта в Сирия“, заяви Стефан Дюжарик.", "date": "2017.06.19", "title": "ООН заяви, че има риск от ескалация на конфликта в Сирия след свалянето на сирийския самолет"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-126-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%B5-%D1%83%D0%B4%D0%B0%D0%B2%D0%B8%D1%85%D0%B0-%D0%BA%D1%80%D0%B0%D0%B9-%D0%BB%D0%B8%D0%B1%D0%B8%D1%8F-news668301.html", "text": "Най-малко 126 мигранти са се удавили при потъването на лодка край бреговете на Либия, съобщава Международната организация по миграция (МОМ), цитирана от БГНЕС. По информация на оцелели бежанците потеглили от Либия в четвъртък, а инцидентът станал само няколко часа по-късно, каза говорителят на МОМ Флавио ди Джакомо.", "date": "2017.06.19", "title": "Най-малко 126 мигранти се удавиха край Либия"}
{"url": "http://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D0%B8-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0-%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news668294.html", "text": "Министър-председателят Тереза Мей ще направи предложение относно правата на европейските граждани, които живеят във Великобритания , предава АФП, цитирана от Фокус. „По-късно тази седмица, министър-председателят ще информира европейските лидери относно подхода на Обединеното кралство към този въпрос“, заяви министърът за Брекзит Дейвид Дейвис. „След това ще публикуваме подробен доклад, в който ще очертаем предложението, което вярвам ще формира базата, на която ще стигнем до споразумение“, допълни преговарящият за Брекзит Майкъл Барниър.", "date": "2017.06.19", "title": "Тереза Мей ще направи предложение за правата на европейските граждани във Великобритания"}
{"url": "http://pik.bg/%D0%BC%D0%B8%D1%88%D0%B5%D0%BB-%D0%BE%D0%B1%D0%B0%D0%BC%D0%B0-%D0%B4%D0%B5%D0%BC%D0%BE%D0%BD%D1%81%D1%82%D1%80%D0%B8%D1%80%D0%B0-%D0%B7%D0%B0%D0%B2%D0%B8%D0%B4%D0%BD%D0%B0-%D1%84%D0%BE%D1%80%D0%BC%D0%B0-news668295.html", "text": "Доскорошната първа дама на САЩ Мишел Обама демонстрира завидна физическа фирма. 53-годишната съпруга на Барак Обама организира тренировъчен лагер за себе си и своите приятелки и след това сподели снимки от събитието в социалните мрежи, съобщи Би Ти Ви. \"Когато бях в Белия дом, аз често бях домакин на различни тренировъчни лагери за мен и моите най-близки приятелки. Това беше нашият начин да си напомним, че ако искаме да се грижим за другите, първо трябва да се погрижим за себе си. Затова, независимо, че вече не съм в Белия дом, аз продължавам да организирам тренировъчните лагери\", написа тя в Instagram.", "date": "2017.06.19", "title": "Мишел Обама демонстрира завидна форма"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BA%D1%80%D0%B8%D1%81%D1%82%D0%B8%D1%8F%D0%BD-%D0%BA%D0%BE%D1%81%D1%82%D0%BE%D0%B2-%D0%B7%D0%B0%D1%81%D0%B5%D0%BD%D1%87%D0%B2%D0%B0-%D1%80%D0%B8%D0%B0%D0%BD%D0%B0-%D0%B8-%D0%B1%D1%80%D0%B8%D1%82%D0%BD%D0%B8-%D1%81%D0%BF%D0%B8%D1%8A%D1%80%D1%81-%D1%83-%D0%BD%D0%B0%D1%81-%D0%BE%D0%B1%D0%B0%D1%87%D0%B5-%D0%B7%D1%83%D0%B1%D1%80%D0%B8%D0%BB-%D0%BC%D0%B0%D1%82%D0%B5%D0%BC%D0%B0%D1%82%D0%B8%D0%BA%D0%B0-%D0%B7-news667963.html", "text": "Талантливият Кристиан Костов е сред звездите в афиша на Expo 2017, което ще се проведе в Казахстан в края на юни и в рамките на три месеца се очаква да привлече над 5 милиона посетители, съобщава \"Монитор\". В културната програма на грандиозното изложение са заложени концерти на артисти като Риана, Бритни Спиърс и 30 Seconds to Mars, които ще забият на Astana Arena – стадион с капацитет от 30 000 души. \"Това е едно от най-големите бизнес събития в света, този път домакин е Казахстан, където също ме разпознават. В началото на юли ще летя за Стокхолм за участие в популярно тв шоу\", сподели Кристиан. Преди два дни момчето чудо триумфира с цели 4 статуетки на наградите на \"БГ радио\" - за дебют, изпълнител, БГ посланик и текст (за \"Вдигам Level\" с Павел и Венци Венц). За церемонията в Благоевград Кристиан пристигна от Москва, където през последните две седмици държа редица изпити. \"Нямах никакво време да се готвя, взимах уроци по скайп по математика, докато си бях в България. Слава богу, получих добри оценки, последният ми изпит беше по английски\", обясни изпълнителят на Beautiful Mess. В Москва, където от години живее семейството му, той се срещнал с популярни влогъри и знаменитости, които го подкрепяли безусловно по време на \"Евровизия\" въпреки оттеглянето на Русия от конкурса. Не страдал и от липса на внимание на феновете. \"Нямам ден в метрото, в който да не ме разпознаят. Веднъж пътувахме с леля ми и събрах цял вагон с момичета, които искаха да се снимаме. Имахме точно 20 секунди за селфи, но успяхме да го направим. Щастлив съм да видя, че публиката и в Москва, и в София ме посреща по един и същи начин\", казва Костов. Освен с ремикса на Beautiful Mess той е готов с три чисто нови парчета, от които едното е на руски език. През октомври с продуцентите му от \"Вирджиния рекърдс\" планират да пуснат и дебютния му албум.", "date": "2017.06.19", "title": "ЕКСКЛУЗИВНО! Кристиян Костов засенчва Риана и Бритни Спиърс! У нас обаче зубрил математика, защото... "}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D1%8A%D1%82-%D0%BF%D0%BE-%D0%B0%D0%BD%D1%82%D0%B8%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC-%D1%85%D1%80%D0%B8%D1%81%D1%82%D0%BE-%D1%81%D0%BC%D0%BE%D0%BB%D0%B5%D0%BD%D0%BE%D0%B2-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5-%D1%89%D0%B5-%D1%80%D0%B0%D0%B7%D0%B2%D0%B8%D1%85%D1%80%D1%8F%D1%82-%D0%BD%D0%BE%D0%B2%D0%B8-%D1%81%D1%85%D0%B5%D0%BC%D0%B8-%D0%B7%D0%B0-%D0%BA%D0%BE%D0%B8%D1%82%D0%BE-%D1%81%D0%B0-news668263.html", "text": "Битката на полето на тероризма в момента е за разширяване на социалната база на джихада. Това каза Христо Смоленов експерт по  антитероризъм по Фокус. Според него на обществеността се казва много малка част от истински случващото се при една терористична атака като тези в Лондон и Париж. Той коментира, че в психологическата война, наречена съвременен тероризъм, нещата вървят към ожесточение и ще се развихрят много схеми, за които ние само си мислим, че знаем от времето на Студената война. „Много често, оперативно погледнато, действията на терористите могат да протичат и като атака под чужд флаг, т.е. манипулиран човек, който да се представя като християнин, за да нанесе удар в мюсюлманска общност, защото наистина „Ислямска държава“ заплаши само преди няколко дни, че ще наказва и тези мюсюлмани, които отказват да се радикализират, които всъщност не я подкрепят. Битката в момента като част от психологическата война, която се води, е за разширяване на социалната база на джихада и очевидно тези представители на западните мюсюлмански общности, които не откликват много ентусиазирано на очакваната от тях роля да подкрепят джихадистите, получават шантаж, натиск и дори подобни действия. Възможно е това да е истинската картина“, обясни експертът. Христо Смоленов коментира и случая в Париж от преди часове, при който автомобил се удари в полицейско превозно средство и избухна, като каза, че сложно замислените актове отстъпват място на привидно импровизирани, но банално ефективни действия, които създават чувство на масова несигурност.", "date": "2017.06.19", "title": "Експертът по антитероризъм Христо Смоленов: Терористите ще развихрят нови схеми, за които само си мислим, че знаем"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B0%D0%B9-%D0%BF%D0%B5%D1%82%D1%80%D0%BE%D0%B2-%D0%BF%D1%80%D0%B0%D0%B2%D0%B8-%D0%BE%D1%82%D0%B4%D0%B5%D0%BB%D0%BD%D0%BE-%D0%B7%D0%B2%D0%B5%D0%BD%D0%BE-%D0%B7%D0%B0-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B8-%D0%BF%D0%BE%D1%80%D1%8A%D1%87%D0%BA%D0%B8-%D0%B2-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD-news668296.html", "text": "Министерството на здравеопазването изготви нов Устройствен правилник, с който да бъде заменен сега действащият от 2015 г , като се предлага да се обособи отделно звено за дейностите по обществените поръчки. До този момент обществените поръчки следваше да се администрират от   повече от едно структурно звено, което създава риск от дублиране и   разпокъсване на функции и отговорности, съобщи БНР. Мотивите на министър проф. Николай Петров са, че сегашният правилник създава затруднения в оперативната организация на администрацията на МЗ и е нужно да се създаде нова организационна структура в изпълнение на приоритетите на правителството. Петров предлага да бъде създадена самостоятелна дирекция „Бюджет и финанси\", като и обединяване на всички дейности, които имат административно - технически и стопански характер в дирекция „Административни дейности“. Министърът настоява също да бъдат обединени функциите в областта на общественото здраве в една дирекция „Здравен контрол\". Предлага се и самостоятелна дирекция „Промоция и профилактика на болести и зависимости“", "date": "2017.06.19", "title": "Николай Петров прави отделно звено за обществени поръчки в Министерството на здравеопазването"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%80%D0%BE%D0%BA%D0%B0%D0%B4%D0%B8-%D0%B2-%D0%BD%D0%BE%D0%B2%D0%B0-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F-%D1%81%D0%B8%D0%BB%D0%B2%D0%B0-%D0%B7%D1%83%D1%80%D0%BB%D0%B5%D0%B2%D0%B0-%D0%BF%D0%BE%D0%B5%D0%BC%D0%B0-%D0%BD%D0%BE%D0%B2%D0%B8%D0%BD%D0%B8%D1%82%D0%B5-news668270.html", "text": "Рокади в Нова телевизия! Силва Зурлева поема новините! Тази информация е спусната днес до служителите. Босът Дидие Щосел се съсредоточи работата си в дигиталните платформи на фирмата, като ще обърне повече внимание на сайтовете в групата на Нова. Силва Зурлева пък поема „Новини“ и „Актуални предавания“, а Вики Политова остава програмен директор и ще отговаря за рекламата. Двете ще докладват на Щосел как се движат нещата. Интересното от рокадите е това, че под Силва Зурлева остава шефката на „Новините“ Дарина Сарелска. Сега Сарелска ще се отчита директно на Зурлева и няма да има директен допир с Щосел. Като, според запознати, Сарелска може и да реши да се оттегли. Очаква се в скоро време от Нова тв да обяват официално промените.", "date": "2017.06.19", "title": "ИЗВЪНРЕДНО В ПИК! Рокади в Нова телевизия! Силва Зурлева поема новините!"}
{"url": "http://pik.bg/%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%BD%D0%BE%D1%81%D1%82-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%B4%D0%B5%D1%81%D0%B8-%D1%81%D0%BB%D0%B0%D0%B2%D0%B0-%D0%BA%D1%83%D0%BF%D0%B8-%D0%B4%D0%B6%D0%B8%D0%BF-%D0%BD%D0%B0-%D0%B3%D0%B0%D0%B4%D0%B6%D0%B5%D1%82%D0%BE-%D1%81%D0%B8---%D0%BC%D0%B0%D0%BB%D0%BA%D0%B0%D1%82%D0%B0-%D0%BA%D0%BE%D0%B1%D1%80%D0%B0-%D1%8F%D1%85%D0%BD%D0%B0-%D0%B0%D1%83%D0%B4%D0%B8-%D0%B7%D0%B0-16-news668202.html", "text": "Фолкпевицата Деси Слава подари скъп автомобил на младото си гадже Благой Найденов. След участието си в \"Като две капки вода\" русокосата певица зарадвала със 17 години по-младия си любовник с \"Ауди S8\". Боксьорът, който е една от големите ни надежди в спорта, се похвали с подаръка в социалните мрежи, като сподели снимката, на която любимата му го снима. Колата е взета на старо и струва почти 160 000 лева, но е малко използвана, добре запазена и изглежда като нова. А сделката е повече от добра за състоянието на возилото, наблъскано с всякакви екстри, пише \"Телеграф\". Целият хонорар на Деси от \"Капките\" заминал за покупката на колата, но бил недостатъчен. Наложило се да дават и от джоб, за да я доплатят.", "date": "2017.06.19", "title": "БЛАГОДАРНОСТ! Бременната Деси Слава купи джип на гаджето си - Малката Кобра яхна \"Ауди\" за 160 бона (СНИМКА)"}
{"url": "http://pik.bg/%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8%D1%8F-%D0%B1%D0%BE%D1%81-%D0%B8%D0%B2%D0%B0%D0%BD-%D1%87%D0%B0%D0%BF%D0%BE%D0%B2-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D1%85%D0%B0-%D1%81%D0%BF%D0%BE%D1%80%D1%82%D0%B5%D0%BD-%D0%BA%D0%BB%D1%83%D0%B1-news668272.html", "text": "Синовете на бизнесмена Иван Чапов се захващат сериозно с развитие на спорта в Благоевград. Двамата са в управата на Обединен спортен клуб „Рестарт”, който бе регистриран като сдружение с нестопанска цел от Окръжен съд – Благоевград. Председател на управителния съвет на неправителствената организация е 35-годишният Кирил Чапов, а 21-годишният му брат Манол Чапов е негов заместник. В ръководството е влючен и бизнес съдружникът на баща им във фирма „Хидроенергийна компания” Владимир Табутов. Иван Чапов също ще изпълнява важна функция в сдружението – председател на Контролния съвет, в който са включени многократният световен шампион Георги Гайдарджиев и Златан Аврионов, който се занимава с фармацевтичен бизнес, съобщава \"Струма.бг\". Новият клуб „Рестарт“ си поставя за цел да популяризира спорта в училищата и формира спортни навици и дисциплина сред подрастващите, което е от полза за изграждането им като личности. Сдружението ще реализира целите си чрез аматьорски отбори в различни видове спорт. Двамата братя са силно привързани към спорта. Кирил Чапов има клуб по езда, а по-малкият му брат е футболист. Фирмата на баща им пък е сред основните спонсори на клуба по спортна гимнастика.", "date": "2017.06.19", "title": "Наследниците на енергийния бос Иван Чапов регистрираха спортен клуб"}
{"url": "http://pik.bg/%D0%B1%D0%B8%D0%B2%D1%88-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BF%D1%80%D0%BE%D0%B3%D0%BD%D0%BE%D0%B7%D0%B8%D1%80%D0%B0-%D0%B0%D0%BA%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D0%B2%D0%BB%D0%B5%D0%B7%D0%B5-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D1%89%D0%B5-%D0%BC%D1%83-%D0%B2%D0%B8%D0%BA%D0%B0%D1%82-%E2%80%9E%D0%BC%D0%B8%D1%81-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8%E2%80%9D-news668269.html", "text": "По време на свой коментар за телевизия ARD бившият голям футболист на „Байерн” и германския национален отбор Мехмед Шол се пошегува с голямата звезда на „Реал” Мадрид Кристияно Роналдо.  Поводът беше делото, което се води в Испания срещу Роналдо за укриване на данъци в особено големи размери. „Може би Роналдо ще се промени, ако влезе в затвора. Но аз съм притеснен, че той ще завърши като „Мис септември”, каза Шол. Шегата му обаче бе приета доста отрицателно от коментиращите в интернет. Според тях, не е редно Шол да си прави шега с изнасилванията в затворите и живота на някои затворници там.", "date": "2017.06.19", "title": "Бивш футболист прогнозира: Ако Роналдо влезе в затвора, ще му викат „Мис септември”"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B3%D0%B5%D0%BD%D0%B5%D1%80%D0%B0%D0%BB-%D1%80%D1%83%D1%81%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D1%80%D0%B8%D1%81%D0%BA%D1%83%D0%B2%D0%B0-%D0%B8-%D0%B4%D0%B0-%D1%81%D0%B5-%D0%BE%D0%BF%D0%B8%D1%82%D0%B0-%D0%B4%D0%B0-%D1%81%D0%B2%D0%B0%D0%BB%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%BD%D0%B0-%D1%81%D0%B0%D1%89-news668274.html", "text": "Русия няма да отговаря на американските удари и да се опита да атакува американски самолети в небето над Сирия, за това тя няма достатъчно сили и средства. Това каза пред „Фокс нюз” военния аналитик и генерал от армията на САЩ в оставка Джек Кин. „Ситуацията в Източна Сирия е напрегната, в това няма съмнение. САЩ подкрепят военните сили, които се готвят да атакуват Ракка, смятана за столица на „Ислямска държава”. Повечето от лидерите на терористите са тук, в този град, затова превземането му е важно. Иран не иска ние да имаме контрол над Източна Сирия и тикат режима на Башар Асад да атакува войските, поддържани от САЩ”, каза още генералът. Според него, въпреки заканите след свалянето на сирийския самолет, Москва няма да стреля по американските самолети и така да влезе в пряк конфликт със САЩ. „За мен е особено важно, че за първи път от началото на този военен конфликт, ние си отстояваме интересите и не даваме на други да ни съдят и упрекват. Започнахме да правим реални стъпки към решаване на проблема. И доколкото знам, наш изтребител за първи път от 20 години сваля изтребител на друга държава”, завършва генералът. Превод: ПИК", "date": "2017.06.19", "title": "Американски генерал: Русия няма да рискува и да се опита да свали самолет на САЩ"}
{"url": "http://pik.bg/%D0%B7%D0%B0%D0%B2%D0%B5%D0%B6%D0%B4%D0%B0%D1%82-%D0%B4%D0%B5%D0%BB%D0%BE-%D1%81%D1%80%D0%B5%D1%89%D1%83-%D0%BF%D0%BE%D0%BB%D1%81%D0%BA%D0%B8%D1%82%D0%B5-%D1%85%D1%83%D0%BB%D0%B8%D0%B3%D0%B0%D0%BD%D0%B8-%D1%82%D1%83%D1%80%D0%B8%D1%81%D1%82%D0%B8-%D0%BF%D1%80%D0%B5%D0%B1%D0%B8%D0%BB%D0%B8-%D0%BD%D0%B0%D1%88-%D0%B1%D0%B5%D0%BD%D0%B7%D0%B8%D0%BD%D0%B4%D0%B6%D0%B8%D1%8F-news668257.html", "text": "Полските туристи, които пребиха служител на бензиностанция в гр. Цар Калоян, съжаляват за това, което се е случило. Собствениците на заведението и близките на постардалия ще заведат дело срещу поляците, съобщава Би Ти Ви. Припомняме, че автобус, движещ се в посока Румъния, в който са пътували полски граждани, прибиращи се от Слънчев бряг, е спрял на бензиностанция в град Цар Калоян. Докато е зареждал, е възникнал конфликт между двама от полските граждани и едно от момчетата, което е работило на бензиностанцията. Той е бил провокирал от поведението на едно от лицата, което е взело детско колело и е започнало да го кара в района на бензиностанцията. След възникването на конфликта полските граждани, на около 20-годишна възраст, са нанесли множество удари по главата и по тялото на служителя в бензиностанцията. Вследствие на това българският гражданин е с фрактура на носа и с контузни рани по тялото и главата. Районната прокуратура в Разград е разпоредила незабавно да бъде започнато досъдебно производство. В момента се разпитват свидетели. Двамата полски граждани са задържани с обвинения в хулиганство, отличаващо се с изключителен цинизъм и дързост и за причиняване на телесна повреда по хулигански подбуди. Те ще бъдат задържани за 72 часа, след което прокуратурата ще поиска постоянното им задържане от съда. От прокуратурата обмислят какво обвинение да бъде повдигнато на полските хулигани.", "date": "2017.06.19", "title": "Завеждат дело срещу полските хулигани туристи, пребили наш бензинджия "}
{"url": "http://pik.bg/%D1%83%D0%BD%D0%B3%D0%B0%D1%80%D0%B8%D1%8F-%D0%BD%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D0%B7%D0%B0-%D1%88%D0%B5%D0%BD%D0%B3%D0%B5%D0%BD-news668268.html", "text": "Унгария напълно подкрепя България за членството й в Шенгенското пространство. Това е позицията на Унгария, изразена от унгарския вътрешен министър Шандор Пинтер, който днес се срещна с българския вътрешен министър Валентин Радев, съобщава пресслужбата на МВР. Вътрешните министри оцениха високо съществуващото двустранно сътрудничество Работната среща на двамата министри се състоя в рамките на участието им в Министерската конференция на Залцбургския форум, в Будапеща. Унгария напълно подкрепя България за членството й в Шенгенското пространство - заяви Пинтер и припомни, че страната му застава зад България по пътя й към Шенген още от 2011 г. Унгарският министър изрази позицията, че, ако това не се случи, то би било редно България да получи пълен достъп до визовата система, като ефективна стъпка и филтър за хора, преследвани за тероризъм. В този смисъл Пинтер подчерта и необходимостта от ускоряване на обмена на данни. Министрите Радев и Пинтер дадоха висока оценка за сътрудничеството между двете министерства. Унгарският вътрешен министър благодари на България за съвместната работа по случая от 2015 г., когато в Австрия бяха открити в камион телата на 71 задушили се нелегални емигранти. В резултат на проведеното разследване бяха повдигнати обвинения на няколко български граждани.", "date": "2017.06.19", "title": "Унгария ни подкрепя за Шенген"}
{"url": "http://pik.bg/%D0%BF%D0%BE-%D0%B6%D0%B8%D1%86%D0%B0%D1%82%D0%B0-%D0%B7%D0%B0-%D0%BA%D0%B0%D0%BA%D0%B2%D0%BE-%D1%81%D0%B8-%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%BF%D1%83%D1%82%D0%B8%D0%BD-%D0%B8-%D1%80%D0%B0%D0%B4%D0%B5%D0%B2-news668289.html", "text": "Президентът Румен Радев и на Русия Владимир Путин са провели телефонен разговор, на който са обсъдили сътрудничеството в сферата на енергетиката, съобщава сайта на Кремъл, цитиран от РТ. Отбелязва се, че в хода на разговора двете страни са потвърдили заинтерсоваността си от развитието на двустранните отношения в различни сфери. „Обсъждани са въпроси, свързани със съвместни мероприятия, свързани с юбилейни дати, свързани с двете страни, като: 25 години от подписването на Договора за дружески отношения и сътрудничество, както и 140 години от Освобождението на България, навършващи се на 3 март 2018 г.", "date": "2017.06.19", "title": "ПО ЖИЦАТА! За какво си говориха Путин и Радев? "}
{"url": "http://pik.bg/%D0%BA%D0%BE%D0%BD%D1%82%D1%80%D0%B0%D1%86%D0%B5%D0%BF%D1%86%D0%B8%D1%8F-7-%D0%BC%D0%B8%D1%82%D0%B0-%D0%B7%D0%B0-%D0%BF%D1%80%D0%B5%D0%B7%D0%B5%D1%80%D0%B2%D0%B0%D1%82%D0%B8%D0%B2%D0%B0-%D0%B2-%D0%BA%D0%BE%D0%B8%D1%82%D0%BE-%D0%B4%D0%B0-%D0%BD%D0%B5-%D0%B2%D1%8F%D1%80%D0%B2%D0%B0%D1%88-news668292.html", "text": "Презервативът намалява удоволствието В действителност презервативът може да подобри сексуалното удоволствие. Хората, които използват презервативи, оценяват своето сексуално преживяване по същия начин както тези, които предпочитат без. Знаеш ли какво наистина може да попречи на удоволствието ти? Страха от нежелана бременност или полово предавани болести. С презерватив може да се отпуснеш и да се насладиш на момента, вместо постоянно да се страхуваш от гаф. Да не споменаваме факта, че в днешно време има десетки видове - ултра тънки, оребрени, с вкус на ягода...всичко, което сърцето ти пожелае! За да се презастраховаш, е по-добре да използваш два презерватива. Всъщност не.В този случай забрави за принципа \"Колкото повече, толкова по-добре\". Един презерватив  е достатъчен, с два единствено ще се увеличат рисковете от пропуски. По време ан секс презервативите ще се трият помежду си и е по-голяма вероятността да ги \"изгубиш\". Членът му е прекалено голям за презерватива. Никога ли не си гледала клипчета, на които момчета си слагат презервативи на главата си? Не, не те подтикваме да изпробваш издръжливостта им. Просто ти казваме, че дори най-малката глава е по-голяма от члена му. Презервативите могат да се разтягат до 46 см. Без значение е размерът на презерватива. Фактът, че презервативът не може да бъде прекалено голям за впечатляващото му достойнство, не означава, че няма никакво значение размера. Между другото, размерът зависи не само от дължината на пениса, а и от ширината му. S - базов. 3-4 см. ширина М - среден. 5 см. ширина L - голям. Повече от 5 см. ширина XXXL - много голям. Повече от 6,2 см. ширина в областта на главата и 5 см. в основата на пениса. Презервативите не са много надеждни за предотвратяване на бременност. Ако те не бяха надеждни, нямаше толкова хора да ги използват, нали? В действителност, несигурността на презерватива е само 2% от случаите и все още се смята за ефективен метод за контрацепция. Презервативите не са необходими за орален секс. Херпес, човешки папилома вирус и още много други болести, които презервативът може да предотврати. Много лекари препоръчват използването ан презерватив дори при орален секс. Презервативът дава 100 % сигурност. Съжаляваме, но няма 100 % ефективен метод за предпазване. Презервативите са ефективни при 98 % от случаите.", "date": "2017.06.19", "title": "Контрацепция! 7 мита за презерватива, в които да не вярваш"}
{"url": "http://pik.bg/%D0%BC%D0%B8%D1%80%D1%8F%D0%BD%D0%B8-%D0%BF%D1%81%D1%83%D0%B2%D0%B0%D1%82-%D0%BA%D0%B0%D1%82%D0%BE-%D1%85%D0%B0%D0%BC%D0%B0%D0%BB%D0%B8-%D0%BA%D0%BE%D0%B9-%D0%B4%D0%B0-%D1%81%D0%BB%D1%83%D0%B6%D0%B8-%D0%B2-%D1%87%D0%B5%D1%80%D0%BA%D0%B2%D0%B0%D1%82%D0%B0-%D0%B2-%D0%BF%D0%B0%D0%BD%D0%B8%D1%87%D0%B8%D1%89%D0%B5-news668277.html", "text": "Скандалът кой свещеник да служи в черквата на Паничище над Сапарева баня се разраства. Вчера около стотина миряни от Сапарева баня изпълниха двора на храма в курортното градче и изрекоха грозни думи по адрес на архиерейския наместник на Дупнишка духовна околия отец Георги Паликарски. Мъже псуваха като хамали, жени крещяха разгневени и си искаха отец Георги Марков да остане да служи в храма на Паничище. Протестиращите коментираха, че отец Г. Паликарски е назначил младия Димитър Филибев за свещеник в храма на Паничище, защото няколко пъти е боядисал джипа му, съобщава \"Струма.бг\". Синът на свещеник Георги Марков – Владимир Марков, заяви, че отец Г. Паликарски е искал 1000 лв. от баща му, за да го направи свещеник. Твърдеше се още, че архиерейският наместник Г. Паликарски си е купил 1 дка имот на Паничище и 4 дка до манастира „Свети Стефан“. Отец Вергил, който служи в храма в Сапарева баня, прочете по микрофона декларация, с която обяви казусът да се реши като и двамата свещеници Георги Марков и Димитър Филибев да се редуват да служат в храма на Паничище, но това не беше прието от привържениците на отец Г. Марков. Събралите се миряни решиха да пишат до патриарха и да настояват Г. Марков да бъде върнат да служи в църквата в Паничище. Репортер на „Струма“ се свърза с архиерейския наместник Георги Паликарски и го попита верни ли са твърденията на протестиращите в Сапарева баня, че е собственик на апетитни имоти и че е искал подкуп от 1000 лв. от свещеник Г. Марков. Поискахме и коментар на обвиненията, че е знаел какви неща са се вършили в храма на Паничище, но получавал част от парите от незаконната търговия със сладолед и отдаване почасово под наем на бунгалото за плътски удоволствия и затова е мълчал?! Отец Г. Паликарски заяви: „За несъвместимите с Божиите канони дела, вършени в храма в Сапарева баня, разбрах от митрополията. До там са изпратени 7 писма от миряни, които са се подписали с имената си, в които се описва какви неща са вършени в храма. След епархийски съвет Г. Марков е пенсиониран, тъй като е на 72 г. От 01.06.2017 г. той няма право да служи. Може да пее само в черковния хор. Пенсиониран е с протокол №6 от 27 април 2017 г. на съвета и заповед №198 от 26 май 2017 г., с която Г. Марков е изпратен в пенсия, като ще получава по 120 лв. месечно от синода. Тези средства се отпускат на всеки пенсионирал се свещеник, тъй като те получават ниски пенсии. Свещеник Георги Марков вече е нелегитимен и не може да служи. Той е свещеник без енория. Що се отнася до обвиненията, че имам имоти на Паничище и в местността Свети Стефан, са пълна лъжа. Ще съдя този, който петни името ми. Подкуп на Г. Марков не съм искал. Ние сме роднини. Аз му помогнах да стане свещеник. На 64 г. изкара курс за свещеници. Преди това работеше към общината като вадар. Пускаше водата за поливане по полето. Взех го по програма от Бюро по труда 2 г. да работи в черквата в Сапарева баня, за да се обучи покрай отец Вергил. С моя джип съм го возил няколко пъти да София, без да му искам стотинка, сега говори за подкупи и какво ли не. Шест пъти го возих само до София да се яви на изпит, след като е взел документ за свещеник, и той не го изкара. Изпитът се състои в това да наизусти литургията, но той не се справи. Без изпит го ръкоположиха за дякон в черква в Кюстендил. От синода разрешиха, тъй като ми имат уважение. След това се яви още веднъж на изпита и пак не го взе, но с моите протекции го назначиха за свещеник в храма на Паничище. Като разбрах за злоупотребите, му казах да спре, тъй като ще го уволнят от работа, а той се обърна срещу мен. От три години и половина отец Георги Марков не е купил нито килограм свещи за храма, а през лятото всеки ден минават хора и палят свещи за здраве. Не може посещаван храм като този на Паничище да отчете за цяла година приходи от 260 лв. За включените фризери за сладолед черквата е плащала по 130 лв. за ток. Ежедневно е хабен ток и за готвене. Попадията е готвила храна за вкъщи на котлон, захранван с еленергия от черквата. Превърнали са черквата в бащиния. Пред храма се продават икони и кръстчета, от които не е влязла една стотинка в храма. Всички борови дървета около храма са изрязани и са ползвани от Г. Марков за огрев вкъщи. Какво се оказа – направи добро и чакай зло. Направих Г. Марков свещеник, а той ми отвръща с лъжи и омраза. Водих в семинарията и сина му – чалгаджията Владимир Марков, да става свещеник. Той стоя два дни и си тръгна. Не могъл да издържи. Поддръжниците и роднините на Г. Марков и на сват му Йордан Гольов и да пишат до синода, няма връщане назад за отец Г. Марков, той е пенсионер“, категоричен бе Георги Паликарски.", "date": "2017.06.19", "title": "Миряни псуват като хамали кой да служи в черквата в Паничище "}
{"url": "http://pik.bg/%D0%BF%D0%B0%D0%BA-%D0%BA%D1%80%D1%8A%D0%B2-14-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%BD%D0%B0%D1%80%D1%8A%D0%B3%D0%B0%D0%BD%D0%BE-%D1%81-%D0%BD%D0%BE%D0%B6-%D0%B2-%D0%BB%D0%BE%D0%BD%D0%B4%D0%BE%D0%BD-news668281.html", "text": "14-годишно момче бе намерено в безпомощно състояние до метростанция \"Овал\" в Лондон, съобщава \"Мирър\". Изданието уточнява, че тийнейджърът е бил наръган с нож, но не съобщава подробности за обстоятелствата около нападението. Момчето е откарано в болница, но не е известно какво е състоянието му. Уточнява се само, че инцидентът е станал не в самата метростанция, а в църква, намираща се до метрото.", "date": "2017.06.19", "title": "ПАК КРЪВ! 14-годишно момче наръгано с нож в Лондон "}
{"url": "http://pik.bg/%D0%B4%D0%B8%D0%BC%D0%B8%D1%82%D1%8A%D1%80-%D0%B3%D0%BB%D0%B0%D0%B2%D1%87%D0%B5%D0%B2-%D1%81-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%B8-%D0%B4%D1%83%D0%BC%D0%B8-%D0%B2-%D0%B1%D0%B0%D0%BD%D1%81%D0%BA%D0%BE-%D0%B7%D0%B0-%D0%BF%D0%B0%D0%B8%D1%81%D0%B8%D0%B9-%D1%85%D0%B8%D0%BB%D0%B5%D0%BD%D0%B4%D0%B0%D1%80%D1%81%D0%BA%D0%B8-%D0%B8-%E2%80%9E%D0%B8%D1%81%D1%82%D0%BE%D1%80%D0%B8%D1%8F-%D1%81%D0%BB%D0%B0%D0%B2%D1%8F%D0%BD%D0%BE%D0%B1%D1%8A%D0%BB%D0%B3%D0%B0%D1%80-news668275.html", "text": "„История славянобългарска” е призив да поискаме отново да бъдем на висотата на дедите ни и наред с другите народи. Дълбок поклон пред първия наш будител, призовал ни да знаем своя род и език и да се гордеем, че сме българи, заяви председателят на Народното събрание Димитър Главчев, съобщиха от пресцентъра на . Заедно с народни представители той участва в тържественото честване в Банско, посветено на 295 години от рождението на Паисий Хилендарски и 255 години от написването на „История славянобългарска”. Едва ли има друга книга, изиграла такава роля за самоосъзнаването ни, за изграждане на националното ни достойнство и самочувствие, отбеляза Димитър Главчев. Той посочи, че „История славянобългарска” е обръщение към всички българи – и към тези, които обичат своя род, отечество и език, и към другите, които са се отдалечили от корените си. \"Тази книжка е преписвана и съхранявана като ценна реликва\", подчерта председателят на Народното събрание. \"В нея пробуждащият се български народ е намирал основанието си за гордост и самочувствие, но и за оптимизъм\", отбеляза той и добави, че от нейните страници с полемична страст Паисий убеждава, че дедите ни са били славни и прочути по цялата земя, че са се отличавали с доблест и сила. \"Много усилия полага Паисий, за да събере историята на българите, но го прави, воден от своя дълг към народа\", заяви Димитър Главчев. Той посочи, че първият възрожденец е определил ценностите на цялата епоха - любов към род и Родина, нравствена чистота и себеотрицание, стремеж към образование и знание, вяра в собствените сили за напредък и самостоятелно развитие. Книгата си Паисий пише „за полза на българския род“ и това е най-висшият критерий за оценка на всяко начинание и дело, който той ни завеща.", "date": "2017.06.19", "title": "Димитър Главчев с емоционални думи в Банско за Паисий Хилендарски и „История славянобългарска“"}
{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B5%D0%BC%D0%B8%D0%BB-%D1%80%D0%B0%D0%B4%D0%B5%D0%B2-%D0%B8-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8-%D0%B5%D1%81-%D0%BD%D1%8F%D0%BC%D0%B0%D1%82-%D0%B8%D0%BD%D1%82%D0%B5%D1%80%D0%B5%D1%81-%D0%BE%D1%82-%D1%82%D0%B2%D1%8A%D1%80%D0%B4-%D0%B1%D1%80%D0%B5%D0%BA%D0%B7%D0%B8%D1%82-news668284.html", "text": "В интерес и на Великобритания, и на ЕС е да няма твърд Брекзит. Това каза Емил Радев, евродепутат от ГЕРБ пред Фокус. Според него е добре да могат да се случат нужните споразумения, да продължат и икономическите отношения и да се запази свободата на движение между страните от ЕС и Великобритания. „И Великобритания, и държавите членки на ЕС прекалено дълго време са съжителствали в рамките на съюза и все пак трябва да се запазят и добрите практики, и правата на всички онези милиони граждани, които пътуват, живеят, обучават се, работят и във Великобритания, и в ЕС. Това трябва да се гони като краен резултат и разбира се, той трябва да е взаимно изгоден както за Великобритания, така и за ЕС“, коментира евродепутатът. Според Емил Радев не би могло да има ефект на доминото в ЕС, защото в момента политиките на държавите от съюза се изразяват в по-силна охрана на външните европейски граници, за да може да се запази свободата на движение вътре в ЕС.", "date": "2017.06.19", "title": "Евродепутатът Емил Радев: И Великобритания, и ЕС нямат интерес от твърд Брекзит"}
{"url": "http://pik.bg/%D0%B3%D1%83%D0%B3%D1%8A%D0%BB-%D0%BC%D0%B0%D0%BF%D1%81-%D0%BF%D1%80%D0%B5%D1%86%D0%B0%D0%BA%D0%B0-%D0%BF%D1%8A%D1%80%D0%B2%D0%BE%D0%BA%D0%BB%D0%B0%D1%81%D0%BD%D0%B8%D1%86%D0%B8-news668279.html", "text": "Сгрешена електронна карта Гугъл мапс се оказа причината много първокласници да не бъдат класирани в училището, до което живеят, съобщава БНТ. Критерият адресна регистрация е с най-голяма тежест при класирането на първолаците „Според Гугъл мапс блокът ми се оказа на 850 метра от училището, а аз се намирам на 144 метра. По този критерий трябваше да имам три, а не половин точка. Детето ми не беше класирано“, разказва възмутена майка. Специалистите казват, че разстоянието до училището нямало как да бъде измерено, освен по електронен начин. Досега никой не е наясно с грешките  в електронната карта.", "date": "2017.06.19", "title": "Гугъл мапс прецака първокласници"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D1%8A%D0%B6-%D1%81%D0%B5-%D0%BE%D0%B1%D0%B5%D1%81%D0%B8-%D0%BD%D0%B0-%D1%82%D0%B5%D1%80%D0%B0%D1%81%D0%B0%D1%82%D0%B0-%D0%BD%D0%B0-%D0%B6%D0%B8%D0%BB%D0%B8%D1%89%D0%B5%D1%82%D0%BE-%D1%81%D0%B8-news668297.html", "text": "Мъж сложи край на живота си в центъра на Пловдив, съобщава Трафикнюз.бг. Самоубиецът е бил открит от съпругата си обесен на терасата на жилището им на улица „Леонардо Да Винчи”. Малко след обяд без никакви индикации за намеренията си 77-годишният мъж е направил фаталната крачка. Веднага е повикана полиция и линейка. Медиците само са констатирали смъртта. Извършен е оглед на местопрестъплението. Не са открити следи от насилие. Съседите и съпругата са били в шок от случващото се.  Не е ясно какво е подтикнало пловдивчанина към самоубийството.", "date": "2017.06.19", "title": "ТРАГЕДИЯ! Мъж се обеси на терасата на жилището си"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%82-%D0%BF%D0%B0%D1%80%D0%B8%D0%B6-%D1%83%D0%B1%D0%B8%D1%85%D0%B0-%D1%88%D0%BE%D1%84%D1%8C%D0%BE%D1%80%D0%B0-%D0%BD%D0%B0-%D0%BA%D0%BE%D0%BB%D0%B0%D1%82%D0%B0-%D0%BF%D0%BE%D1%82%D1%80%D0%BE%D1%88%D0%B8%D0%BB-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D0%BC%D0%B8%D0%BA%D1%80%D0%BE%D0%B1%D1%83%D1%81-news668250.html", "text": "Водачът на колата, която удари полицейски микробус в Париж е бил убит, съобщи NewsExecutive. Досега от полицията казваха , че той  е бил ранен, но е жив и арестуван.  На мястото на инцидента работят сапьори от френските спецчасти. В колата е имало най-малко една газова бутилка. Самият водач е бил въоръжен, но не се уточнява с какво оръжие. С разследването на инцидента вече се е заела антитерористичната прокуратура на Франция, което означава ,че случилото се е признато за терористичен акт. Полицията също даде пояснение, като обяви, че престъпника, който е бил убит е представлявал „сериозна заплаха за националната сигурност на страната”. Превод: ПИК", "date": "2017.06.19", "title": "ИЗВЪНРЕДНО ОТ ПАРИЖ: Убиха шофьора на колата, потрошил полицейски микробус"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%87%D1%83%D0%B4%D0%BE%D1%82%D0%BE-%D0%B5-%D1%84%D0%B0%D0%BA%D1%82---%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BD%D0%B8%D1%8F%D1%82-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-%D0%BE%D1%82-%D1%81%D1%82%D1%80%D0%BE%D0%B8%D1%82%D0%B5%D0%BB%D1%8F-%D0%B4%D1%80%D0%B0%D0%B3%D0%BE%D0%BC%D0%B8%D1%80%D0%BE%D0%B2-%D1%81%D0%B5-news668086.html", "text": "Простреляният в главата мъж от строителя Драгомиров ще бъде изписан за домашно лечение от болница „Света Анна“ до края на месеца. Това съобщиха за ПИК от лечебното заведение. „Мъжът все повече се стабилизира. Контактен е, разбира какво му се говори. Вече започна да движи и десните си крайници. Състоянието му се определя като стабилно и в най-скоро време ще бъде изписан“, казаха от болницата. Припомняме, че пострадалият бе гръмнат в главата почти от упор с 9 мм „Берета“ от строителя Драгомир Драгомиров. Добро стечение на обстоятелствата при простреляния е изиграл фактът, че той е вдигнал ръка, за да се предпази от куршумите. Както е известно, вендетата се разигра в кв. „Витоша“, като при стрелбата загина 60-годишната Стойка Стоянова, шефка на строителна фирма, и 38-годишният Вячеслав Коев, който има българско и руско гражданство. Двамата бяха застреляни от 57-годишния Драгомир Драгомиров, който също е собственик на строителна фирма. Двойното убийство стана в офиса на Драгомиров. Третата жертва бе синът на Стойка, но мъжът, който бе гръмнат в главата, бе докаран спешно в болница „Света Анна“, където претърпя животоспасяваща операция.", "date": "2017.06.19", "title": "ИЗВЪНРЕДНО И САМО В ПИК! Чудото е факт - простреляният в главата от строителя Драгомиров се прибира вкъщи! Разбира и движи крайници "}
{"url": "http://pik.bg/%D1%83%D0%B1%D0%B8%D0%B9%D1%82%D0%B5-%D0%BC%D0%B5-%D1%83%D0%B1%D0%B8%D0%B9%D1%82%D0%B5-%D0%BC%D0%B5-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%BF%D0%BE%D0%BA%D0%BB%D0%BE%D0%BD%D0%BD%D0%B8%D1%86%D0%B8-%D0%BF%D1%80%D0%B5%D0%B4-%D0%B4%D0%B6%D0%B0%D0%BC%D0%B8%D1%8F%D1%82%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BF%D1%80%D0%BE%D1%81%D0%BD%D0%B0%D1%85%D0%B0-%D0%BD%D0%B0-%D0%B7%D0%B5%D0%BC%D1%8F%D1%82%D0%B0-%D1%82%D0%B5%D1%80%D0%BE%D1%80%D0%B8%D1%81-news668148.html", "text": "В интернет се появи видео от шокиращия момент, в който поклонници пред джамията в Лондон хванаха шофьора, прегазил с вана си тълпата пред Финсбъри Парк. Припомняме, че нападателят уби 1 човек, а други 10 бяха ранени. След като е измъкнат със сила от вана, мъжът, който бил гладко избръснат и с бяла тениска, започнал да крещи: \"Ще убия всички мюсюлмани\". От кадрите се вижда как свидетели на терористичната атака, измъкват шофьора и го просват на земята, докато той започва да вика \"убийте ме, убийте ме\". Очевидци на брутално нападение твърдят, че 48-годишният мъж не се разкайвал за постъпката си, напротив, той крещял, че се чувства горд от това, което е направил.", "date": "2017.06.19", "title": "\"УБИЙТЕ МЕ, УБИЙТЕ МЕ\"! Вижте как поклонници пред джамията в Лондон проснаха на земята терориста от Финсбъри Парк (ШОКИРАЩО ВИДЕО 18+)"}
{"url": "http://pik.bg/12-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%B8-%D1%84%D0%B0%D0%BA%D1%82%D0%B0-%D0%B7%D0%B0-%D0%BC%D0%B0%D1%81%D1%82%D1%83%D1%80%D0%B1%D0%B0%D1%86%D0%B8%D1%8F%D1%82%D0%B0-news668186.html", "text": "Много хора са убедени, че мастурбацията е едно голямо ЗЛО. За щастие, лекарите отдавна са развенчали най-популярните митове, свързани със самозадоволяването. 1. Хората са започнали да мастурбират преди много, много време. Първите доказателства за мастурбиращи жени и мъже датират от праисторическите скални рисунки. Снимки на мъжка мастурбация се срещат особено често сред много от историческите личности от Древен Египет. Когато някой от боговете е зает с мастурбация, се е считало за магически акт за създаване на един нов свят. Така например, богът Атум е създал вселената след като е еякулирал. 2. Имало е време, когато заради мастурбация, е можело да загубиш живота си. Отношението към самозадоволяването се променя с хода на историята. В древните времена мастурбацията се е считала за естествен процес, но по-късно на нея се гледа много негативно. Дори известно време е била обявена за извън закона. Хомосексуалисти и мастурбиращи дори били наказвани със смърт! 3. Имало е време, когато мастурбацията се е смятала за сериозно заболяване. Хората от Викторианската епоха са били много изобретателни! Девствен пояс за жени и специален пръстен с шипове за мъже! Това специално устройство, наречено Jugum Penis е специално предназначен за нощта. Ако мъжът сънува приятни сънища и пенисът му започва да се покачва, той се озовава точно между зъбците на чудовищното изобретение! През 1838 г. френският психиатър Жан Ескрол в книгата си \"Психично заболяване\" обябвява, че мастурбацията причинява лудост. А други лекари по това времепредписвали на пациентите специални диети, електрошокова терапия и дори операция на гениталиите! 4. За съжаление все още има хора, които смятат, че мастурбация е мръсна дума и означава нещо лошо. Тинейджъри, които мастурбират, растат \"нечисти\". В различни сайтове се дават съвети на родители как да разберат дали детето им мастурбира и начини да го предотвратят. 5. Мастурбацията е изключително полезна за здравето ти. Сексолозите препоръчват жените да мастурбират, докато достигнат оргазъм, за да се подобри сексуалното здраве и да се укрепят отношенията с партньора. Самозадоволяването понижава кръвното налягане, подобрява съня, облекчава менструалните болки (!) и дори намаля риска от рак на простата при мъжете. 6. Годините нямат значение! Възрастните хора също мастурбират. Проучване доказва, че около 30 % от жените, между 60 и 69 години, го правят. Повече от половината от жените над 70, които нямат партньор, не се лишават от удоволствието ан самозадоволяването. 7. Сексът след мастурбация е по-лош. Не вярвай! Това е един от големите и неверни митове. Както се вижда от многобройните изследвания и проучвания, жените, които мастурбират, имат много по-добри сексуални отношения с партньора си. Знаяе точно какво им харесва и могат да споделят с него, а освен това опознават собственото си тяло и карат мозъка си да запаметява \"приятните усещания\". Така той ще се стреми отново и отново към това невероятно чувство. 8. Някои страни насърчават тинейджърската мастурбация на държавно ниво. През 2009 правителството на Обединеното Кралствои редица други европейски страни съобщиха, че подрастващите трябва да бъдат насърчавани да мастурбират. Това не само, че е добре за здравето, но също така намаля риска от безразборни сексуални контакти, полово предавани болести и ранна бременност. 9. В Швеция има отделна дума за женската мастурбация - klittra. През 2015 г. Националната асоциация за сексуално образование в Швеция обявява конкурс за най-добра дума за женска мастурбация. Той е спечелен именно от тази дума, обединяваща  «klitoris» (клитор) и «glittra» (блясък). Членовете на сдружение са на мнение, че подчертава важната роля на клитора за женското удоволствие. 10. Не само хората мастурбират. Самозадоволяване се среща при кучета, елени, носорози и маймуни. Както и при бикове, овце, слонове...Е да, списъкът е доста дълъг. 11. реален мъжки член. 12. Не е добре да се използва слюнка за лубрикант. Много бактерии се съдържат в нея. cosmopolitan.bg", "date": "2017.06.19", "title": "12 изненадващи факта за мастурбацията"}
{"url": "http://pik.bg/%D0%BA%D1%80%D1%8A%D0%B2-%D0%B8%D1%82%D0%B0%D0%BB%D0%B8%D0%B0%D0%BD%D0%B5%D1%86-%D1%83%D0%B1%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0%D1%82%D0%B0-%D1%81%D0%B8-%D1%80%D1%83%D1%81%D0%BA%D0%B8%D0%BD%D1%8F-%D0%B8-%D0%BD%D0%BE%D0%B2%D0%B8%D1%8F-%D0%B9-%D0%BF%D1%80%D0%B8%D1%8F%D1%82%D0%B5%D0%BB-news668228.html", "text": "Жестоко убийство потресе италианското градче Кириняго, недалеч от Венеция. Както съобщава местната преса, в жилище в града са били открити труповете на 30-годишната рускиня Анастасия Шакурова и 31-годишният Бияджо Буономо. Двойното убийство станало в дома на 50-годишния Стефано Перале, който според местните журналисти, имал връзка с рускинята. Мъжът сам позвънил в полицията в нощта на 18 юни и съобщил за случилото се. Той споделил, че поканил жената и приятелят й в дома си, а после им сипал в напитките наркотик. След това първо убил рускинята - задушил я в спалнята, а след това пребил до смърт новия й приятел. Тялото на младия мъж било намерено в локва кръв пред входа на къщата.", "date": "2017.06.19", "title": "КРЪВ! Италианец уби любовницата си рускиня и новия й приятел "}
{"url": "http://pik.bg/%D0%B1%D0%B8%D1%82%D0%BA%D0%B0%D1%82%D0%B0-%D0%B7%D0%B0-%D0%BF%D0%B0%D0%B7%D0%B0%D1%80%D0%B0-%D0%BD%D0%B0-%D0%BF%D1%80%D0%B8%D1%80%D0%BE%D0%B4%D0%B5%D0%BD-%D0%B3%D0%B0%D0%B7-%D0%B2-%D0%B5%D0%B2%D1%80%D0%BE%D0%BF%D0%B0-%D1%81%D0%B5-%D0%BE%D0%B6%D0%B5%D1%81%D1%82%D0%BE%D1%87%D0%B0%D0%B2%D0%B0-news668229.html", "text": "Борбата за европейския газов пазар се ожесточава в последните месеци, конкуренцията на доставчиците се засилва до нива, непознати досега. Това влияе на цените, условията в договорите и потреблението. Това анализира в статия норвежкият вестник  „Афтенпостен”. Преди няколко дни в Копенхаген премиерите на Полша и Дания взеха решение да строят нов газопровод- „Baltic Pipe”. Той ще доставя норвежки природен газ до Дания и Полша, а оттам- и до Украйна. Това ще е силна алтернатива на руския „Северен поток” и ще намали зависимостта на централноевропейските страни от руски природен газ. В Киев вече съобщиха-Украйна ще получава норвежки газ от 2022 година. Полша, Дания и Украйна на практика ще се отвържат от руските доставки, а това означава милиарди евро в касите на норвежките компании, добиващи и продаващи природен газ, вместо в касата на „Газпром”. За Европейския съюз също ще има полза-повече енергийна независимост от руския газ и по-добра цена. И това не е всичко. В битката за Европа вече се включват страни като САЩ, Катар и Алжир, които са готови да доставят втечнен природен газ и то на конкурентни цени. Сега за Русия първостепенно значение придобива газопровода „Северен поток-2”. С евентуалното му построяване ще бъде засилено присъствието на „Газпром” на големия и платежоспособен германски пазар. Но и съпротивата срещу този проект е огромна-срещу построяването му се обявиха прибалтийските държави, Полша, Украйна и Швеция. В САЩ също взеха мерки да защитят своите интереси и в Сената бе гласуван законопроект, който въвежда нови санкции, насочени преди всичко срещу строителството на нови руски газопроводи в северната и южната част на Европа. Ако тези санкции влязат в сила, въпреки негативното изказване на Ангела Меркел, която подкрепя „Северен поток-2” по икономически съображения, то Владимир Путин трудно ще успее да изгради газопроводите така, както ги е замислил. И въпреки оптимизма на Алексей Милер, който заяви преди дни в Петербург, че „Газпром” доставя с 13% почене природен газ в Европа от началото на годината, приходите на Москва от тази енергийна суровина няма да се увеличат. Превод: ПИК", "date": "2017.06.19", "title": "Битката за пазара на природен газ в Европа се ожесточава"}
{"url": "http://pik.bg/%D0%BC%D0%B0%D0%B6%D0%B4-%D0%B0%D0%BB%D0%B3%D0%B0%D1%84%D0%B0%D1%80%D0%B8-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D1%82%D0%B5%D1%80%D0%BE%D1%80%D0%B8%D1%81%D1%82%D1%8A%D1%82-%D0%BE%D1%82-%D0%BB%D0%BE%D0%BD%D0%B4%D0%BE%D0%BD-%D0%B5-%D0%BD%D0%B0%D0%BF%D0%B0%D0%B4%D0%BD%D0%B0%D0%BB-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8-%D0%BD%D0%B0%D1%80%D0%B5%D1%87%D0%B5-%D0%BE%D0%B3%D1%80%D0%B0%D0%B4%D0%B0%D1%82%D0%B0-%D0%BF%D0%BE-%D0%B3%D1%80%D0%B0-news668234.html", "text": "Това е отмъщение от хора, които са претърпяли нещо от ислямисти. Той отмъщава на истинските мюсюлмани. Това заяви по Би Ти Ви Мажд Алгафари по повод поредния атентат в Лондон. „Като посадиш едно дърво какво очакваш? Плодове. Светът сам си ги създаде тези групироки. Война между етноси и религии и сега берем плодовете“, добави още Алгафари. По думите му  90% от хората, които минават през нашата граница са престъпници „Ако търсеха помощ нямаше да се държат така нагло с полицаи, преводачи. Най-нагли бяха алжирците, а сега са афганистанците. Те просто не се подчиняват. Не се интересува от полиция, държи се нагло“ допълни преводачът. Според него бежанският поток не е намалял, а просто от само себе си е спрял. „Оградата ни е като швейцарско сирене. Ограда оттук таме си я режат“, заяви Алгафари. Той обяви, че на границата нямало преводачи и илюстрира с драстичен пример за какви преводи говорим: преводачка превела „гербът на Република България“ като „партията ГЕРБ в Българската република“. „Политиците ни си играят с националната сигурност. Много пари се изкарват от бежанците. Има си черни каси за това. Ние искаме хора с бежански статут, за да усвояваме пари от Европа“, завърши Алгафари.", "date": "2017.06.19", "title": "Мажд Алгафари разкри защо терористът от Лондон е нападнал мюсюлмани, нарече оградата по границата „швейцарско сирене“ "}
{"url": "http://pik.bg/%D0%B8%D0%B2%D0%B0%D0%BD%D0%B0-%D1%81%D0%B5-%D0%BF%D0%BE%D1%8F%D0%B2%D0%B8-%D0%BD%D0%B0-%D0%B4%D0%B5%D1%82%D1%81%D0%BA%D0%B8-%D0%BA%D0%BE%D0%BD%D0%BA%D1%83%D1%80%D1%81-%D0%B7%D0%B0-%D1%82%D0%B0%D0%BB%D0%B0%D0%BD%D1%82%D0%B8-%D0%B4%D0%BE%D0%B2%D0%B5%D0%B4%D0%B5-%D0%B8-%D0%BA%D1%80%D1%8A%D1%89%D0%B5%D0%BB%D0%BD%D0%B8%D0%BA%D0%B0-%D1%81%D0%B8-news668233.html", "text": "Певицата Ивана в продължение на два часа аплодираше и окуражаваше малчуганите, които се включиха във второто издание на инициативата  „Малките таланти на Пловдив“. Тя дойде да подкрепи кръщелника си Иван Радойнов - сина на бузукарката Стояна, който бе сред малките звезди, които представиха таланта си пред публика. 25 пловдивчанчета на възраст между 2 и 15 години се включиха в детския празник. Певци, танцьори, художници, музиканти близо два часа се забавляваха от сърце във фоайето на мола. \"Дойдох да му дам кураж, макар че той малко се стегна, като ме видя\", призна певицата, която след празника бе наобиколена за автографи от феновете си. Междувременно малчуганът и връстниците му показваха завидни умения както в народните, така и в модерните танци.", "date": "2017.06.19", "title": "Ивана се появи на детски конкурс за таланти, доведе и кръщелника си"}
{"url": "http://pik.bg/%D0%BC%D1%8A%D0%B6-%D0%B6%D0%B8%D0%B2%D0%B5%D0%B5-%D0%BA%D0%B0%D1%82%D0%BE-%D0%B7%D0%B0%D0%BB%D0%BE%D0%B6%D0%BD%D0%B8%D0%BA-%D0%BD%D0%B0-%D0%B4%D0%B2%D0%BE%D0%B9%D0%BA%D0%B0-%D1%87%D0%B0%D0%B9%D0%BA%D0%B8-news668236.html", "text": "Британецът Крис Причард е заложник на семейство чайки, което го атакува всеки път, когато се опита да излезе от къщата си в Портланд, графство Дорсет, съобщи Би Ти Ви. Крис разказва, че е ужасен от злобната двойка птици, които защитават малкото си. Мъжът на 48 години добавя, че преди пернатите да започнат да мътят на покрива на дома му, всички са съжителствали в мир повече от година. Наскоро обаче гнездото е било обезпокоено от работник по поддръжката и пиленцето е паднало на земята. Бебето е оцеляло след инцидента, но родителите, безсилни да го пренесат обратно в гнездото, нападат всеки, който напуска или влиза в къщата. Птиците атакуват и дъщерите на мъжа, когато му идват на гости, и дори пощальона. Крис Причард се е обърнал към властите и благотворителни организации, но те са отговорили, че не могат да му помогнат. \"Чайките се спускат към главата ми и трябва да я навеждам и да излизам на прибежки от вкъщи всеки път\", оплаква се мъжът. \"Заложникът\" полага денонощни грижи за 22-годишния си болен син Чесни. Британецът е преместил птичето на покрива на навеса си в градината, което отчасти е намалило проблема, но родителите на бебето продължават да го нападат. \"Чесни също е малко разтревожен. Той се плаши от различни неща, заради затрудненията, които има, и това само влошава нещата\", каза бащата. Единственото, което може да се направи, е да се изчака, докато птичето порасне и започне да лети, смята говорител на Кралското дружество за защита на птиците.", "date": "2017.06.19", "title": "Мъж живее като заложник на двойка чайки"}
{"url": "http://pik.bg/74-000-%D0%BC%D0%B5%D1%81%D1%82%D0%B0-%D1%89%D0%B5-%D0%B8%D0%BC%D0%B0-%D0%B2-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B8%D1%82%D0%B5-%D0%BD%D0%B0%D0%B5%D1%81%D0%B5%D0%BD-%D0%B7%D0%B0%D0%B2%D1%8A%D1%80%D1%88%D0%B2%D0%B0%D1%89%D0%B8%D1%82%D0%B5-%D0%B3%D0%B8%D0%BC%D0%BD%D0%B0%D0%B7%D0%B8%D1%81%D1%82%D0%B8-%D1%81%D0%B0-53-000-news668235.html", "text": "74 000 бройки могат да приемат висшите училища това лято, стига да намерят толкова кандидати. Завършващите гимназисти, които са се явили на матури, са около 53 000. Като се има предвид, че не всички абитуриенти ще изкарат матурите, а една част ще продължат образованието си в чужбина, за всеки кандидат-студент се пада около място и половина във вуза. Дисбалансът няма да се компенсира от чужденците, които записват висше у нас и онези от предишните випуски, на които меракът за диплома е дошъл късно, съобщи \"Марица\". Повтарящата се с години ситуация с голямата бройка в одобрения прием обсъдиха ректорите от цялата страна в присъствието на министъра на образованието Красимир Вълчев, който участва в тяхно заседание в Аграрния университет. Той уточни, че голяма част от местата са за магистърски програми и реалните бройки за първокурсници, които да учат за бакалаври, са около 48 000. Освен това частните университети заявяват повече бройки, тъй като техният прием не се регулира от държавата. Това надува изкуствено общата бройка, а след това не се стига до попълване на всички места, особено в природните, математическите и инженерните науки в частното висше образование. Където избуява нерационалното търсене, ограничаваме приема, каза министърът и увери, че продължава подетата вече линия да се орязват бройки в специалности, които не са приоритетни за държавата и вузът не е силен в обучението по тях на база резултатите в националната рейтингова система.  Въпреки опита на държавата да регулира системата, Вълчев е категоричен, че няма да има закриване на вузове или механично окрупняване с минаване на няколко сродни учебни заведения под една шапка. В момента държавните университети са 37, а през соца дори са били 39. Тази структура има своята логика по отношение на регионите, отчете Красимир Вълчев. Проблемът е, че много започнаха да обучават по широки специалности, които не са им силата и спецификата. В Пловдив 3 университета предлагат икономика, дисциплина, която бе непозната за местните вузове до 1989-а. Още 4 имат това направление в Северна България, макар че имаме Стопанска академия в Свищов, а и УНСС в София, даде пример министърът на образованието. Той ще продължи курса за адаптиране на системата към прием на по-малко студенти, тъй като ветрилото сега е излишно широко отворено, а завършващите средно образование в последните 10 години са все по-малко. В същото време приемът във вузовете се увеличаваше до 2012 г. В последните 2 години е ограничен значително в резултат на новите правила, които въведе МОН. Според министър Вълчев това изправя ректорите пред предизвикателството да открият силните направления на своя вуз, да оптимизират вътрешната си структура, да привлекат студенти именно в тях и да се откажат от други, към които на пазара има интерес, но не и потребност от страна на икономиката. Приоритетни остават инженерните, техническите, аграрните и педагогическите специалности. С промени на нормативната база бе разширен приемът и в хуманитарните направления, където попадат философия, история, археология, филологиите и богословие. Някои направления като туризма остават извън приоритетните, макар че имат перспективи, в този сектор обаче нуждата е от среднисти, а не от висшисти.", "date": "2017.06.19", "title": "74 000 места ще има в университетите наесен, завършващите гимназисти са 53 000"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D0%B4%D0%B6%D0%B0%D0%BC%D0%B8%D1%8F-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%BF%D0%BB%D0%B0%D1%85%D0%B0-%D0%BE%D1%82-%D0%B2%D0%B7%D1%80%D0%B8%D0%B2-news668248.html", "text": "Джамия в източната част на Лондон е била евакуирана заради заплаха от взрив. В сградата е била открита подозрителна чанта, съобщава ТАСС. На място работят сътрудници на службите за извънредни ситуации. Повече подробности не се съобщават.", "date": "2017.06.19", "title": "ОТ ПОСЛЕДНИТЕ МИНУТИ! Евакуират джамия в Лондон заради заплаха от взрив "}
{"url": "http://pik.bg/%D0%B4%D0%B0%D0%BD%D1%8A%D1%87%D0%BD%D0%B8-%D0%B7%D0%B0%D0%BF%D0%B5%D1%87%D0%B0%D1%82%D0%B0%D1%85%D0%B0-8-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D0%BE%D0%B1%D0%B5%D0%BA%D1%82%D0%B0-%D0%B2-%D0%B7%D0%BB%D0%B0%D1%82%D0%BD%D0%B8-%D0%BF%D1%8F%D1%81%D1%8A%D1%86%D0%B8-%D0%B8-%D0%B0%D0%BB%D0%B1%D0%B5%D0%BD%D0%B0-news668231.html", "text": "Данъчни инспектори запечатаха осем търговски обекта в \"Златни пясъци\" и \"Албена\" след проверки за неиздаване на касови бележки през почивните дни. Засиленият контрол по Северното Черноморие за спазване на данъчното законодателство обхвана курортите \"Албена\" и \"Злани пясъци\", съобщават от ТД на НАП Варна – офис Добрич. Нарушенията се установяват от органите по приходите чрез извършване на контролни покупки, съпоставка на касовата наличност с отчетените обороти, проследяване на плащанията и отразяването им в касовата книга на обектите. Установените при проверките обороти от продажби се съпоставят с данните получени в НАП чрез дистанционната връзка на фискалните устройства. В късните часове на почивните дни инспектори от „Оперативни проверки“ към варненската териториална дирекция са проверили 27 търговски обекта на първа линия в \"Златни пясъци\" и са съставили 10 акта за административни нарушения. В три магазина за продажба на дрехи, офис за туристически услуги, два магазина за аксесоари и пункт за продажба на сладолед данъчните са установили, че за извършените продажби търговците не издават касови бележки. Освен съставените актове и седемте обекта ще бъдат запечатани за срок до 30 дни. Другите три акта са съставени за установена разлика в касовата наличност и регистрирания на фискалните устройства оборот от продажбите. В курорта \"Албена\" варненските данъчни са осъществили контрол в 12 търговски обекта, разположени по централната алея. Магазин за продажба на хранителни стоки ще бъде запечатан, тъй като в него на клиентите не са издавани касови бележки. В други три обекта са съставени актове за разлика в касовата наличност. На крайбрежната алея в морската столица са извършени 22 проверки на търговски обекти. Съставени са три акта за установяване на административно нарушение-разлика в касовата наличност. По време на проверките са посетени и пет обекта, от които публичните изпълните от териториалната дирекция са иззели парични средства от касите. Става въпрос за три ресторанта и два коктейл бара на крайморската алея, чиито собственици имат просрочени данъчни задължения и отказват да ги погасяват доброволно. Общата сума на иззетите парични средства е в размер на 5 000 лева. Наблюдението и проверките на търговците по Северното Черноморие продължават.", "date": "2017.06.19", "title": "Данъчни запечатаха 8 търговски обекта в Златни пясъци и Албена"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D0%BE%D0%BB%D0%B0-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%8F%D1%82%D0%B0-%D0%B2-%D0%BF%D0%B0%D1%80%D0%B8%D0%B6---%D0%BF%D0%B0%D0%BD%D0%B8%D0%BA%D0%B0-%D0%BE%D0%BA%D0%BE%D0%BB%D0%BE-%D0%B5%D0%BB%D0%B8%D1%81%D0%B5%D0%B9%D1%81%D0%BA%D0%B8%D1%8F-%D0%B4%D0%B2%D0%BE%D1%80%D0%B5%D1%86-%D0%B7%D0%B0%D1%82%D0%B2%D0%BE%D1%80%D0%B8%D1%85-news668246.html", "text": "Кола се е врязала в полицейски микробус близо до Елисейския дворец в Париж, съобщават от телевиция  BFM TV. Не се съобщава за пострадали. Мъжът управлявал автомобила е задържан. По данни на медията района на инцидента е отцепен. Има полицаи и пожарни автомобили.  Метрото е напълно затворено.", "date": "2017.06.19", "title": "ИЗВЪНРЕДНО! Кола се вряза в жандармерията в Париж - паника около Елисейския дворец, затвориха метрото (ВИДЕО) "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BE%D1%81%D0%B2%D0%BE%D0%B1%D0%BE%D0%B4%D0%B8%D1%85%D0%B0-%D0%B2%D1%80%D0%B0%D0%B3-%D0%BD%D0%BE%D0%BC%D0%B5%D1%80-%D0%B5%D0%B4%D0%BD%D0%BE-%D0%BD%D0%B0-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%B1%D0%BE%D0%B6%D0%BE-%D0%BA%D1%80%D0%B0%D0%B2%D0%B0%D1%82%D0%B0-%D1%81-%D0%B1%D1%80%D0%BE%D0%BD%D0%B8%D1%80%D0%B0%D0%BD-%D0%B5%D1%81%D0%BA%D0%BE%D1%80%D1%82-news668252.html", "text": "Страховитият бос Божидар Кузманов, по прякор Кравата, е освободен преди минути от Специализирания наказателен съд, съобщава Флагман, като се позовава на отлично информирани източници. Враг номер 1 на Димитър Желязков-Очите беше с мярка „домашен арест”, но днес тя е променена в най-леката – подписка. Мотивите на магистратите били, че липсвали достатъчно доказателства, които да го уличават като лидер на организирана престъпна група. Според източници на Флагман в момента Божо Кравата пътува към Слънчев бряг, за да огледа лично най-оборотните си обекти, част от които бяха изринати от багери преди седмици. Той е ескортиран от няколко бронирани автомобила с охрана заради очакване на ответна реакция. Припомняме, че Кузманов беше обявен за издирване от Интерпол след стрелбата по Очите в ресторант Фор Ю преди година. Срещу него набързо бяха повдигнати обвинения като лидер на ОПГ, а в ареста се озоваха общо 10 души. Към момента зад решетките са единствено Тодор Славов и Георги Иванчев. Според прокуратурата срещу тях има категорични доказателства, че са стреляли във фаталната нощ на 8-и юни, когато беше убит гардът на Митьо Очите – Александър Алексиев, а несебърският бос оцеля по чудо след тежките рани.", "date": "2017.06.19", "title": "ЕКСКЛУЗИВНО В ПИК! Освободиха враг номер едно на Митьо Очите! Божо Кравата с брониран ескорт пое към Слънчев бряг"}
{"url": "http://pik.bg/%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%BE-%D0%BA%D0%BE%D0%B3%D0%B0-%D0%BC%D0%B0%D1%80%D0%B8%D1%8F-%D0%B3%D0%B0%D0%B1%D1%80%D0%B8%D0%B5%D0%BB-%D1%89%D0%B5-%D0%B3%D0%BE%D0%B2%D0%BE%D1%80%D0%B8-%D0%BF%D1%80%D0%B5%D0%B4-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news668239.html", "text": "Мария Габриел ще бъде изслушана от Европейския парламент този вторник (20 юни) от 16.00 до 19.00 ч. българско време. Преди месец тя беше номинирана от председателя на Европейската комисия Жан Клод-Юнкер за европейски комисар с ресор цифрова икономика и цифрово общество. Във вторник Мария Габриел ще бъде изслушана от няколко парламентарни комисии като депутатите ще трябва да оценят нейната способност да заема тази позиция. Парламентът ще гласува в пленарна зала през юли дали да одобри нейното встъпване в длъжност, или не.", "date": "2017.06.19", "title": "Стана ясно кога Мария Габриел ще говори пред Европарламента "}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BF%D1%8A%D1%80%D0%B6%D0%B5%D0%BD%D0%B8%D1%82%D0%B5-%D0%BA%D0%B0%D1%80%D1%82%D0%BE%D1%84%D0%B8-%D1%83%D0%B1%D0%B8%D0%B2%D0%B0%D1%82-news668214.html", "text": "Хора, които ядат пържени картофи два или повече пъти седмично, са 2 пъти по-застрашени от ранна смърт, сочи ново проучване. Такъв риск от ранна смърт не се свързва с консумацията на картофи, които не са пържени, подчертават учените. \"Консумацията на пържени картофи расте по целия свят\", заявява д-р Никола Веронез, водещ учен и автор на проучването. През 2014 г. всеки американец е консумирал средно по 50 кг картофи, 35 кг от които са били обработени. По-голямата част от тях са именно пържени картофи. Експертите установили, че реципиентите, консумиращи пържени картофи 2-3 пъти седмично, били 2 пъти по-застрашени от ранна смърт в сравнение с онези, които не ядяли пържени картофи изобщо, съобщава Си Ен Ен. Полът не играел роля в резултатите, но учените установили, че по-голям афинитет към пържените картофи имали мъжете и младите хора. \"Смятаме, че олиото за пържене, богато на транс мазнини, е основен фактор при ранната смъртност\", заявява Веронез, допълвайки, че тези мазнини увеличават лошия холестерол, водещ до сърдечносъдови проблеми.", "date": "2017.06.19", "title": "Внимание! Пържените картофи убиват"}
{"url": "http://pik.bg/%D0%B8%D1%81%D0%BA%D1%80%D0%B8-%D0%B2-%D0%B5%D1%84%D0%B8%D1%80%D0%B0-%D0%B4%D0%B5%D0%BF%D1%83%D1%82%D0%B0%D1%82-%D0%B8-%D1%81%D0%BE%D1%86%D0%B8%D0%BE%D0%BB%D0%BE%D0%B3-%D0%B2-%D1%8F%D1%80%D0%BE%D1%81%D1%82%D0%B5%D0%BD-%D1%81%D0%BF%D0%BE%D1%80-%D0%B7%D0%B0-%D0%BC%D0%B0%D0%B6%D0%BE%D1%80%D0%B8%D1%82%D0%B0%D1%80%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news668245.html", "text": "Изборите във Франция показаха ясно-когато ядосаш хората, няма мажоритарна, няма пропорционална система, хората те наказват. Това каза в студиото на Би Ти Ви Мира Радева. Според нея, това е причината Макрон да спечели парламентарните избори, въпреки че партията му е съвсем млада. Таско Ерменков оспори внесения от ГЕРБ закон за промяна на избирателната система, като го определи като „нещо, което не се среща никъде, освен в Африка”. „Във Франция партията на Макрон представлява не повече от 20% от избирателите, много от французите не отидоха да гласуват на втори тур, защото техния кандидат е отпаднал на първи тур”, поясни Ерменков. „Демократичните принципи са-когато народът каже нещо, козируваш и изпълняваш, това се случи във Великобритания след референдума за Брекзит. У нас това не се случва. Вместо това, управляват ни коалиции, които си прехвърлят отговорността и затова отношението на българите към депутатите е крайно лошо”, каза социоложката. Ерменков смята, че мажоритарни избори може да направим и за общинските съветници, което ще доведе до разпокъсване на политиката. „Не може депутат да няма зад себе си политическа сила и политическа воля. Трябва да има мажоритарен елемент, но не в този вид, в който беше внесен закона”, каза депутатът от БСП. Според Мира Радева, мажоритарния избор дисциплинира политиците, защото хората избират личности, а не одобряват само волята на партийния лидер. „За мен е истинска обида това което става сега. Човек, окйто е от Видин се кандидатира от Кюстендил, защо? Защото във Видин е надробил големи глупости, но лидерът го иска и го праща да се избере от друг район”, каза социоложката.", "date": "2017.06.19", "title": "ИСКРИ В ЕФИРА: Депутат и социолог в яростен спор за мажоритарните избори"}
{"url": "http://pik.bg/%D0%BF%D0%BE%D1%85%D0%B2%D0%B0%D0%BB%D0%BD%D0%BE-%D0%B2%D0%B4%D0%B8%D0%B3%D0%B0%D1%82-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F-%D0%BF%D0%B8%D0%BB%D0%BE%D1%82-%D0%B3%D0%B5%D0%BE%D1%80%D0%B3%D0%B8-%D0%B0%D0%BD%D0%B0%D1%81%D1%82%D0%B0%D1%81%D0%BE%D0%B2-news668242.html", "text": "Това са решили неговите колеги, които ще дарят лични средства, за да реализират идеята си, пише „Труд“. Анастасов бе командир на вертолет “Пантер”, който падна и се разби в морето на 9 юни т.г. по време на тактическо учение “Черно море-2017” при маневра след артилерийска стрелба по надводна цел. Колегите на загиналия – капитаните Павел Симеонов и Анатоли Апостолов се спасиха благодарение на самоотвержените действия на техния командир. След изпълнението на бойната задача, отлитайки, вертолетът ударил с витлото си предната мачта на фрегатата “Дръзки” и отрязал от нея около 20 сантиметра. Машината се отправила към брега, но загубила устойчивост. Командирът преценил, че няма да успеят да стигнат до базата и се е опитал да се върне, за да приводни вертолета по близо до бойния кораб, за да спаси екипажа. Освен това, когато “Пантер” ударил мачтата, той успял да изведе вертолета от критичното състояние, за да не падне върху фрегатата. Така спасил живота и на нейния екипаж от близо 130 души. Заради тези действия Георги Анастасов бе повишен посмъртно в чин “майор”, а неговите колеги решиха да му издигнат паметник. Военното министерство все още не се е ангажирало с реализация на идеята. Армейските моряци очакват обаче да я подкрепи. Казусът има и чисто административна страна, тъй като за издигане на паметник е необходимо съгласуване и разрешение и от други институции. В авиобаза “Чайка” на родните ВМС до една година да бъде издигнат бюст-паметник на майор Георги Анастасов.", "date": "2017.06.19", "title": "ПОХВАЛНО! Вдигат паметник на загиналия пилот Георги Анастасов"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F%D1%82-%D0%B2-%D0%BF%D0%B0%D1%80%D0%B8%D0%B6-33-%D0%B3%D0%BE%D0%B4%D0%B8%D1%88%D0%B5%D0%BD-%D0%B8-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D1%81-%E2%80%9E%D0%BA%D0%B0%D0%BB%D0%B0%D1%88%D0%BD%D0%B8%D0%BA%D0%BE%D0%B2%E2%80%9C-news668254.html", "text": "Водачът на автомобила, който се вразя в полицейска кола в Париж, пред Елисейският дворец, е известен на службите като потенциална заплаха за националната сигурност, съобщава БФМТВ. По информация на тв канала, мъжът е 33-годишен и е бил въоръжен с автомат „Калашников“. По информация на вътрешното министерство на Франция, нападателят е мъртъв. Превод: ПИК", "date": "2017.06.19", "title": "Извънредно! Нападателят в Париж: 33-годишен и въоръжен с „Калашников“"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BA%D0%BE%D0%BA%D0%BE-%D0%B4%D0%B8%D0%BD%D0%B5%D0%B2-%D1%81%D0%BF%D0%B0%D1%81%D1%8F%D0%B2%D0%B0-%D1%88%D0%B5%D0%B9%D1%85%D0%BE%D0%B2%D0%B5%D1%82%D0%B5-%D0%BE%D1%82-%E2%80%9E%D0%BD%D0%B5%D1%84%D1%82%D0%BE%D1%85%D0%B8%D0%BC%D0%B8%D0%BA%E2%80%9C-%D0%BE%D1%82-%D1%81%D0%B5%D0%BB%D1%81%D0%BA%D0%B8%D1%82%D0%B5-%D0%B3%D1%80%D1%83%D0%BF%D0%B8-news668227.html", "text": "Бившият президент на „Вихрен“ - Сандански и „Локомотив“ - Пловдив Коко Динев е поискал да поеме издръжката на Нефтохимик, съобщава Флагман.бг като се позовава на достоверен източник. Той е последната надежда за зелените преди да се стигне до най-лошия вариант - разпускане на отбора и тръгване от селските групи. Хазартният бос е потърсил клубното ръководство в края на миналата седмица. Заради неговата заявка да помага на шейховете се проведе извънредното заседание на СД на Нефтохимик в петък. Управата на клуба е дала зелена светлина за влизането в „Нефтохимик“ на Коко Динев, но самият той след първоначалните разговори изглежда е отстъпил в изчаквателна позиция и вече трети ден не се е провел друг разговор. Съобщено му единствено, че няма проблем да поеме клуба и че, шейховете са без никакви задължения, което няма да го обремени със стари плащания. Коко Динев не отговаря на мобилния си телефон. „Явно е в изчаквателна позиция и гросмайсторски е отстъпил назад за няколко дни, за да види какво ще се случи!”, доверяват източниците. Поеме ли Коко Динев „Нефтохимик“ той ще пристигне в Бургас с несебърския бизнесмен Валентин Жеков-Салкъма, който е кръстник на първото му дете. Близки на Динев са категорични, че ако изобщо се заеме с Нафтата амбициите му ще са да върне отбора в елита възможно най-скоро. За нов треньор вероятно ще бъде назначен Едуард Ераносян, който е много близък до хазартния бос и е без работа, след като напусна Локо Пловдив. Откаже ли обаче Коко Динев – то „Нефтохимик“ със сигурност ще отиде в селските групи. Ръководството на шейховете е отложило евентуалното разпускане на отбора за още няколко дни, в които ще очаква отговор от бившия президент на Локо Пловдив. Коко Динев се нае да възражда и „Вихрен“ - Сандански преди няколко месеца и даде индикации, че иска да се завърне в българския футбол. Ясно е, че за него ще е много по-лесно да вземе клуб с традиции като „Нефтохимик“ и от Втора лига, а не да прави всичко отначало при това в отбор като „Вихрен“ - Сандански.", "date": "2017.06.19", "title": "ДОБРА НОВИНА! Коко Динев спасява шейховете от „Нефтохимик“ от селските групи?"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8-%D1%80%D0%B5%D0%B6%D0%B8%D0%BC-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D1%81%D0%BF%D0%B8-%D0%B4%D0%BE-%D0%BE%D0%B1%D0%B5%D0%B4---%D0%BD%D0%BE%D1%89%D0%B5%D0%BC-%D0%B4%D0%B5%D0%B1%D0%BD%D0%B5-%D1%85%D0%B5%D0%B9%D1%82%D1%8A%D1%80%D0%B8%D1%82%D0%B5-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-news668197.html", "text": "Съпругата на президента Румен Радев, Десислава, спи до обяд. Лежерния навик, присъщ на примата Лили Иванова, първата дама добила наскоро заради пристрастието си към комуникациите в социалните мрежи. Деси е особено активна през нощта и дебне коментари за себе си, като се стреми да отговори на всеки, позволил си да я спомене поименно. Безсънието я налегнало особено силно след скандала, назрял покрай последната й публикация във \"Фейсбук\" по повод гей парада в София. Чатът на генерал Деси започва около 10 вечерта, когато президентът Румен Радев се прибира в резиденция \"Бояна\", и продължава до малките часове на следващия ден. Не е ясно кога първата дама обръща внимание на съпруга си, щом не откъсва поглед от монитора. Когато се наспи, обикновено след 13.00 часа, мъжът й отдавна е на работа и тя остава сама да пие кафето за събуждане. Сетне се отправя към президентството, където има на разположение специално обособен кабинет. От активността й в социалните мрежи става ясно, че Деси Радева прекарва немалко време във виртуалния свят дори от работното си място. Работата на нашата президентша е доста скромна - единствено препубликува чужд апел за помощ на стената си във \"Фейсбук\" в неистов напън на човеколюбие. Опонентите на ген. Радев пък потриват доволно ръце, защото г-жа съпругата му дава ежедневни поводи за язвителни коментари и критики. За съжаление активното й драскане във фейса издава и някои не толкова лицеприятни черти от характера. Ако се съди по броя удивителни, които ползва във всяко изречение, за Радева може да се съди, че изпитва дефицит на внимание от близките си, коментират графолози. В същото време отрицателните мнения на профила й старателно се крият и изтриват, за сметка на подкрепящите я фенове, пише седмичник.", "date": "2017.06.19", "title": "ПРЕЗИДЕНТСКИ РЕЖИМ! Генерал Деси спи до обед - нощем дебне хейтърите в социалните мрежи"}
{"url": "http://pik.bg/%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B4%D0%B8%D1%81%D0%BA%D1%83%D1%82%D0%B8%D1%80%D0%B0-%D0%B2-%D0%BF%D0%B0%D1%80%D1%82%D0%BD%D1%8C%D0%BE%D1%80%D0%B8%D1%82%D0%B5-%D0%BC%D0%B5%D1%80%D0%BA%D0%B8-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%B2-%D0%BB%D1%8E%D0%BA%D1%81%D0%B5%D0%BC%D0%B1-news668244.html", "text": "Заместник министър-председателят и министър на външните работи Екатерина Захариева взе участие в Съвет „Външни работи” в Люксембург. Заседанието започна с минута мълчание в памет на жертвите на пожарите в Португалия и Лондон, както и жертвите на терористичните атаки във Великобритания и Мали,  съобщават от пресцентъра на . Върховният представител по външната политика на ЕС Федерика Могерини представи първия годишен доклад за изпълнението на Глобалната стратегия на ЕС. Министрите приветстваха постигнатия напредък и потвърдиха необходимостта от по-нататъшно задълбочаване на сътрудничеството в областта на сигурността и отбраната в отговор на предизвикателствата за мира и сигурността. Подчертана бе важността и на работата за изграждане на устойчивостта на партньорите, борбата с хибридните заплахи, морската сигурност и стратегическата комуникация. Първите дипломати на ЕС обсъдиха със заместник-генералния секретар на НАТО Роуз Гьотемюлер изпълнението на приетите в резултат на Съвместната декларация от Варшава 42 мерки за засилване на сътрудничеството между ЕС и НАТО. Оценявайки положително постигнатия напредък, бе посочена необходимостта от задълбочаване на взаимодействието, включително във възможни нови сфери на сътрудничество, като например борбата с тероризма. Общо бе мнението, че задълбочаването на сътрудничеството в сигурността и отбраната в рамките на ЕС засилва европейския стълб в НАТО и ще допринесе за засилване на способностите на Северноатлантическия алианс. Министър Захариева приветства постигнатия напредък в сътрудничеството между ЕС и НАТО като изведе на преден план противодействието на хибридните и кибер заплахи, обмена на информация и ситуационната осведоменост, сигурността на границите, нелегалната миграция и енергийната сигурност. Подчерта важността на разширяване на взаимодействието в нови сфери на сътрудничество, като например борбата с тероризма. Борбата с тероризма също бе сред водещите теми в дневния ред на Съвета. Министрите бяха единодушни, че тероризмът е сред водещите заплахи за световната сигурност. Основни приоритети остават унищожаването на “Даеш”, борбата срещу финансирането на тероризма, борбата с радикализацията и насилствения екстремизъм, включително в интернет. Подчертана бе важността на продължаване на сътрудничеството със страните от Близкия изток и Северна Африка, Западните Балкани и Турция, Сахел и Африканския рог за справяне с общите предизвикателства на тероризма. Министрите обсъдиха представения четвърти доклад за изпълнението на Рамката за партньорство в областта на миграцията. Вицепремиерът Захариева подчерта важността на солидарността и подкрепата за държавите членки на първа линия. Приветства постигнатия напредък в изпълнението на Рамката за партньорство, като подчерта необходимостта от разширяване на географския обхват на партньорствата с ключови държави на произход и транзит в Близкия изток и Азия. Изтъкна, че ЕС трябва да остане бдителен по отношение на Източносредиземноморския път. Съветът оцени високо резултатите от военната операция на силите за сигурност на Ирак във военната кампания за изтласкване на “Даеш” от страната. Потвърдена бе твърдата подкрепа за единството, суверенитета и териториалната цялост на Ирак, както и готовността на ЕС да окаже подкрепа за стабилизиране на освободените райони и провеждане на реформите в сектора на сигурността. Отправен бе призив към иракското федерално правителство и правителството на автономния иракски регион Кюрдистан за продължаване на техните успешни съвместни усилия в кампанията за освобождаването на Мосул, както и да се ангажират в конструктивен диалог по всички политически и икономически въпроси. Министрите изразиха загриженост от напрежението в отношенията между страни от Залива, като потвърдиха важността, която ЕС отдава на развитието на отношенията с всички страни от региона. Изразена бе подкрепа за посредническите усилия на Кувейт за деескалация на напрежението и намиране на изход от кризата. В рамките на Съвета се проведе и Министерската среща на Източното партньорство. Обща бе констатацията, че 4-те области за развитие на сътрудничеството остават актуални – засилване на институциите и добро управление, мобилност и контакти между хората, пазарни възможности и инфраструктурна свързаност. Потвърдена бе готовността за по-нататъшно политическо асоцииране и икономическа интеграция, отчитайки амбицията и целите на партньорите.", "date": "2017.06.19", "title": "Екатерина Захариева дискутира в партньорите мерки за борба с тероризма на Съвета в Люксембург"}
{"url": "http://pik.bg/%D0%BC%D0%BE%D0%B3%D0%B5%D1%80%D0%B8%D0%BD%D0%B8-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B4%D0%B2%D0%B0%D0%BC%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D1%81%D1%8A%D1%8E%D0%B7-%D1%81%D0%B0-%D1%83%D0%B1%D0%B8%D1%82%D0%B8-%D0%B2-%D0%BC%D0%B0%D0%BB%D0%B8-news668237.html", "text": "AFP, цитирани от \"Фокус\". Върховният представител на ЕС по въпросите на външните работи и политиката на сигурност Федерика могерини потвърди, че двама цивилни са убити при атака в туристически курорт в Мали, предава „За съжаление мога да потвърдя, че е имало две жертви от нашите колеги от Европейския съюз, малийска жена и португалски мъж“, каза Могерини след среща на външните министри на ЕС в Люксембург. Тя заяви, че убийството на двамата европейски служители показва колко силни са връзките на ЕС с Мали. Европейския съюз поддържа мисия от чуждестранни съветници, които обучават Въоръжените сили на Мали. Освен това Брюксел има и делегация в Бамако. Правителството на Мали заяви, че четиримата нападатели са убити, а 36 заложници са освободени. Още 5 екстремисти са задържани след нападението близо до Бамоко.", "date": "2017.06.19", "title": "Могерини потвърди: Двама служители на Европейския съюз са убити в Мали"}
{"url": "http://pik.bg/%D0%B7%D0%B0%D0%B4%D0%B0%D0%B2%D0%B0-%D1%81%D0%B5-%D0%B2%D0%BE%D0%B9%D0%BD%D0%B0-%D0%BC%D0%BE%D1%81%D0%BA%D0%B2%D0%B0-%D0%BF%D1%80%D0%B5%D0%BA%D1%80%D0%B0%D1%82%D0%B8-%D0%B2%D1%81%D1%8F%D0%BA%D0%B0%D0%BA%D0%B2%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D1%81%D1%8A%D1%81-%D1%81%D0%B0%D1%89-%D0%B7%D0%B0%D0%BA%D0%B0%D0%BD%D0%B8-%D1%81%D0%B5-%D0%B4%D0%B0-%D1%81%D0%B2%D0%B0%D0%BB%D1%8F-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D0%B2-%D1%81-news668205.html", "text": "От днес Русия прекратява за избягване на инциденти в сирийското въздушно пространство. Това обяви руското военно министерство, цитирано от местни медии. Решението е във връзка със Министерството предупреди, че руската ракетна отбрана ще прихваща всеки самолет в района на операциите на руските Въздушно-космически сили в Сирия. Ведомството пояснява, че водената от САЩ коалиция не е използвала канала за предотвратяване на конфликт с Русия, за да се избегне инцидент по време на операцията в Ракка. Русия поиска щателно разследване на действията на американското командване. Военното министерство определи атаката на Вашингтон разглеждайки я като \"акт на агресия\". САЩ и Русия сключиха двустранен меморандум за разбирателство през октомври 2015 г. с цел безопасно провеждане на полети по време на бойни мисии над Сирия. всички контакти със САЩ в рамките на меморандума сваления от водената от САЩ коалиция сирийски боен самолет до Ракка. като \"цинична\",", "date": "2017.06.19", "title": "ЗАДАВА СЕ ВОЙНА! Москва прекрати всякакви отношения със САЩ, закани се да сваля самолети в Сирия"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B5-%D0%BD%D0%B0%D1%82%D0%BE-%D0%BF%D1%80%D0%BE%D0%B2%D0%B5%D0%B4%D0%B5-%D0%BF%D1%8A%D1%80%D0%B2%D0%B8-%D0%BC%D0%B0%D1%89%D0%B0%D0%B1%D0%BD%D0%B8-%D0%BE%D1%82%D0%B1%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%B8-%D1%83%D1%87%D0%B5%D0%BD%D0%B8%D1%8F-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D0%B5%D0%B2%D1%80%D0%BE%D0%BF%D0%B0-news668187.html", "text": "Американски и британски сили проведоха първите мащабни отбранителни военни учения на НАТО на границата между Полша и Литва. Те упражняват възможен сценарий, при който Русия може да се опита да изолира балтийските държави от западния алианс, съобщава Еuractiv, позовавайки се на Ройтерс. Границата се простира на 104 километра през обработваеми земи, гори и ниски склонове в историческата област Судовия и конкретно в Сувалки. Ако тази област бъде окупирана от Русия, това би изолирало Естония, Латвия и Литва. През уикенда американски хеликоптери и британски самолети взеха участие в игри, симулиращи отбрана на потенциални горещи точки. В ученията участваха още Полша, Литва и Хърватия. Русия отрича, че има планове за нахлуване в балтийските държави. Според Москва НАТО заплашва стабилността на Източна Европа с трупането на сила и провеждането на военни игри. Бен Ходжис, който командва американските сили в Европа, е на мнение, че е изключително важно алиансът да покаже, че е подготвен. Повече от 1 500 войници участваха в игрите.", "date": "2017.06.19", "title": "Започна се! НАТО проведе първи мащабни отбранителни учения в Източна Европа"}
{"url": "http://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%82%D0%B5-%D0%BD%D0%B0-%D0%BA%D0%B0%D0%BA%D0%B2%D0%BE-%D0%BF%D1%80%D0%B8%D0%BB%D0%B8%D1%87%D0%B0-%D1%82%D0%BE%D0%B7%D0%B8-%D1%87%D0%B5%D1%80%D0%B2%D0%B5%D0%B9-%D0%BE%D1%82%D0%BA%D1%80%D0%B8%D1%82-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D1%81%D0%BD%D0%B8%D0%BC%D0%BA%D0%B0-news668193.html", "text": "Група австралийски учени от Музеите \"Виктория\" (Museums Victoria) по време на поредната си експедиция откриха във водите на крайбрежието на Австралия неизвестно досега същество - необикновен червей (peanut worm), съобщава \"Бизнес Инсайдър\". Находката била открита на дълбочина 4000 метра. Изданието отбелязва, че външният вид на червея предизвикал бурни реакции в социалните мрежи, особено активно в Туитър. Повечето от потребителите смятат, че непознатото досега същество има огромна прилика с... мъжки полов орган. Други пък го оприличават на фъстък. Това не е първата необикновена находка на австралийските океанолози. Преди време те откриха във водите на Индийския океан \"безлика\" риба, която няма очи, а за ориентация в пространството използва особени светлочувствителни пластини, разположени на главата й.", "date": "2017.06.19", "title": "НЕВЕРОЯТНО! Няма да повярвате на какво прилича този червей, открит в Австралия (СНИМКА) "}
{"url": "http://pik.bg/%D0%B0%D1%80%D0%B5%D1%81%D1%82-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B4%D0%B2%D0%B0%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%BA%D0%BE%D0%BA%D0%B0%D0%B8%D0%BD-news668194.html", "text": "Двама български граждани са били арестувани в Гърция по подозрения за трафик на наркотици във връзка със случай, при който гръцката брегова охрана е конфискувала късно снощи над 25 кг. кокаин на пристанището в Игуменица, съобщи електронното издание на гръцкия в. \"Катимерини\". Двама български граждани са били арестувани в Гърция по подозрения за трафик на наркотици във връзка със случай, при който гръцката брегова охрана е конфискувала късно снощи над 25 кг. кокаин на пристанището в Игуменица, съобщи електронното издание на гръцкия в. \"Катимерини\".", "date": "2017.06.19", "title": "АРЕСТ! Задържаха двама българи за трафик на кокаин"}
{"url": "http://pik.bg/%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D1%89%D0%B5-%D0%BE%D0%B1%D0%B5%D0%B7%D1%89%D0%B5%D1%82%D1%8F%D0%B2%D0%B0-%D0%B8%D0%BC%D0%BE%D1%82%D0%B8-%D0%BD%D0%B0-%D0%BC%D0%BE-%D0%B7%D0%B0-%D0%BF%D0%B0%D1%80%D0%BA-%D0%B1%D0%B5%D0%B4%D0%B5%D1%87%D0%BA%D0%B0-news668238.html", "text": "Община Стара Загора. С помощта на държавата Община Стара Загора ще предложи имоти за овъзмездяване на собствениците с терени, някои от които на Министерството на отбраната, отпаднали от предназначение. Подготвят се списъци на наличните държавни имоти в регулация, които имат и изградена инфраструктура. През следващата седмица предстоят разговори със собствениците на имоти в Бедечка. Още днес са проведени срещи с някои от тях, които ще обсъдят предложението заедно с останалите. Това съобщи на пресконференция днес кметът на Стара Загора Живко Тодоров, след разговорите сутринта с премиера Бойко Борисов, съобщиха от пресцентъра на „Благодаря му, че живо се интересува от възможните варианти за разрешаване на казуса. Стигнахме до решението за промяна на ОУП в посока запазване на наличната паркова територия. Търсим варианти за обезщетение на собствениците и запазване на парка“, обобщи разговора с премиера Тодоров. „Проведохме референдум, защото темата е общественозначима. Хората се произнесоха категорично, че искат парк. Но сме взели под внимание и тези, които не гласуваха, защото не са съгласни да плащат големи обезщетения чрез данъците си. Ако референдумът беше проведен заедно с други избори, щеше да има по-висока активност“, убеден е кметът на Стара Загора. „Спестените пари за демокрация се заплащат по-късно“ – така той коментира бездействието на местната власт през 2003 г., когато не е проведено допитване за промяна на границите на парка, както и при всички изменения на плановете през следващите години. Той е категоричен, че темата е от компетентността на местната власт и затова е проведен референдумът, защото тя е общественозначима. „Хората трябва да участват в управлението“, твърди Живко Тодоров. „Кмет, областен управител, Общински съвет и премиер ще работим през следващите седмици заедно със собствениците и ще търсим решение за овъзмездяването им“, каза още кметът. Повече яснота за терените ще има до края на седмицата. Целта е общината да не дава живи пари за тях, стана ясно днес . „Това е вариант, в който няма ощетени и всички страни са удовлетворени. Проблемите трябва да се решават в движение, а не да се затлачват. Ако референдумът дава решение на проблема, не виждам нищо лошо в това, че са изхарчени 200 000 лв. за него“, категорична е областният управител Гергана Микова. Продължаваме с промяната на Общия устройствен план в посока запазване на наличната паркова територия. Ще проведем отчуждаване , като собствениците могат да обжалват подробния устройствен план, както и оценките на имотите си. Ако не постигнем съгласие, това ще бъде един дълъг процес, в рамките на 15 години, в които трябва да бъде изплатена съответната територия. „Наличните строителните разрешения остават в сила и извън тях няма да се строи“, уточни кметът. В пресконференцията днес участваха още председателят на Общинския съвет Таньо Брайков, народни представители и общински съветници.", "date": "2017.06.19", "title": "Стара Загора ще обезщетява имоти на МО за парк \"Бедечка\""}
{"url": "http://pik.bg/%D0%B6%D0%B5%D1%80%D1%82%D0%B2%D0%B0-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80-%D0%B5-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F%D1%82-%D0%BA%D1%80%D0%B0%D0%B9-%D1%80%D0%B5%D0%B1%D1%8A%D1%80%D0%BA%D0%BE%D0%B2%D0%BE-news668212.html", "text": "Тридесет и пет годишен пожарникар е загиналият в катастрофата край село Ребърково тази сутрин, съобщава Красимир Василев, говорител на ОДМВР – Враца за Фокус. Той посочи, че загиналият е служител на МВР – Монтана и случаят се поема от Окръжна следствена служба. Тази сутрин по пътя Мездра – Ботевград по главен път Е-79, при разклона за село Ребърково, тежкотоварен камион с немска регистрация удари микробус, който се е опитвал да се включи в движението. На място е загинал 35-годишният пожарникар от Монтана.", "date": "2017.06.19", "title": "ЖЕРТВА! Пожарникар е загиналият край Ребърково"}
{"url": "http://pik.bg/%D0%BA%D1%8A%D1%80%D0%B2%D0%B0%D0%B2%D0%B0-%D1%81%D0%B0%D0%BC%D0%BE%D1%80%D0%B0%D0%B7%D0%BF%D1%80%D0%B0%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B3%D1%83%D1%80%D0%B1%D0%B5%D1%82%D1%87%D0%B8%D0%B8-%D0%B2-%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D1%80%D0%B0%D0%B7%D1%87%D0%B8%D1%81%D1%82%D0%B2%D0%B0%D1%82-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8-%D1%81%D0%BC%D0%B5%D1%82%D0%BA%D0%B8-%D1%81-%D0%BD%D0%BE%D0%B6%D0%BE%D0%B2%D0%B5-news668198.html", "text": "Кървав екшън с участието на български гурбетчии от Кърджалийско се е разиграл в Холандия, съобщи „24 Родопи”, като се позова на информация от близки на участвали в мелето. Двама млади мъже – Кемал и Мутлу, делящи обща квартира, са се скарали за един неплатен наем. Последвала саморазправа, двамата извадили ножове, след което единият от тях е приет в болница с многобройни прободни рани. Мъжът, който е на 30 години, е бил в много тежко състояние, но вече е излязъл от кома, като лекарите отбелязват, че случилото се е чудо. „С подобни рани възможността да оцелее човек е 1 на 1 000 000“, твърдят лекарите. Съквартирантът му пък е арестуван по обвинение в опит за предумишлено убийство.", "date": "2017.06.19", "title": "КЪРВАВА САМОРАЗПРАВА: Български гурбетчии в Холандия разчистват финансови сметки с ножове "}
{"url": "http://pik.bg/%D1%81%D1%8A%D0%BD%D1%8F%D1%82-%D0%BD%D0%B8-%D0%BF%D1%80%D0%B5%D0%B4%D0%BF%D0%B0%D0%B7%D0%B2%D0%B0-%D0%BE%D1%82-%D1%82%D1%80%D1%83%D0%BF%D0%B0%D0%BD%D0%B5-%D0%BD%D0%B0-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B8-news668183.html", "text": "Ако през делничните дни е трудно да се наспим, то е добре да наваксваме през уикендите. А недостигът на сън нарушава метаболизма и хормоналния баланс, съобщи Ройтерс. Изданието се позовава на корейски учени, които са установили, че ако човек не получава необходимата му доза сън, може да натрупа килограми. „Недостатъчният сън е неизбежен в много случаи, но е рисков фактор за затлъстяване, високо кръвно налягане, коронарна болест на сърцето, както и за смърт“ – каза ръководителят на изследването д-р Юн Чан-хо от болницата към Сеулския университет. Сънят е по-полезен от дрямката, защото е по-дълбок и следва естествения ритъм на тялото. За да определят как сънят през уикенда се отразява на теглото, учените са използвали данни от национално изследване, обхванало 2000 души на възраст от 19 до 82 години. Резултатите показват, че хората, които се успиват през уикенда (около 43 процента), обикновено не си доспиват през работните дни. Тези, които стават и тогава рано, през седмицата често са на по-лек режим. Индексът на телесната маса на поспаланковците обаче е по-нисък от този на ранобудниците. Разликата е малка, но статистически значима. Освен това, колкото повече спи човекът през уикенда, толкова по-нисък е индексът на телесната маса. Всеки допълнителен час сън води до 0,12 по-малък индекс. „Хората, които спят по-малко, обикновено похапват повече през деня. Освен това те стоят по-дълго пред екраните“ – каза Жан-Пиер Шапю от университета на Отава, който не е участвал в изследването. Според него 30-минутни упражнения, натоварващи сърцето, помагат много за добър сън.", "date": "2017.06.19", "title": "Сънят ни предпазва от трупане на килограми"}
{"url": "http://pik.bg/%D0%B2%D1%8A%D0%B2%D0%B5%D0%B6%D0%B4%D0%B0%D1%82-%D0%BD%D0%BE%D0%B2%D0%B8-%D0%BF%D1%80%D0%B0%D0%B2%D0%B8%D0%BB%D0%B0-%D0%BF%D1%80%D0%B8-%D1%80%D0%B0%D0%B7%D0%BF%D1%80%D0%B5%D0%B4%D0%B5%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-news668196.html", "text": "Предстоят нови правила при разпределянето на парите за болниците, според които бюджетите им ще се определят не спрямо предходното тримесечие, а на базата на приходите им от април 2016 г. до май 2017 година. Това съобщават от Българския лекарски съюз след състояла се на 15 юни среща между представители на съсловната организация, НЗОК и Министерството на здравеопазването. В средствата за болниците да се включат и парите за изработената надлимитна дейност, настояват от БЛС. Месечният разход на НЗОК за болниците ще е около 138-139 млн. лв., прогнозират от съсловната организация. Спешно да се осигурят средства за изплащане на отчетена, но не заплатена дейност за периода 30 ноември 2016 г. - 31 март 2017 г., както и за периода април-ноември 2016 г., настояват от БЛС. На срещата са били обсъдени и мерки, които според страните ще успокоят напрежението в системата. Част от предложенията са за промяна в сроковете на заплащане към изпълнителите на медицинска помощ - 50 процента авансово за извършената дейност до 15 число на месеца, следващ отчетния, за да може лечебните заведения да бъдат коректни платци към държавния фиск и да не изпадат в състояние на фалит; изненадващи проверки; спешно изработване на медицински стандарти по специалности; промяна в алгоритмите на клиничните пътеки; забрана за прехвърляне на парични средства от бюджета на НЗОК за медицински дейности към лекарства.", "date": "2017.06.19", "title": "Въвеждат нови правила при разпределянето на парите за болниците"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B6%D1%80%D0%B5%D0%B1%D0%B8%D0%B9-%D1%82%D1%80%D1%83%D0%B4%D0%BD%D0%B8-%D1%81%D1%8A%D0%BF%D0%B5%D1%80%D0%BD%D0%B8%D1%86%D0%B8-%D0%B7%D0%B0-%D0%BB%D0%B5%D0%B2%D1%81%D0%BA%D0%B8-%D0%B1%D0%BE%D1%82%D0%B5%D0%B2-%D0%B8-%D0%B4%D1%83%D0%BD%D0%B0%D0%B2-%D0%BA%D1%80%D1%8A%D0%B3-%D0%BD%D0%BE%D0%BC%D0%B5%D1%80-3-%D0%BD%D0%B0-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-%D1%81%D0%B5-%D0%BF%D1%80%D0%B5%D0%B2%D1%80-news668220.html", "text": "Жребият за втория предварителен кръг на Лига Европа е ясен. Левски ще се изправи срещу Хайдук (Сплит), ако столичани преди това успеят да надвият черногорския си опонент Сутиеска. \"Сините\" вече са отстранявали Хайдук в Европа. През сезон 1999/2000 година Левски победи хърватите с 3:0 на \"Герена\", след като първият мач завърши при резултат 0:0 Ако играчите на Ботев (Пловдив) продължат напред след сблъсъка с албанския Партизани, техен съперник във втория предварителен кръг ще бъде победителят от двойката Бейтар (Йерусалим) и Вашаш. Дунав може да срещне сръбския гранд Цървена звезда, за целта ще е нужно да надвие Иртиш. Звезда едва ли ще има проблеми с малтийския Флориана в първия кръг. Родните отбори ще трябва да направят поредица от силни двубои ако искат да се класират за третия предварителен кръг на турнира. Въпросната фазя се превръща в не много лесно достижима цел за \"сините\", \"канарчетата\" и \"драконите\". Все пак шансовете на българските представители не бива да се подценяват.", "date": "2017.06.19", "title": "ТЕЖЪК ЖРЕБИЙ! Трудни съперници за Левски, Ботев и Дунав! Кръг номер 3 на Лига Европа се превръща в..."}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D1%81%D0%BF-%D1%8F%D0%B4%D0%BE%D1%81%D0%B0%D0%BD%D0%B8-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B0-%D0%BE%D0%B1%D1%89%D0%B8%D0%BD%D0%B0-%D0%BD%D1%8F%D0%BA%D0%BE%D0%B9-%D0%B4%D0%B0-%D0%BF%D0%BE%D0%B5%D0%BC%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82-%D0%B7%D0%B0-%D0%B1%D0%B5%D0%B7%D1%83%D0%BC%D0%B8%D1%8F%D1%82%D0%B0-%D0%BF%D0%BE-%D1%83%D0%BB%D0%B8%D1%86-news668207.html", "text": "\"Днес станахме свидетели на поредните необмислени действия на кметската администрация. По неясни и нелогични причини и извън всякакви професионални стандарти, в първия делничен ден, в най-натовареното време – 10 часа, някой е решил, че трябва да бъдат затворени централни улици, за да бъдат измити. Въпреки, че дни наред в София валя\", това пишат в отворено писмо от БСП-София. Ето какво още казват в становището си софийските социалисти: Този път оправданията няма да минат. Някой трябва да поеме отговорността за това как се планира и извършава почистването на улиците в столицата. По какви графици, кой с кого ги е съгласувал, има ли синхрон с управлението на трафика, кой и защо се е разпоредил тези дейности да се извършват в разгара на работния ден, а не в късните или ранните часове на деня, така както е световната практика. Ако някой си е въобразил, че тази показност ще компенсира очевадното лошо управление на дейностите по почистването на улиците, което е и една от основните причини за замърсяването на въздуха с финни прахови частици, то този „управленец“ трябва да бъде назован поименно и да поеме отворността за създадния хаос в центъра на София. За никого не е тайна, че софийските улици не се мият редовно и ритмично. През миналата година, към 30 септември, не бяха усвоени 25% от предвидените средства за лятно почистване -", "date": "2017.06.19", "title": "ПЪРВО В ПИК! БСП ядосани на Столична община: Някой да поеме отговорност за безумията по улиците"}
{"url": "http://pik.bg/%D1%81%D0%BB%D0%B5%D0%B4-5-%D1%87%D0%B0%D1%81%D0%BE%D0%B2%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B8%D0%B7%D0%B2%D0%B0%D0%B4%D0%B8%D1%85%D0%B0-%D0%BE%D0%B3%D1%80%D0%BE%D0%BC%D0%B5%D0%BD-%D1%82%D1%83%D0%BC%D0%BE%D1%80-%D0%BE%D1%82-%D0%BA%D0%BE%D1%80%D0%B5%D0%BC%D0%B0-%D0%BD%D0%B0-%D0%B6%D0%B5%D0%BD%D0%B0-news668204.html", "text": "Огромна туморна формация извадиха от корема на 68-годишна жена хирурзите на МБАЛ „Централ Хоспитал“ в Пловдив. Трудната и рискована интервенция бе извършена със съдействието на екипа на отделението по урология. Туморът беше с размери 30 на 40 см и с тегло около 15 кг, посочи началникът на хирургията д-р Цвятко Имирски. Преди дни от семейството на пациентката търсят помощ, тъй като в последните две седмици жената се оплаква от затруднено дишане. При направения преглед в Кърджали се установило, че в корема има солидно образувание. Нашите изследвания потвърдиха диагнозата, а скенерът установи, че туморът е ретроперитонеален, т.е. разположен е между гръбнака и коремната кухина, избутва всички органи и притиска големи кръвоносни съдове и уретера, заради което е поставен стент, заяви д-р Имирски. Решението на екипа е туморът да бъде отстранен възможно най-бързо. Въпреки че образуванието е прораснало към матката и яйчниците, медиците го отстраняват напълно в продължилата 5-часова интервенция. Според жената проблемът се появил преди десетина години – тя усещала, че коремът й нараства, но си мислила, че напълнява с възрастта. Потърсила медицинска помощ, едва когато огромната маса започнала да притиска съседните органи и да й пречи да диша. Подобни случаи на големи тумори в корема се увеличават, категоричен е д-р Имирски. Според него причините се свеждат до това, че повечето хора се притесняват да не чуят лоша вест от лекаря, след като се прегледат. Често при по-възрастни хора проблемът се свежда да профилактиката, която липсва или е непълна.", "date": "2017.06.19", "title": "СЛЕД 5-ЧАСОВА ОПЕРАЦИЯ: Извадиха огромен тумор от корема на жена"}
{"url": "http://pik.bg/%D0%BC%D1%8A%D1%80%D1%82%D0%B2%D0%B0-%D0%BA%D0%B0%D1%80%D0%B0%D0%BA%D1%83%D0%B4%D0%B0-%D0%B8%D0%B7%D0%BF%D0%BB%D1%83%D0%B2%D0%B0-%D0%BD%D0%B0-%D0%B0%D1%80%D0%BA%D1%83%D1%82%D0%B8%D0%BD%D0%BE-news668203.html", "text": "След препратен сигнал от тел. 112 за мъртва риба в района на местността Аркутино, община Приморско, Басейнова дирекция „Черноморски район“,  РИОСВ-Бургас и Регионална лаборатория към Изпълнителна агенция по околна среда  извършиха проверка на място. Обходен бе участък с дължина около 30 метра - от мост над канал, свързващ блатото-лагуна „Аркутино“ с Черно море. Няма изтичане на води към морето, в тази си част  каналът е пресъхнал.  Сред обраствания с водна леща са наблюдавани мъртви риби. Те са с приблизително еднакви размери от един и същ вид – каракуда, съобщава \"Бургас инфо\". Не е констатирана специфична миризма на битово-фекални или на отпадъчни води. При огледа на морския бряг и прилежащата територия не са открити нерегламентирани зауствания и изтичане на води, в това число отпадъчни. На място са отчетени 22,3°С температура на водата и много ниско съдържание на разтворен кислород - 0.69 мг/л, при норма от 6.00 мг/л., което е причина за измирането на рибата.   На морския бряг и пясъчната ивица не бяха констатирани разливи на нефтопродукти и замърсяване от брегови източници. На фирмата концесионер на морски плаж „Аркутино“ е дадено предписание за почистване на умрялата риба в срок до 20 юни 2017г.  Изпълнението на предписанието ще бъде проверено.", "date": "2017.06.19", "title": "Мъртва каракуда изплува на Аркутино"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D1%8A%D0%B6-%D1%81%D0%B5-%D0%BE%D0%BF%D0%B8%D1%82%D0%B0-%D0%B4%D0%B0-%D0%BD%D0%B0%D0%BF%D0%B0%D0%B4%D0%BD%D0%B5-%D0%BF%D0%BE%D0%BB%D0%B8%D1%86%D0%B0%D0%B9-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BD%D0%BE-%D0%B1%D0%B5-%D0%BF%D0%BE%D0%B2%D0%B0%D0%BB%D0%B5%D0%BD-%D0%BD%D0%B0-%D0%B7%D0%B5%D0%BC%D1%8F%D1%82%D0%B0-%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%B2%D0%B8-news668211.html", "text": "Ново произшествие в Лондон предизвика кратка паника в района на гара Падингтън, съобщи „Експрес”. Очевидци са заснели как мъж заплашва полицай, като размахва ръце и държи нещо, приличащо на оръжие. Полицаят, придружен от още двама свои колеги тръгва към него и въпреки опита му да избяга, го повалят на земята и арестуват. В последвалото официално изявление на лондонската полиция се казва, че е задържан мъж за нарушаване на обществения ред, като инцидентът не е свързан с терористична заплаха.- Предполага се ,че мъжът е бил дрогиран или пиян. Според очевидци, той се е подигравал на полицаите, преди да бъде арестуван. Не е известно какъв е поводът за това поведение на мъжа, чиято самоличност не се разкрива.", "date": "2017.06.19", "title": "ИЗВЪНРЕДНО: Мъж се опита да нападне полицай в Лондон, но бе повален на земята и арестуван (ВИДЕО)"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%B3%D1%80%D0%B8%D1%88%D0%BE-%D1%81-%D0%B2%D0%B5%D0%BB%D0%B8%D0%BA%D0%BE%D0%BB%D0%B5%D0%BF%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-news668216.html", "text": "Григор Димитров победи експресно американеца Райън Харисън. Двубоят от първия кръг на АТР 500 турнира на тревни кортове в Куинс Клъб, Лондон завърши при резултат 6:3, 6:1 в полза на Гришо. Димитров вече води с 3:1 успеха в преките сблъсъци с Харисън. Мачът се игра на Централния корт. Двубоят започна перфектно за Гришо, ранен брейк и преднина от 4:1 гейма. Никакви проблеми при удържане на аванса и 6:3. Сет номер 2 също предложи бърз пробив на Григор - още в първия гейм на частта. След което последва фурор на Димитров на корта 6:1 и убедителна победа на Гришо над Харисън (номер 41 в тенис-ранглистата при мъжете). В следващия кръг Григор ще играе с Жулиен Бенето или Джеймс Уърд.", "date": "2017.06.19", "title": "БРАВО! Гришо с великолепна победа в Лондон"}
{"url": "http://pik.bg/%D1%88%D0%BE%D0%BA-17-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D1%81%D0%BA%D0%BE-%D0%BC%D0%BE%D0%BC%D0%B8%D1%87%D0%B5-%D1%83%D0%B1%D0%B8%D1%82%D0%BE-%D0%BA%D1%80%D0%B0%D0%B9-%D0%B4%D0%B6%D0%B0%D0%BC%D0%B8%D1%8F-%D0%B2-%D1%81%D0%B0%D1%89-news668206.html", "text": "Полицията в е открила , което е било . Тийнейджърката, идентифицирана от роднините си само като Набра, в градчето Хърндън, уточнява полицията, цитирана от БиБиСи. . и бил обвинен в убийството на девойката. Причината за атаката все още е неизвестна, но , които се разследват, уточняват местни медии. \"Вашингтон пост\" пише, че група от четирима или петима тийнейджъри, включително Набра са посетили ресторант за бързо хранене, за да се нахранят късно вечерта след молитвите по време на свещения месец Рамадан. Около 4 часа сутринта тамошно време , докато са вървели по улицата. След това те се . По време на издирването, уточняват от полицията, те са спрели кола, движеща се подозрително в района, като са арестували шофьора, идентифициран като Дарвин Мартинес Торес. По-късно, около 15 часа, на около пет километра от мястото на инцидента, посочиха от полицията. . Ще бъде извършена аутопсия, за да се потвърди самоличността на тялото и точната причина за смъртта и начина на извършването ѝ. американския щат Вирджиния останки, за които се смята, че са на 17-годишно мюсюлманско момиче нападнато в близост до джамия преди да изчезне вървяла с приятели, когато те влезли в спор с щофьор Мъжът излязъл от колата и нападнал момичето. След това тя изчезнала 22-годишен заподозрян е бил арестуван престъпление от омраза е една от възможностите шофьорът влязъл в пререкание с тийнейджърите шмугнали в джамия, но Набра била изостанала по-назад и била по-късно обявена за изчезнала полицията открила останките в езеро Открита е била също бейзболна бухалка", "date": "2017.06.19", "title": "ШОК! 17-годишно мюсюлманско момиче убито край джамия в САЩ"}
{"url": "http://pik.bg/%D1%85%D1%83%D0%BB%D0%B8%D0%B3%D0%B0%D0%BD-%D1%80%D1%83%D1%81%D0%BD%D0%B0%D0%BA-%D1%81%D0%B5-%D0%B8%D0%B7%D1%80%D1%8A%D1%81%D0%B8-500-%D0%BB%D0%B5%D0%B2%D0%B0-%D0%B7%D0%B0-%D0%B3%D0%BB%D0%BE%D0%B1%D0%B0-%D0%BD%D0%B0%D0%BF%D1%81%D1%83%D0%B2%D0%B0%D0%BB-%D0%BF%D0%B5%D1%80%D1%81%D0%BE%D0%BD%D0%B0%D0%BB%D0%B0-news668208.html", "text": "Четиридесет и седем годишен руски турист е задържан за 24 часа заради непристойно поведение в Созопол, съобщават от МВР. На 14 юни в полицията бил получен сигнал за обиди и закани към персонала на хотелски комплекс, разположен на ул. \"Одеса\" в морското градче. Руснакът продължил със заканите и обидите и спрямо дошлите на място полицейски служители, което наложило задържането му за 24 часа и съставянето на акт по Указа за борба с дребното хулиганство. Наложена му е административна санкция - глоба в размер на 500 лв.", "date": "2017.06.19", "title": "Хулиган! Руснак се изръси 500 лева за глоба, напсувал персонала"}
{"url": "http://pik.bg/%D1%82%D0%B5%D1%80%D0%BE%D1%80%D0%B8%D1%81%D1%82%D1%8A%D1%82-%D0%BE%D1%82-%D0%B4%D0%B6%D0%B0%D0%BC%D0%B8%D1%8F%D1%82%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BD%D0%B5-%D0%B5-%D0%BF%D0%BE%D0%BF%D0%B0%D0%B4%D0%B0%D0%BB-%D0%B2-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%BE%D1%82%D0%BE-%D0%BF%D0%BE%D0%BB%D0%B5%D0%B7%D1%80%D0%B5%D0%BD%D0%B8%D0%B5-news668221.html", "text": "Терористът, който се вряза в хора пред джамия не е известен на правоохранителните органи, съобщава Скай нюз. Мъжът е 48-годишен, но името му все още не се разгласява. „Този мъж не е  известен на полицията като екстремист. Той се е възползвал от просто оръжие – автомобил и е атакувал хората“, казва Бен Уолас от Министерството на вътрешните работи. „Целта на този акт на терор е да насади и предизвика страх“, добавя още той.", "date": "2017.06.19", "title": "Терористът от джамията в Лондон не е попадал в полицейското полезрение"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D1%87%D0%B0%D1%81%D0%BE%D0%B2%D0%B5-%D0%BF%D1%80%D0%B5%D0%B4%D0%B8-%D1%81%D1%80%D0%B5%D1%89%D0%B0%D1%82%D0%B0-%D1%81%D1%8A%D1%81-%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8%D0%BC%D0%B0-%D0%B3%D0%BE%D0%BB%D1%8F%D0%BC-%D1%81%D1%8A%D1%8E%D0%B7%D0%BD%D0%B8%D0%BA-%D0%B8-%D0%BF%D1%80%D0%B8%D1%8F%D1%82-news668226.html", "text": "Македония има действително голям съюзник и приятел в лицето на България. Това заяви министър-председателят Бойко Борисов в първото си интервю пред македонска медия. Пред известния журналист Жана Божиновска българският премиер заявява, че колегата му Зоран Заев е добре дошъл в София, а от македонския народ по-близък нямаме. Ние имаме една хубава българска поговорка: „Помогни си сам, за да ти помогне и Господ”, съобщава БГНЕС. Най-важното, което вие направихте е, че излязохте най-сетне от тази тежка политическа криза - криза, която тревожеше всички. Тежко време за Македония, бой в парламента, кръв, напрежение. И когато нападнаха парламента, тогава ми се обади и президентът Иванов, и г-н Заев, и г-н Груевски. На всеки един съм казал, че ние наблюдаваме с тревога това, което се случва там и истински се надяваме политическата класа в Македония да се вземе в ръце и по демократичен начин да се управлява - така, както в целия Европейски съюз. Така че, ако Македония си свърши нейната работа, ако политическият елит в Македония е на висотата на очакванията и на македонския народ, и на съседите, и на световната общност, аз не виждам никакъв проблем. Винаги сме твърдели в България, че присъединяването към ЕС на целите Балкани, присъединяването на всички балкански държави към НАТО е нещо, което ще успокои региона, заявява Бойко Борисов. В интервюто премиерът отбелязва, че все още голямото европейско семейство не е запълнено. В същото време като страна на Балканите, България има действително голяма нужда от стабилност, спокойствие, инвестиции, свързаност, инфраструктурни проекти, защото сме десетилетия назад. Така че г-н Заев е добре дошъл. Това, което ще чуе от нас, е че ние сме готови да подкрепяме, да помагаме, това, което се поиска. Защото пък в Библията е казано, че няма по-лошо от непоискано добро. Така че много внимателно следим ситуацията, има няколко критични теми. Надявам се вие да ги решите и в наше лице действително имате голям съюзник, голям приятел. Но всичко си зависи от вас, казва Борисов. В коментар за \"кървавия четвъртък\" на 27 април в съседката ни, той казва: Това не е пътят. Няма успели по този път. И България е минала по този път, но това означава тежка дестабилизация за години наред. Народите на Балканите, хората, обикновеният човек какво иска – иска стабилност, иска спокойствие, иска работа, иска по-високи доходи, иска да може да пътува, да развива бизнеса си, да има свобода на словото, да има свобода на медиите. Запитан какви са критичните теми, които трябва да реши Македония, премиерът коментира: Договорът за добросъседство. На Балканите има проблем с името на Македония, с Гърция със сигурност. Надявам се, че вече имате решение на проблемите, защото колкото по-бързо Македония влезе в НАТО, толкова повече това гарантира колективната сигурност и е голяма стъпка и предпоставка за членство в Европейския съюз. Бойко Борисов продължава с уговорката, че не би искал публично да коментира договора за добросъседство преди да е разговарял със Заев и външните министри на двете държави. Но във всички случаи, договорът за добросъседство гарантира за векове наред след това добросъседство, защото много често възникват спорове, които не носят никаква полза. Аз имам принцип историята да я оставим на историците – те да спорят, те да се доказват кое е първо, кое е второ. За нас е важно между София и Скопие, Скопие и Благоевград, защото магистрала „Струма” дава големи възможности, да има магистрала, да има жп линия и това да кръстоса Балканите във всички посоки. Това гарантира бизнеса, това гарантира туризма, това гарантира високи доходи, това гарантира движението на хора – да видят всеки един от нас на какъв етап от развитие е. Това е свобода. Българският премиер смята, че трябва да се регулират някои спорни процеси. Договорът за добросъседство не би трябвало да ни спира, не би трябвало да ни раздели, би трябвало точно обратното – бързо да се приключи голямата тема ЕС-НАТО-инфраструктурни проекти. Това е голямата тема, казва той и припомня, че когато бил кмет, дори не е имало табела, указваща посоката за София в Скопие. Като бях кмет едно от първите неща, които успях да договаря с кмета на Скопие, бе да сложа табела в Скопие накъде е София, заявява Борисов. Премиерът казва още, че няма малка и голяма държава на Балканите. Това е барутен погреб - на едно място ако се запали, гори всичко, казва той. Според него между България и Македония, между София и Скопие на месец-два трябва да се правят срещи на всички нива. Европейският съюз е това - свързаност. Слагаш назад това, което пречи и вървиш с бърз напредък по това, което дава възможност да добруват хората, да им е добре, заключва премиерът.", "date": "2017.06.19", "title": "ИЗВЪНРЕДНО! Борисов часове преди срещата със Зоран Заев: Македония има голям съюзник и приятел в лицето на България (ВИДЕО)"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D0%B2-%D1%82%D0%B5%D0%BC%D0%B8%D0%B4%D0%B0-%D1%81%D0%BB%D0%B5%D0%B4-%D1%81%D1%8A%D0%B4%D0%B8%D0%B9%D1%81%D0%BA%D0%B8%D1%8F-%D0%B2%D0%BE%D1%82-%D0%B7%D0%B0-%D0%B2%D1%81%D1%81---%D0%B8%D0%B7%D0%B1%D1%80%D0%B0%D1%85%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D1%82%D0%B0-%D0%BF%D0%BE-%D0%B4%D0%B5%D0%BB%D0%B0-news668192.html", "text": "Изборът на съдийската квота за ВСС предизвика пълен шаш в Темида, научи ПИК. Причината е един от магистратите, които влизат в нея - Севдалин Мавров, който е работил по знакови дела на братя Галеви, Златко Баретата, тройния убиец от \"Гео Милев\". Същият скандално обявил убитата на пешеходна пътека Лора за виновна за смъртта си. Случаят с блъсната и убита на пешеходна пътека Лора Казанлиева е един от показателните случаи за „правосъдието“ на Върховния касационен съд. Тя губи живота си в трагичен инцидент на 17 юли 2011 година около 5 часа сутринта на бул. „Осми Приморски полк\" във Варна. После започва съдебната сага по делото, като то се гледа седем пъти от различни съдебни състави, за да се стигне до скандалното решение на ВКС, че убитата е виновна за смъртта си, а убиецът е с намалена присъда от 2 години и половина, на 2 години. Според Върховния касационен съд, убитата Лора е съпричинила катастрофата. Съдебният състав постановил това „правосъдие“ е с членове Севдалин Мавров, Лада Паунова и Даниела Атанасова. Затова мнозина са шашнати, когато вчера Севдалин Мавров беше избран за член на ВСС от квотата съдиите. Името на съдия Мавров излиза и по делата, свързани със скандалните братя Галеви. Съдебен състав на ВКС в състав Севдалин Мавров, Красимир Харалампиев и Даниела Атанасова прекратява дело по искане за възобновяване на процеса срещу братя Галеви за конфискация на имуществото им, направено от тогавашния главен прокурор Борис Велчев. Мотивите са, че нямало актуална информация за адресите им. Мавров е правораздавал и по дела на Златомир Иванов - Златко Баретата, както и по дела на тройния убиец от квартал „Гео Милев“ Димитър Кънчев.", "date": "2017.06.19", "title": "РАЗКРИТИЕ НА ПИК! Пълен шаш в Темида след съдийския вот за ВСС - избраха магистрата по дела на братя Галеви, Златко Баретата и тройния убиец от \"Гео Милев\""}
{"url": "http://pik.bg/%D1%87%D0%B5%D1%80%D0%BD%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%BE%D0%BA%D0%BE%D0%BB%D0%BE-1300-%D0%B4%D0%B5%D1%86%D0%B0-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-%D0%B7%D0%B0%D0%B3%D0%B8%D0%B2%D0%B0%D1%82-%D0%BE%D1%82-%D0%BE%D0%B3%D0%BD%D0%B5%D1%81%D1%82%D1%80%D0%B5%D0%BB%D0%BD%D0%B8-%D1%80%D0%B0%D0%BD%D0%B8-%D0%B2-%D1%81%D0%B0%D1%89-news668215.html", "text": "Около 1300 деца на година загиват от огнестрелни рани в САЩ и повече от 5000 са ранените при инциденти с огнестрелни оръжия. До такива изводи е стигнала Американската академия по педиатрия, съобщава ТАСС. По нейни данни от общата детска смъртност при такива инциденти, 53% са убийства с пушки и пистолети, 38% - се дължат на самоубийства, 6% - на непреднамерени убийства, 3% се водят като некласифицирани. Лидери по убийства са Илинойс, Мичиган, Охайо, Калифорния, Невада, Кънектикът, Мериленд и Пенсилвания. Отбелязва се, че често убийствата стават в селски местности. Подрастващите между 13-17 години получават огнестрелни рани  по-често от 12 годишните. Причина за това се явява престъпността. Децата до 12 години са жертва по-често на битови конфликти. Броят на самоубийствата е нараснал в сравнение с периода 2007-2014", "date": "2017.06.19", "title": "ЧЕРНА СТАТИСТИКА! Около 1300 деца на година загиват от огнестрелни рани в САЩ"}
{"url": "http://pik.bg/%D0%B2%D0%B0%D0%B6%D0%BD%D0%B0-%D1%81%D1%80%D0%B5%D1%89%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D1%82%D0%B8%D0%B2%D0%B0-%D0%BD%D0%B0-%D0%BA%D1%80%D0%B0%D0%BA%D0%B0-%D0%BF%D1%80%D0%B8-%D0%BC%D0%B5%D1%80%D0%BA%D0%B5%D0%BB-%D0%B2-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D1%8E%D0%BB%D0%B8-news668185.html", "text": "Турският президент Реджеп Тайип Ердоган ще направи работно посещение в Берлин на 7 и 8 юли т.г., съобщиха от пресслужбата на турския държавен глава. Предстоящата визита се преценява като особено важна, тъй като идва на фона на обтегнатите в последно време отношения между Анкара и Берлин. Ердоган бе обвинил Берлин по време на предизборната кампания за референдума в Турция на 16 април в \"прилагане на фашистки методи\" заради това, че германските власти не разрешиха провеждането на предизборни митинги сред турските избиратели в Германия. Проблемите около ФЕТО /Фетхуллахистката терористична организация, считана за организатор на осуетения опит за преврат през юли м.г./ и Кюрдската работническа партия (ПКК), които според Анкара получават подкрепа в Германия, се очаква да бъдат критичните теми в разговорите. Анкара ще настоява за екстрадиция на лицата, за които разполага с данни, че са свързани с ФЕТО и се намират в Германия, отбелязват източници. Не на последно място в разговорите се очаква да бъде засегната и темата за базата \"Инджирлик\" в турския окръг Адана. Ердоган ще посети Германия непосредствено след като Берлин обяви плановете си за изтегляне на германските войски от базата.", "date": "2017.06.19", "title": "Важна среща! Ердоган отива на крака при Меркел в началото на юли"}
{"url": "http://pik.bg/%D1%89%D0%B5-%D0%B8%D0%BC%D0%B0-%D0%BB%D0%B8-%D0%B3%D0%BE%D0%BB%D1%8F%D0%BC%D0%B0-%D1%81%D0%B4%D0%B5%D0%BB%D0%BA%D0%B0-%D0%BC%D0%B5%D0%B6%D0%B4%D1%83-%D1%82%D1%80%D1%8A%D0%BC%D0%BF-%D0%B8-%D0%BF%D1%83%D1%82%D0%B8%D0%BD-%D0%B2%D1%80%D1%8A%D1%89%D0%B0%D0%BD%D0%B5-%D0%BD%D0%B0-%D0%B4%D0%BE%D0%BD%D0%B1%D0%B0%D1%81-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-%D1%81%D1%80%D0%B5%D1%89%D1%83-%D0%BE%D1%82%D0%BC%D1%8F%D0%BD%D0%B0-%D0%BD%D0%B0-%D1%81-news668213.html", "text": "Днес Петро Порошенко, президент на Украйна лети за САЩ, където му предстои среща с Доналд Тръмп. Това съобщи прес-секретарят на Порошенко Светослав Цеголко. Освен среща с Тръмп, на украинския президент му предстоят и разговори с Рекс Тилерсън и вицепрезидента Майкъл Пенс. Според американски медии, срещата Тръмп-Порошенко е подготовка за американския президент, на когото предстои да се види за първи път на живо с Владимир Путин в началото на ьли в Хамбург, на срещата на Г-20. Има признаци, че Вашингтон се готви да предложи на руския президент сделка по украинския въпрос. Най-вероятно става дума за изтеглянето на руските войници от Донбас и връщането на двете самопровъзгласили се републики в състава на Украйна в замяна на пълна отмяна на санкциите срещу Москва. Като доказателство за подобна „голяма сделка” се сочат думите на Рекс Тилерсън, който каза, че е „възможно урегулиране на конфликта в Донбас извън споразуменията в Минск”. Не е ясно каква ще е позицията на Владимир Путин по този казус.", "date": "2017.06.19", "title": "Ще има ли голяма сделка между Тръмп и Путин: Връщане на Донбас на Украйна срещу отмяна на санкциите"}
{"url": "http://pik.bg/%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D0%B4%D0%B0-%D1%81%D0%B5-%D0%BB%D1%8E%D0%BB%D0%B5%D1%8F%D1%82-%D0%BD%D0%BE%D0%B2-%D1%82%D1%80%D1%83%D1%81-%D0%B2-%D1%82%D1%83%D1%80%D1%86%D0%B8%D1%8F-%D1%82%D0%BE%D0%B7%D0%B8-%D0%BF%D1%8A%D1%82-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-31-news668232.html", "text": "Преди минути Европейският сеизмологичен център съобщи за нос трус в Източна Турция, край бреговете на Егейско море. Този път с магнитуд само 3.1 по скалата на Рихтер. Към това трябва да добавим и други два труса- в същия район на турското крайбрежие с магнитуд 3 и в Гърция с магнитуд 4.1. И двата са в ранните сутрешни часове- малко преди 5 часа. През уикенда имаше земетресение в Румъния, Македония и отново в Гърция.", "date": "2017.06.19", "title": "БАЛКАНИТЕ ПРОДЪЛЖАВАТ ДА СЕ ЛЮЛЕЯТ: Нов трус в Турция, този път с магнитуд 3.1"}
{"url": "http://pik.bg/%D0%BD%D0%B5%D1%87%D1%83%D0%B2%D0%B0%D0%BD%D0%BE-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D0%BA%D0%B0%D1%81%D0%B0-%D1%80%D0%B5%D1%88%D0%B0%D0%B2%D0%B0-%D0%BB%D0%B5%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BE%D0%BD%D0%BA%D0%BE%D0%B1%D0%BE%D0%BB%D0%BD%D0%B8-%D1%81%D0%BF%D0%BE%D1%80%D0%B5%D0%B4-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B8%D1%82%D0%B5-news668080.html", "text": "Новите промени, които наложи Националната здравноосигурителна каса за парите за лечение на онкоболни предвижда тя да плаща терапията им според килограмите и височината. Фондът е изчислил, че може да покрие лечението, ако мъжете тежат средно 81 килограма, а жените - 67. Д-р Борислав Димитров определи това решение като \"едно съобразно \"ноу хау\" на Здравната каса в студиото на \"България он еър\". Управителят на Специализираната болница за активно лечение на онкологични заболявания в София коментира темата, като предполага, че това решение е продиктувано от реалния недостиг на средства и от невъзможността на Касата да гарантира пълния обем от лечението на българските граждани, страдащи от такива заболявания. \"Лично участвах в една от работните групи между Български лекарски съюз, представители на Касата и болниците именно във връзка с проекта с изготвяне на такова указание. На тази среща присъстваха много от управителите, както и лекари, от почти всички лечебни заведения, занимаващи се с онкологична помощ\", разказва д-р Димитров като заяви, че на това заседание се е стигнало до решение. Работна група ще постави проблемите при лечението на онкологични заболявания и, след като се извършат евентуални нормативни промени, едва тогава указанието да бъде факт, отбеляза д-р Димитров. \"За съжаление без участието на другите членове на работната група, което включва и националния консултант по медицинска онкология, това указание беше тихомълком подписано от представители на Лекарския съюз и Националната здравноосигурителна каса в леко променен вид\", твърди д-р Борислав Димитров. Той обясни, че тези промени създават много проблеми от една страна технологично, а от друга - те са в противоречие с нормативната база. Лекарят подчерта, че не би могъл да нарече промените риск за пациентите и допълни, че по този начин Касата принуждава лекарите да нарушават стандартите, което довежда до не много добро лечение.", "date": "2017.06.19", "title": "НЕЧУВАНО! Здравната каса решава лечението на онкоболни според килограмите "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D1%80%D0%B5%D0%BA%D1%80%D0%B0%D1%82%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B0%D1%82%D0%B0-%D0%B7%D0%B0-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-news668166.html", "text": "Във връзка с публикация от 06.06.2017 г. в сайта на „Правен свят“ със заглавие „Колата на НСО, ползвана от г-н Лозан Панов, с развити болтове“, Военноокръжна прокуратура - София се самосезира и извърши проверка. В хода на проверката са снети обяснения, изискана е документация и са изготвени експерти справки, съобщиха от прокуратурата. С постановление от 19.06.2017 г. ВОП - София отказа да образува досъдебно производство. Наблюдаващият прокурор е приел следното: „не са налице достатъчно данни, от които да се направи основателно предположение, че е извършено престъпление от серж. Я.Б.С.; длъжностните лица от НСО – дежурен диспечер, дежурен по КТП са изпълнили служебните си задължение по обслужване на автомобил ……. peг. № ………, собственост на НСО, и няма данни за умишлено повреждане на лекия автомобил от трети лица.“", "date": "2017.06.19", "title": "ИЗВЪНРЕДНО В ПИК! Прокуратурата прекрати проверката за колата на Лозан Панов "}
{"url": "http://pik.bg/%D0%BF%D1%83%D1%82%D0%B8%D0%BD-%D0%BD%D0%B0%D0%B7%D0%BD%D0%B0%D1%87%D0%B8-%D0%BD%D0%BE%D0%B2-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D1%82%D1%83%D1%80%D1%86%D0%B8%D1%8F-news668156.html", "text": "Интерфакс, цитирани от \"Фокус\". Държавният глава на Руската федерация Владимир Путин назначи с указ Алексей Ерхов за нов дипломатически представител на страната в Турция, предава Ерхов ще оглави руската дипломатическа мисия в Анкара на мястото на Андрей Карлов, който бе застрелян на изложба в Анкара през декември 2016 г. До този момент Ерхов заемаше поста на ръководител на Ситуационния кризисен център към Министерството на външните работи на Руската федерация. В периода 2010-2015 г. той бе генерален консул в Истанбул.", "date": "2017.06.19", "title": "Путин назначи нов посланик в Турция"}
{"url": "http://pik.bg/%D0%B2%D0%BE%D0%B9%D0%BD%D0%B0-%D0%B3%D1%83%D0%B3%D1%8A%D0%BB-%D1%89%D0%B5-%D1%81%D0%B5-%D0%B1%D0%BE%D1%80%D0%B8-%D1%81-%D0%B5%D0%BA%D1%81%D1%82%D1%80%D0%B5%D0%BC%D0%B8%D1%81%D1%82%D0%BA%D0%BE%D1%82%D0%BE-%D1%81%D1%8A%D0%B4%D1%8A%D1%80%D0%B6%D0%B0%D0%BD%D0%B8%D0%B5-%D0%B2-%D1%81%D0%B0%D0%B9%D1%82%D0%B0-%D0%B7%D0%B0-%D0%B2%D0%B8%D0%B4%D0%B5%D0%BE%D1%81%D0%BF%D0%BE%D0%B4%D0%B5%D0%BB%D1%8F%D0%BD%D0%B5-%D1%8E-%D1%82%D1%83%D0%B1-news668217.html", "text": "\"Гугъл\" публикува 4 конкретни стъпки, чрез които ще се противопостави на екстремисткото съдържание в сайта за видеосподеляне \"Ю Туб\". Кент Уолкър, главен съветник в компанията, посочи, че \"Гугъл\" са „ангажирани да бъдат част от решението” в преследването на онлайн екстремистко съдържание, предава CNBC. „Тероризмът е атака срещу отворените общества и да се справим със заплахата от насилие и омраза е критично предизвикателство за всички нас”, пише Уолкър в блога на компанията. „Няма място за терористично съдържание в нашите услуги”, добавя експертът. Четирите стъпки са: Увеличаване на броя инженери, заети в разработката на изкуствен интелект, който да бъде обучен да разпознава и премахва екстремистко съдържание; Увеличаване на броя независими експерти в програмата на \"Ю Туб\" – Trusted Flagger. Гугъл ще добави 50 неправителствени организации към настоящите 63 НПО-та, които вече са част от програмата, като ще ги подкрепи с допълнителни грантови схеми. По данни на компанията, известията по Trusted Flagger са акуратни в над 90% от случаите; Заемане на по-твърда позиция спрямо клипове, които не нарушават директно правилата на \"Ю Туб\". Така например клиповете подстрекаващи на религиозна основа или проповядващи превъзходство ще се появяват с предупреждение. Освен това, тези видеоклипове няма да могат да печелят от рекламни послания, нито да бъдат препоръчвани или дори коментирани от потребителите.  Целта е това съдържание да ангажира по-малко и да е по-трудно за намиране. \"Ю Туб\" работи с Jigsaw – компанията зад „The Redirect Method”, служещ за разпращане на послания към потребители, които са потенциални нови попълнения на „Ислямска държава”, с цел влияние върху тяхното мнение относно евентуално присъединяване към екстремистки организации. Според \"Гугъл\" тези послания се радват на голям интерес, като потенциалните попълнения кликат върху тях с „необичайно висока честота”, което е довело до над половин милион изгледани минути на антитеротистичните клипове. Премиерът на Великобритания Тереза Мей призова технологичните компании да правят повече по отношение на проследяване и прихващане на онлайн екстремизма, в изказване след терористичната атака в Манчестър. Мей заедно с френския президент Еманюел Макрон даже споменаха, че е възможно въвеждане на санкции за корпорации, които се провалят относно екстремисткото съдържание. \"Гугъл\" се съгласиха, че борбата с терористичното съдържание е трудно, но посочиха, че са ангажирани да направят повече по въпроса. Новите мерки на \"Гугъл\" идват след редица критики към технологичния гигант, че не прави достатъчно в борбата с екстремистко съдържание, пише \"Профит\".", "date": "2017.06.19", "title": "ВОЙНА! \"Гугъл\" ще се бори с екстремисткото съдържание в сайта за видеосподеляне \"Ю Туб\""}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%81%D0%BC%D0%B0%D0%B7%D0%B0%D1%85%D0%B0-%D0%BE%D1%82-%D0%B1%D0%BE%D0%B9-%D0%B8%D0%B7%D0%B2%D0%B5%D1%81%D1%82%D0%BD%D0%B0-%D1%84%D0%BE%D0%BB%D0%BA%D0%BF%D0%B5%D0%B2%D0%B8%D1%86%D0%B0-%D0%B7%D0%B0%D1%80%D0%B0%D0%B4%D0%B8-%D1%84%D0%B8%D0%BA%D0%B8-%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B8-%D1%81%D0%BD%D0%B8%D0%BC%D0%BA%D0%B8-news668146.html", "text": "Фолкпевицата Дебора е била пребивана в продължение на три месеца от бившия си приятел. Дебора и 31-годишният перничанин Сергей Сергиев се запознават преди половин година. В първите три месеца връзката им е повече от чудесна, но изведнъж всичко става денонощен кошмар. „Като си пийнеше повече и започваха да стават едни побоища. Често пъти ми е разбивал носа. Постоянно съм с някакви синини по лицето. Той казваше на приятелите ми, че сама съм се удряла някъде – в масата например. А това няма как да стане, тъй като са от вътрешната страна на ръката ми. Няколко пъти ми е бил вкъщи и не съм излизала с дни наред. Казвах на приятелите ми, че ме е болял коремът, че съм изморена, за да не излизам. Просто не знам защо съм лъгала, сигурно ме е било срам“, разказва Дебора. При друг инцидент Сергей толкова яростно я ударил, че шурналата от носа кръв обагрила целите й дрехи. „В продължение е на три месеца освен побоища, търпя х какви ли не обиди. Наричаше ме „курва“, „боклук“, „нищожество“. Нищо хубаво не съм видяла от него. Аз много го обичах, дори исках дете от този човек. Но в един момент видях, че никога няма да се промени“, споделя певицата. И призна, че от системните удари не може да движи свободно дясната си ръка. По нейни думи той избягвал юмруците, а я удрял с опакото на ръката си. „Преди две седмици ми посегна за последно. Бяхме на бал на едно момиче, исках да си тръгнем навреме, защото на другия ден имах фотосесия. Той обаче настояваше да отидем на дискотека. И там ми посегна, защото си говорих с Фики. Разпитвах го нещо за работа и песни. Сергей се приближи и започна да ми крещи: „Идвай, ма! Не ми изневерявай!“. Седнах на бара и започнах да рева. И той пак ми се развика, удари ме и ми разби носа. След това започна да ми скубе косата. „Имаше случай в който лежах пред къщата му в Перник, след като ме бе пребил зверски. 15-20 минути лежах, а той дори не дойде да попита как съм. Случвало е и преди години да ме бият. Един мъж ми удари такъв шамар, че ми завъртя главата, друг в Испания ми разби носа“. Дебора е категорична, че повече няма да позволи на мъж да й посегне и няма да повтори грешките от миналото. Освен побоищата Дебора споделя, че е заплашвана да бъде залята с киселина от Сергей. Певицата не иска да се върне при него, но признава, че изпитва страх какво ще се случи в бъдеще.", "date": "2017.06.19", "title": "ШОКИРАЩО! Смазаха от бой известна фолкпевица заради Фики (ПОТРЕСАВАЩИ СНИМКИ)"}
{"url": "http://pik.bg/%D0%BC%D0%BE%D1%89%D0%B5%D0%BD-%D1%82%D1%80%D1%83%D1%81-%D1%80%D0%BE%D0%B4%D0%B5%D0%BD-%D0%B3%D1%80%D0%B0%D0%BD%D0%B4-%D0%B0%D1%83%D1%82-%D0%BE%D1%82-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%84%D1%83%D1%82%D0%B1%D0%BE%D0%BB-news668168.html", "text": "На днешната първа тренировка на Нефтохимик ще бъде казано на футболистите, че отбор за професионален футбол няма да има и те ще бъдат пуснати да си търсят други тимове. С действащи договори в момента са седем играчи. При отпадане в аматьорските групи обаче, контрактите стават невалидни. Не е ясно къде Нефтохимик ще играе от следващия сезон. Варуиантите са Югоизточната В група и областните дивизии, пише \"Кота Спорт\". Основната причина за отказа за участие във втория ешелон е липсата на гаранции за осигурено финансиране. От община Бургас на този етап не дават такива, а местният бизнес отказва да участва. Единствен Павел Бошнаков има готовност да дава пари, но те не са достатъчни за професионален футбол. Преговорите с Николай Филипов не са довели до успешен край, същото важи и за останалите бизнесмени, които бяха анонсирани като евентуални спонсори на клуба.", "date": "2017.06.19", "title": "Мощен трус! Роден гранд аут от професионалния футбол"}
{"url": "http://pik.bg/%D0%B1%D0%B5%D0%BB%D1%8F-%D0%BF%D0%B8%D1%8F%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%BA%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D1%80%D0%B0%D0%BD%D0%B8-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0-news668157.html", "text": "Бургаска шофьорка, употребила солидно количество алкохол, предизвика катастрофа в ж.к. \"Меден рудник\" и рани спътничка. Инцидентът е станал в района до бл. 36 в комплекса. При десен завой поради висока скорост, 36-годишната С.П. от Бургас загубила контрол над управлението на Шкода Фабия и катастрофирала самостоятелно. От удара е пострадала спътничката й - 22-годишната М.П., която е получила контузия в областта на устата, без опасност за живота. Тя е прегледана в болнично заведение и освободена за домашно лечение. След пристигането на пътните полицаи шофьорката е тествана с дрегер за употреба на алкохол, като апаратът е отчел 1,63 промила. 36-годишната е задържана за 24 часа. По случая е образувано бързо полицейско производство.", "date": "2017.06.19", "title": "БЕЛЯ! Пияна шофьорка предизвика катастрофа в Бургас, рани приятелка"}
{"url": "http://pik.bg/%D1%80%D0%B0%D1%81%D1%82%D0%B5-%D0%B1%D1%80%D0%BE%D1%8F%D1%82-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D0%BF%D0%BE%D0%B6%D0%B0%D1%80%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-news668162.html", "text": "Броят на загиналите и безследно изчезналите при пожара в Лондон достигна 79 души, съобщи полицията, цитирана от \"Франс прес\" и БТА. Общината побърза да обяви, че всеки, загубил дома си в пожара, ще бъде настанен в друго общинско жилище. По-рано полицията обяви, че блокът не е бил подпален умишлено. Въпреки това се разследва всеки възможен вариант. Оказва се, че допълнителен разход от 5000 лири е можел да направи сградата „Гренфил Тауър“ по-сигурна при евентуален пожар. Според британски медии при строежа на сградата са били сложени стотици алуминиеви панели, произведени от базираната в Съединените щати компания, която прави три типа облицовки. Два от тях - с огнеупорни ядра. Специалисти смятат, че фирмата строител е използвала по-евтината облицовка, която е по-лесно запалима и която е забранена в Америка. Счита се, че тя е спомогнала значително за разпространяването на пламъците. Освен това огнеупорните панели са стрували 24 лири на квадратен метър, което е със само 2 лири повече от забранения вид, използван при строежа на „Гренфел Тауър“.", "date": "2017.06.19", "title": "Расте броят на загиналите в пожара в Лондон"}
{"url": "http://pik.bg/%D1%86%D0%B0%D1%87%D0%B5%D0%B2%D0%B0-%D0%B5-%D0%BE%D0%BF%D1%82%D0%B8%D0%BC%D0%B8%D1%81%D1%82-%D0%B7%D0%B0-%D0%BF%D1%80%D0%B5%D0%BF%D0%BE%D1%80%D1%8A%D0%BA%D0%B8%D1%82%D0%B5-%D0%BD%D0%B0-%D0%B5%D0%BA-%D0%BC%D0%BE%D0%B6%D0%B5%D0%BC-%D0%B4%D0%B0-%D0%B3%D0%B8-%D0%B8%D0%B7%D0%BF%D1%8A%D0%BB%D0%BD%D0%B8%D0%BC-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news668176.html", "text": "Приоритети за българското председателство в сферата на правосъдието са службата на европейски прокурор, новата съдебна стратегия и регламента за родителската отговорност. Това стана ясно от думите на правосъдния министър Цецка Цачева пред журналисти в Брюксел, където е на посещение във връзка с бъдещото ни Председателство на съвета на ЕС, съобщава \"Фокус\" . \"Акцентирах върху трите български приоритета в сферата на правосъдието. На първо място службата за европейски прокурор - разчитаме, че тази есен, през октомври ЕП ще одобри регламента, което означава, че за нас по време на председателството ще се отвори страшно много работа. Така както сме били много активни по тази тема, тепърва ще трябва да се структурира и изгражда, да се провежда избор за европейски прокурори\", обясни Цачева. По думите ѝ втората тема е свързана с подготовката на новата стратегия за правосъдие за периода 2019-2023 г. \"Хубавото тук е, че България има свой опит в това с промените в Закона за съдебната власт. Имаме въведено електронното правосъдие. Предстоят промени в процесуалните кодекси, за да може то да стане факт. Това се прави в посока към прозрачност, достъпност и облекчение за гражданите\", добави правосъдният министър. \"На трето място е регламентът, свързан с признаване и изпълнение на решение съда във връзка с родителската отговорност и посегателството върху деца, защото когато в резултат на движението на лица в рамките ЕС се стигне до отвличане на дете от единия родител, е необходимо да има правен механизъм, по който детето да бъде защитено\", каза още Цецка Цачева. \"Това са 3 теми, по които имаме амбицията да приключим по време на нашето председателство. Зависи, разбира се, какво ще наследим от тези, които преди нас председателстват - от естонската държава\", обобщи министърът. Тя добави, че в рамките на втория ден от посещението ѝ в Брюксел ще се срещне с председателите на двете комисии на ЕП, които имат отношение към правосъдието - Комисията по граждански права, правосъдие и вътрешен ред и Комисията по правни въпроси, както и със зам. главния секретар на ЕК.", "date": "2017.06.19", "title": "Цачева е оптимист за препоръките на ЕК: Можем да ги изпълним до края на годината"}
{"url": "http://pik.bg/%D0%B1%D0%B0%D1%80%D0%BE%D0%B2%D0%BA%D0%B0-%D0%BC%D0%B0%D0%B4%D0%BE%D0%BD%D0%B0-%D1%81%D0%B8-%D0%BA%D1%83%D0%BF%D0%B8-%D0%B8%D0%BC%D0%B5%D0%BD%D0%B8%D0%B5-%D0%B2-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-%D0%BF%D0%BB%D0%B0%D1%82%D0%B8-%D0%B7%D0%B0-%D0%BD%D0%B5%D0%B3%D0%BE-%D0%BD%D0%B0%D0%B4-63-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-news668164.html", "text": "Мадона си купи имение за над 6,3 милиона щатски долара в Португалия, съобщиха \"Контактмюзик\" и БТА. Попдивата е дала внушителната сума за имота в близост до Лисабон, за да помогне на 11-годишния си осиновен син Дейвид, който тренира с младежите на футболния клуб на Бенфика, да продължи спортната си кариера. \"Мадона посети Португалия първо през март и феновете полудяха. Един дори ѝ изпрати съобщение в Instagram, че е брокер и тя започна да го следва. Тогава стана очевидно, че тя иска да се премести за постоянно\", каза анонимен източник пред в. \"Сън\". \"Сега из целия град се говори, че Мадона ще се установи в това имение. Агентите на недвижими имоти потвърдиха, че са го продали на известна личност. Това е зашеметяваща сграда, разположена върху хълмове. В нея има голям брой спални и бани, декорирани в удивителен ориенталски стил, въпреки че плановете са да се смени интериорният дизайн\", добави той. 58-годишната Мадона определя двете си биологични и четирите си осиновени деца като своето \"най-голямо постижение\".", "date": "2017.06.19", "title": "БАРОВКА! Мадона си купи имение в Португалия, плати за него над 6,3 млн. долара"}
{"url": "http://pik.bg/%D0%BD%D0%B0%D0%B4%D1%8F-%D1%81%D1%82%D0%BE%D0%B5%D0%B2%D0%B0-%D0%BF%D1%80%D0%B5%D1%86%D0%B0%D0%BA%D0%B0-%D1%81%D0%BD%D0%B0%D1%85%D0%B0-%D1%81%D0%B8-%D0%B4%D0%B6%D0%B5%D0%BD%D0%B0-%D0%B7%D0%B0-%D0%BA%D0%B0%D0%BD%D0%B0%D1%80%D0%B8%D1%82%D0%B5-news668179.html", "text": "Фолкпевицата Джена е вън от оркестър \"Канарите\". Голямата мечта на изпълнителката да се превърне във водеща солистка на музикалната формация засега не се сбъдва. В момента титулярната певица на оркестъра е свекървата й Надя Стоева, която здраво е стиснала мястото и не го дава. През годините Джена записа няколко песни с \"Канарите\", засне видеоклипове и се омъжи за Атанас Стоев-младши, но така и не успя да се наложи. Поредният й гръмогласен провал е последният албум на оркестъра, в който фолкпевицата няма никаква важна роля. Компилацията е под рекордния номер 22 в актива на \"Канараите\". Надя Стоева и Атанас Стоев-старши разказват как са протекли 42-те години, в които оркестърът е на музикалната сцена, но не споменават и дума за Джена. В средите се говори, че именно Надя е тази, заради която Джена не се допуска в редиците на формацията, пише ежедневник. Между двете имало тиха война, която се обострила в последно време заради желанието на Джена да отглежда бебето си Наки сама, без помощта нта свекърва си. и то точно заради амбициите на фолкпевицата да измести свекърва си като солистка. Стоева показа неприазънта към снаха си още когато на сватбата й се появи с бяла рокля и опита да я засенчи.", "date": "2017.06.19", "title": "Надя Стоева прецака снаха си Джена за \"Канарите\""}
{"url": "http://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%B5%D0%BD-%D0%B6%D1%80%D0%B5%D0%B1%D0%B8%D0%B9-%D1%84%D0%BE%D1%80%D1%82%D1%83%D0%BD%D0%B0-%D0%BE%D1%82%D1%80%D0%B5%D0%B4%D0%B8---%D0%BB%D0%B5%D0%B2%D1%81%D0%BA%D0%B8-%D0%B8%D0%B7%D0%BB%D0%B8%D0%B7%D0%B0-%D1%81%D1%80%D0%B5%D1%89%D1%83-news668180.html", "text": "Черногорският Сутиеска е съперникът на Левски в първия предварителен кръг на Лига Европа. Това отреди тегленият днес жребий. \"Сините\" са домакини в първия мач, който е на 29 юни. За 6 юли е планиран реваншът в Черна гора. Сутиеска е основан през 1972 година. Двукратен шампион на Черногорската първа лига, еднократен носител на Купата на страната. Футболистите на отбора играят със синьо-бели екипи, а прозвището им е... \"сините“. Сутиеска е от град Никсич, отборът играе на стадион \"Край Бистрице\". Съоръжението е с капацитет 5 214 места. Междувременно Дунав зае мястото на ЦСКА при жребия!", "date": "2017.06.19", "title": "Любопитен жребий! Фортуна отреди - Левски излиза срещу..."}
{"url": "http://pik.bg/%D1%81%D0%BB%D0%B5%D0%B4-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D1%88%D0%B5%D1%84%D1%8A%D1%82-%D0%BD%D0%B0-%D1%81%D0%BC%D0%B5%D1%82%D0%BD%D0%B0%D1%82%D0%B0-%D0%BF%D0%B0%D0%BB%D0%B0%D1%82%D0%B0-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BB%D0%B8%D0%BF%D1%81%D0%B2%D0%B0%D1%89%D0%B0%D1%82%D0%B0-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F-%D0%BD%D0%B0-%D0%BB%D0%BE%D0%B7%D0%B0%D0%BD-news668173.html", "text": "Държавна агенция „Национална сигурност” и Националната агенция за приходите ще разследват Лозан Панов. Сметната палата ще подаде сигнал до двете институции заради пропуска на председателя на Върховния касационен съд да подаде имуществена декларация в законовия срок. Това съобщи председателят на Сметната палата Цветан Цветков. Информацията на Цветков идва след разкритието на ПИК, че висшият магистрат не е подал задължителната декларация за имуществено състояние пред Сметната палата . Цветан Цветков обясни още, че като член на Висшия съдебен съвет председателят на ВКС е задължен да декларира имуществото и доходите си, пише Канал 3. Това са направили всички останали членове на съвета. Изненадващо, само Панов е пропуснал. Припомняме, че шефът на върховните съдии дори обяви в нарочна декларация, а след това и пред медиите, че по закон не трябва да го прави. „Господин Лозан Панов в качеството си на член на Висшия съдебен съвет е сред категорията лица, които са задължени да подадат годишни имуществени декларации пред Сметната палата. Това той е следвало да направи до 30-ти април тази година. Тъй като той не е подал такава декларация, той е извършил нарушение на Закона за публичност на имуществото на лицата, заемащи висши държавни длъжности. Няма да му правим ревизия. Законът е предвидил налагане на глоба в случай, че не се подаде такава годишна имуществена декларация и друго което ни задължава закона е да уведомим директорите на НАП и ДАНС\", коментира председателят на Сметната палата. Цветков призова председателя на ВКС все пак да подаде своята декларация за имущество и доходи и по този начин да спази българското законодателство. \"Г-н Лозан Панов има възможност да подаде годишна имуществена декларация пред Сметната палата и е желателно да го направи и е в негов интерес. Въпреки, че ще бъде санкциониран, тъй като така или иначе той не е спазил задължителния срок по закона. Но все пак целта на Закона за публичност на имуществото на лицата, заемащи висши държавни длъжности е прозрачност. Повече прозрачност върху имуществото и доходите на тези лица. Така че моят съвет е Лозан Панов да подаде декларация пред публичния регистър на Сметната палата и ние ще я оповестим веднага\", добави още Цветков. Тъй като до момента Лозан Панов отричаше, че не е спазил закона, не е ясно какъв е мотивът му да скрие своите имоти, тези на съпругата си и общите им спестявания. Панов обяви, че е подал декларацията си в ИВСС, но достъп до нея имат само проверяващите там. Декларациите пред Сметната палата са публични и проследяват и доходите и придобивките на хората по високите етажи на властта и за минали периоди. Според медийни публикации, съпругата на Панов, наречена в стенограмата „АРГО” черен лебед” от бившия правосъден министър Христо Иванов, притежава много скъпи имоти. Точната им стойност, начин на придобиване и история ще може да бъде проследена само в декларациите пред Сметната палата, ако Лозан Панов все пак реши да ги подаде.", "date": "2017.06.19", "title": "СЛЕД РАЗКРИТИЕ НА ПИК! Шефът на Сметната палата проговори за липсващата декларация на Лозан Панов! ДАНС и НАП погват скандалния магистрат"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%BA%D1%8A%D1%89%D0%B0-%D0%B3%D0%BE%D1%80%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D0%B5%D1%82-%D0%BF%D0%BE%D0%B6%D0%B0%D1%80%D0%BD%D0%B8-%D1%81%D0%B5-%D0%B1%D0%BE%D1%80%D1%8F%D1%82-%D1%81-%D0%BE%D0%B3%D1%8A%D0%BD%D1%8F-news668177.html", "text": "Къща гори в Пловдив, а от стихията се вие гъст, черен дим, съобщава трафикнюз. Пет пожарни са на мястото на инцидента и се борят с огнената стихия. Към мястото са били насочени и полицейски екипи и линейки. От пожарната съобщиха, че пожарът е в триетажна къща, намираща се на улица \"Сергей Румянцев\" в Кючук Париж. Сигналът бил получен около 13 ч. Вероятна причина за инцидента е късо съединение. Наши читатели съобщават, че пожарните са се затруднили с достигане до мястото на пожара, а къщата е изгоряла за минути.", "date": "2017.06.19", "title": "СТРАШНО! Къща гори в Пловдив, пет пожарни се борят с огъня"}
{"url": "http://pik.bg/%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%B4%D0%B8%D0%BD%D0%BE%D0%B7%D0%B0%D0%B2%D1%80%D0%B8%D1%82%D0%B5-%D1%81%D0%B0-%D0%BE%D0%B1%D0%B8%D1%82%D0%B0%D0%B2%D0%B0%D0%BB%D0%B8-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news668175.html", "text": "Частица от динозавър, открита в България, е единственото свидетелство , което доказва, че такива животни са обитавали Балканския полуостров . Тя е намерена през 80-те години на миналия век, в района на Чирпан, разказа  Евгени Коев, председател на Пещерен клуб „Дервент“ във Велико Търново, съобщава \"Дарик\". Изследването и проучването на артефакта е продължило над 15 години и в него са се включили български и чуждестранни учени. В момента . „Наскоро се приказваше за зъб от маймуно-човек, което е открито в южна България. Това е факт от 5-6 години, но доста дълго време  международен екип работеше за доказване на откритието. Същото е и с новите биологични видове, открити преди 3-4 години в района на Велико Търново . Отне ни година, за да докажем, че такива не са изследвани преди“, обясни Евгени Коев. По думите му всяка пещерна система, в каквито са направени проучванията, е отделна екологична система. В тях могат да се намерят биологични връзки, за които хората не са подозирали до сега . „Когато говорим за опазването на пещери то от една страна е добре за хората, но от друга е голям плюс и за науката, защото единственият, ако мога да кажа, неземен свят, който съществува на Земята е в Мексиканските пещери, където има биологичен вид, който живее в некислородна среда. Там има бактерии, които живеят в сярна киселина“, допълни Евгени Коев. Той отбеляза, че изследването на пещерите помага и за изследването на Космоса .", "date": "2017.06.19", "title": "ДОКАЗАТЕЛСТВО! Динозаврите са обитавали Балканите"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B5%D1%81-%D1%83%D0%B4%D1%8A%D0%BB%D0%B6%D0%B8-%D0%BA%D1%80%D0%B8%D0%BC%D1%81%D0%BA%D0%B8%D1%82%D0%B5-%D1%81%D0%B0%D0%BD%D0%BA%D1%86%D0%B8%D0%B8-%D1%81-%D0%BE%D1%89%D0%B5-%D0%B5%D0%B4%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-news668181.html", "text": "Европейският съюз удължи с още една година санкциите, наложени във връзка с анексирането на Крим от Русия през 2014 г. Те забраняват вноса и износа на определени стоки и забраняват извършването там на инвестиционни и бизнес услуги от базирани в ЕС компании, предаде БГНЕС. „Съветът (на ЕС) удължава рестриктивните мерки в отговор на незаконното анексиране на Крим и Севастопол от Русия до 23 юни 2018 г.“, се казва в изявление на Съвета, където се допълва, че Брюксел ще продължи да се придържа към своята политика. Санкциите бяха наложени след анексирането на Кримския полуостров през март 2014 г. в разгара на украинската криза. Оттогава опитите за решаване на конфликта бяха без резултат, а над 10 000 души загубиха живота си. В допълнение на кримските санкции ЕС въведе и икономически санкции срещу Русия след инцидента с малайзийския самолет MH17 през юли 2014 г., за чието сваляне виновни се сочат проруските бунтовници в Източна Украйна.", "date": "2017.06.19", "title": "Официално! ЕС удължи кримските санкции с още една година"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B8%D0%B5%D0%BC%D0%B0-%D0%B7%D0%B0%D0%B5%D0%B2-%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-news668189.html", "text": "Премиерът Бойко Борисов ще се срещне с министър-председателя на Република Македония Зоран Заев, който е на официално посещение в България. Двамата ще разговарят в Министерския съвет утре, 20 юни. Предвидени са среща на четири очи, както и пленарни разговори между двете делегации, в които са включени вицепремиерът и министър на външните работи Екатерина Захариева, министрите на културата и на транспорта, информационните технологии и съобщенията Боил Банов и Ивайло Московски, както и посланик Иван Петков, от българска страна, и вицепремиерът по европейските въпроси Буяр Османи, министърът на външните работи Никола Димитров, министърът на транспорта и комуникациите Горан Сугарески, министърът на културата Роберт Алагьозовски и посланик Марян Гьорчев – от македонска страна. В рамките на посещението министър-председателят Зоран Заев ще бъде приет от президента Румен Радев и от председателя на Народното събрание Димитър Главчев.", "date": "2017.06.19", "title": "ПЪРВО В ПИК! Борисов приема Заев на четири очи"}
{"url": "http://pik.bg/%D0%BE%D1%82-%D0%B3%D0%BB%D1%83%D0%BF%D0%BE%D1%81%D1%82-19-%D0%B3%D0%BE%D0%B4%D0%B8%D1%88%D0%B5%D0%BD-%D0%BD%D0%B0%D0%BF%D0%B8-%D1%81-%D0%B1%D0%B8%D1%80%D0%B0-6-%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B2%D0%BA%D0%B0%D1%80%D0%B0-%D0%B3%D0%BE-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news668172.html", "text": "Шестгодишно момче пострада след употреба на алкохол, а мъжът, който му е дал да пие, е задържан, съобщиха от областната дирекция на МВР-Добрич. Инцидентът е станал на 16 юни в следобедните часове в каварненското село Септемврийци. След подаден сигнал пристигналите на място полицаи установили, че около 15 часа 19-годишен младеж с инициали Д.Н. налял и дал на малкото момче около 400 милилитра бира. Детето е настанено за лечение в болницата в Добрич без опасност за живота. 19-годишният младеж е задържан в Районното полицейско управление в Каварна. По случая е образувано бързо полицейско производство, посочват от областната дирекция.", "date": "2017.06.19", "title": "ОТ ГЛУПОСТ! 19-годишен напи с бира 6-годишно дете, вкара го в болница! "}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BD%D0%B0-%D0%B2%D0%B0%D0%B6%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%BA%D0%BE%D0%BD%D0%B3%D1%80%D0%B5%D1%81%D0%BC%D0%B5%D0%BD-%D1%80%D0%BE%D0%B1%D1%8A%D1%80%D1%82-%D0%BF%D0%B8%D1%82%D0%B8%D0%BD%D0%B3%D0%B5%D1%80-news668190.html", "text": "Председателят на Парламентарната група на ГЕРБ и председател на Комисията по вътрешна сигурност и обществен ред Цветан Цветанов се срещна с конгресмен Робърт Питингер, който е председател на Работната група по тероризъм и неконвенционална война в Конгреса на САЩ Робърт Питингер. Двамата разговаряха в рамките на 8-я Парламентарен форум за разузнаване и сигурност, който се провежда в латвийската столица Рига. По време на срещата Цветанов запозна конгресмен Питингер с политическите процеси в България и на Балканите, както и с взаимодействието и трансконтиненталното сътрудничество на страната ни с европейските и американските партньори в областта на сигурността. В разговора беше обсъдена и възможността през 2018 или 2019 година България да бъде домакин на подобна интерпарламентарна среща, посветена на проблемите на сигурността. При откриването на 8-я Парламентарен форум за разузнаване и сигурност, председателят на парламента на Латвия Инара Мюрнис заяви, че киберсигурността и противодействието на пропагандата и фалшивите новини от Кремъл са сред приоритетите на латвийските власти през последните години. Според Мюрнис европейските страни партньорите от САЩ трябва да обединят усилията си, за да изградят ефективни методи за справяне с международния тероризъм и финансирането на екстремистите. Председателят на Комисия за национална сигурност в парламента на Латвия Солвита Аболтина подчерта, че историята на Балтийските държави трябва да държи Европа в постоянно внимание. В определени моменти фалшивите новини заплашват националните и демократични устои, нарушават начина ни на живот, застрашават правовия ред в страните ни и ние сме длъжни да гарантираме сигурността си, категорична бе Аболтина. В комбинация с нарастващия екстремизъм и тероризъм в международен план, Европа и САЩ сме принудени да увеличаваме разходите си за сигурност и мога да заявя, че много скоро Латвия вече ще заделя 2% от БВП за сигурност и отбрана. Посланикът на САЩ в Латвия Н. Пр. Нанси Петит даде за пример, че само последната година щетите от кибератаки се изчисляват на над 400 млрд долара и подчерта, че изключителната важност на координацията и законодателното сътрудничество в областта на сигурността на транснационално ниво. Основният инициатор на парламентарния форум от американска страна – конгресмен Робърт Питингер – заяви, че е подобни срещи са важни за обмяната на опит и за сближаването на законодателните мерки между националните парламенти от ЕС и САЩ. Това е една добра инициатива за градене на доверие, сътрудничество и общи усилия за противодействие на трансконтиненталния тероризъм, кибератаките и всички посегателства срещу демократичните процеси в нашите общества, категоричен беше още Питингер. Заедно с председателя на вътрешната комисията Цветан Цветанов, във форума от българска страна участват още председателят на Комисията за контрол над службите Димитър Лазаров и народните представители Валентин Касабов, Мустафа Карадайъ и Филип Попов.", "date": "2017.06.19", "title": "Цветан Цветанов на важна среща с конгресмен Робърт Питингер"}
{"url": "http://pik.bg/%D0%B8%D0%B7%D0%B2%D0%B5%D1%80%D0%B3-%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D0%B2%D0%BB%D0%B0%D1%87%D0%B8-%D0%BA%D1%83%D1%87%D0%B5-%D0%BF%D0%BE-%D1%83%D0%BB%D0%B8%D1%86%D0%B8%D1%82%D0%B5-%D0%BD%D0%B0-%D0%B3%D0%B0%D0%B1%D1%80%D0%BE%D0%B2%D0%BE-news668174.html", "text": "Полицията в Габрово хвана пиян шофьор, който завързал куче за колата си и го влачил по улиците на града. На 16 юни около 23:50 часа на тел. 112 е подаден сигнал, че на ул. „Козещица” в града е забелязана кола, която влачи куче по пътното платно. Колата се била насочила в посока местността „Узана”, съобщават от Областната дирекция на МВР. Към мястото незабавно е насочен патрул, който спрял автомобила. Кучето, което е с неустановена порода, е освободено. Животното е с наранявания по главата, шията и лапите. Прегледано е от ветеринарен лекар, а грижите и лечението са поети от доброволец. Шофьорът е 49-годишен мъж от Габрово. Той е тестван за употреба на алкохол, като техническото средство отчело 2,33 промила. Мъжът е задържан за срок до 24 часа. Образувано е досъдебно производство.", "date": "2017.06.19", "title": "ИЗВЕРГ! Пиян шофьор влачи куче по улиците на Габрово"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%BE%D1%82%D0%B0%D0%BB%D0%BD%D0%B0-%D0%B4%D1%80%D0%B0%D0%BC%D0%B0---%D1%83%D0%B5%D1%84%D0%B0-%D1%81%D1%8A%D1%81%D0%B5%D1%87%D0%B5-%D1%86%D1%81%D0%BA%D0%B0-%D1%88%D0%B0%D0%BC%D0%BF%D0%B0%D0%BD%D1%81%D0%BA%D0%BE-%D0%BF%D1%80%D0%B8-%D0%B4%D1%80%D0%B0%D0%BA%D0%BE%D0%BD%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news668171.html", "text": "На официалния сайт на УЕФА за жребия на Лига Европа вече фигурира Дунав Русе. Срещу името на \"драконите\" в момента дори не стои звезда. Предстои да се уточни по правен път дали Дунав или ЦСКА ще участва в евротурнирите. Засега казусът изглежда решен на 99 процента. \"Драконите\" влизат в жребия за първия предварителен кръг на ЛЕ. Срещу името на ЦСКА София по рано днес се появи и емблемата на \"червените\". Но след нов обрат \"армейците\" са аут от турнира.", "date": "2017.06.19", "title": "ИЗВЪНРЕДНО! Тотална драма - УЕФА съсече ЦСКА!? Шампанско при \"драконите\" (СНИМКИ)"}
{"url": "http://pik.bg/%D0%B0%D0%BA%D1%86%D0%B8%D1%8F-%D1%83%D0%B4%D0%B0%D1%80%D0%B8%D1%85%D0%B0-%D1%86%D0%B8%D0%B3%D0%B0%D1%80%D0%B8-%D0%B7%D0%B0-200-%D0%B1%D0%BE%D0%BD%D0%B0-%D0%BD%D0%B0-%D0%BC%D0%B8%D1%82%D0%BD%D0%B8%D1%86%D0%B0-%D1%81%D0%BE%D1%84%D0%B8%D1%8F-news668153.html", "text": "Под надзора на Софийска районна прокуратура се води досъдебно производство за държане на акцизни стоки без бандерол в големи размери. На 15 юни във връзка с придобита оперативна информация служители от отдел „Митническо разузнаване и разследване\" на Митница Столична са извършили проверка в столичния квартал „Христо Ботев\", в хода на която в частен имот - пункт за изкупуване на хартия и пластмаса, са били открити и задържани 523 180 къса цигари без акцизен бандерол от различни марки. Общото количество на цигарите е 52 мастербокса или 26 159 кутии на стойност около 200 000 лв. По-голямата част от тях са били поставени в кашони, укрити в товарното помещение на камион, паркиран на посоченото място. При условията на неотложност е извършено претърсване на пункта и на паркирания в него товарен автомобил, като откритите в тях цигари без бандерол са иззети и приобщени като веществени доказателства по делото. Разследването продължава, като при събиране на достатъчно доказателства за виновността на конкретно лице и съпричастността му към държането на така установените акцизни стоки без бандерол, същото ще бъде привлечено като обвиняем.", "date": "2017.06.19", "title": "АКЦИЯ! Удариха цигари за 200 бона на митница София"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BF%D0%B8%D0%BA-%D1%81%D1%82%D0%BE%D0%BB%D0%B8%D1%87%D0%BD%D0%B0-%D0%BE%D0%B1%D1%89%D0%B8%D0%BD%D0%B0-%D0%B8-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F%D1%82-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80%D0%B0%D1%82-%D1%81%D0%B8-%D0%BF%D1%80%D0%B5%D1%85%D0%B2%D1%8A%D1%80%D0%BB%D1%8F%D1%82-%D1%82%D0%BE%D0%BF%D0%BA%D0%B0%D1%82%D0%B0-%D0%B7%D0%B0-%D1%82%D0%B0%D0%BF%D0%B8%D1%82%D0%B5-%D0%B2-%D1%86-news668121.html", "text": "Тотален хаос и пълна дезорганизация - на това се натъкна репортер на агенция ПИК, потърсил за коментар Столична община във връзка с огромните тапи, образували се в центъра на София тази сутрин. Както ПИК съобщи преди всички, основни улици в центъра на столицата днес бяха затворени, за да се измият въпреки проливните дъждове, изсипали се в последните дни . В допълнение с разкопаните столични булеварди и решението измиването да се извърши в час пик стотици шофьори попаднаха в огромни задръствания на път за работа. Медията ни потърси пресцентъра на Столична община, за да научи повече подробности за странното решение да се затворят основни пътни артерии в София в час пик в понеделник сутрин. Оттам коментираха, че е практика да се затварят цели улици, тъй като така се почистват по-добре, но не отговориха на въпросите ни защо това се прави през най-натоварената част от деня в работен ден. Колегите от пресцентъра бяха така добри, за да ни препратят към тяхна колежка от Столичния инспекторат. Потърсихме за коментар и инспектората, но пиарката обясни, че е в отпуск и не може да отговори на нашите питания, затова ни даде друг номер, на който да научим повече за сутрешното миене на софийските улици. На номера, който получихме, се свързахме с контактния център на Столичния инспекторат. Оттам единствено успяха да ни дадат телефон на секретаря на директора на инспектората - инж. Веска Георгиева. И при поредния опит да получим повече информация по казуса обаче ударихме на камък. Секретарят на Столичния инспекторат заяви пред медията ни, че за да ни отговорят на въпросите по-късно в писмен вид. Въпреки обяснението, че ние вече сме разговаряли с общината и оттам са ни препратили към инспектората, въпросите ни отново останаха без отговор и чакаме писмените отговори. Секретарката, с която разговаряхме, сподели единствено, че в момента всички са на оперативка при директора на Столичния инспекторат и дори да изпратим въпросите си до общината и те да ги прехвърлят към инспектората, няма яснота кога точно ще ни бъде отговорено. От свои източници в общината научихме, че там наистина е настанала паника заради скандалното решение да се затваря центъра в работно време и се търсел виновникът планът за миене да бъде одобрен в този вид, тъй като досега винаги тези дейности се извършват през нощта и през уикендите.", "date": "2017.06.19", "title": "СКАНДАЛ В ПИК! Столична община и Столичният инспекторат си прехвърлят топката за тапите в центъра на София! Кой разпореди да се мият улици в час пик след проливни дъждове?"}
{"url": "http://pik.bg/%D0%BC%D0%B8%D1%85%D0%B0%D0%B5%D0%BB%D0%B0-%D0%BC%D0%B0%D1%80%D0%B8%D0%BD%D0%BE%D0%B2%D0%B0-%D0%BD%D0%B0-%D0%BF%D0%BE%D1%87%D0%B8%D0%B2%D0%BA%D0%B0-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news668126.html", "text": "Младата певица Михаела Маринова се отдаде на заслужена почивка в Барселона, след като спечели \"Като две капки вода\". В столицата на Каталуния тя е заедно с гаджето си Иво Добрев. Двамата решиха да си подарят дълго чакана ваканция. Двойката обиколя забележителностите на Барселона и се наслаждава на любовта си. Всъщност пътуването на Испания е и вместо абитуриентския бал на Михаела. Вместо с купон тя сметна за по-удачно да отпразнува завършването на средното си образования с пътешествие.", "date": "2017.06.19", "title": "Михаела Маринова на почивка в Барселона"}
{"url": "http://pik.bg/%D0%BA%D1%80%D0%B0%D1%85-%D0%B7%D0%B0-%D0%BF%D0%B8%D1%80%D0%BE%D0%BD%D0%BA%D0%BE%D0%B2%D0%B0-news668133.html", "text": "Цветана Пиронкова загуби още 25 позиции в световната ранглиста и през тази седмица е под №151. Българката обаче започна сезона на трева с позитивно представяне, достигайки четвъртфинал в Нотингам, където загуби в оспорвана трисетова битка с Луцие Шафаржова. Турнирите на тревни кортове, от които Цвети може да вземе точки, се броят на пръсти, така че тя трябва да е максимално ефективна в следващите седмици. Единствена Елица Костова запазва 152-ото си място в света през тази седмица, а останалите българки също бележат спад. Виктория Томова губи 40 позиции и е №182, а Изабелла Шиникова отстъпва с 11 до №204. Колкото до челната десетка, тя остана непроменена от гледна точка на участничките в нея. Единственото по-скоро козметично разместване е, че Джоана Конта измести Каролине Возняцки от седмото място. Начело продължава да е Анджелик Кербер с 6,695 точки, само на 105 пред Симона Халеп и на 275 пред Каролина Плишкова, пише \"Тенис кафе\".", "date": "2017.06.19", "title": "Крах за Пиронкова"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D0%BE%D0%BB%D0%B8%D1%86%D0%B8%D1%8F-%D0%B8-%D0%BE%D0%B1%D1%89%D0%B8%D0%BD%D0%B0%D1%80%D0%B8-%D0%B7%D0%B0%D0%BC%D0%B5%D1%81%D0%B5%D0%BD%D0%B8-%D0%B2-%D0%BA%D1%8A%D1%80%D0%B2%D0%B0%D0%B2%D0%B0%D1%82%D0%B0-%D1%81%D1%85%D0%B5%D0%BC%D0%B0-%D1%81-%D0%B8%D0%B7%D0%B1%D0%B8%D0%B2%D0%B0%D0%BD%D0%B5-%D0%BD%D0%B0-%D0%B4%D0%BE%D0%B1%D0%B8%D1%82%D1%8A-news668118.html", "text": "- Нашето присъствие там се сведе до окуражаване на Наско като обществена функция, ангажирана с неговата съдба. Снимахме много. И там присъствахме на събитие на място, когато пак прободоха крава, а полицията отказа да дойде и да направи констативен протокол за щетите. Имаше един момент, в който стадото беше нервно и мучеше. След това бикът си извика кравите. Когато се събраха всички, видях, че на една от кравите цялата задница е в кръв, а опашката й е отрязана. По-късно констатирахме, че има и прободна на един черен бик, който бе наръган в гърба, почти до смъртната точка. Ние бяхме там три дни, като през първия ден нямаше покушения, защото явно не знаеха какви сме. Имаше затишие. После Наско се обади в полицията да дойде, но те отказаха неговото обаждане. После аз се обадих, за да ги викна, и дойдоха. Снимаха и описаха щетите. Подписахме като свидетели с моя приятел и така. После, в разговор с инспектор Матров, се разбра, че има досъдебно производство по случая за наръганите животни. Досега имаше само едно образувано досъдебно производство за побоя, който е нанесен на Атанас от лицето Петко Димитров. Той е снимал с камерата, докато го бият. Чупят му носа, той снима, те го псуват, той снима. Става въпрос за Петко Димитров, един от терористите. И от 2015-а до 2017-а това досъдебно производство е на фаза разследване. Въпреки че има видеоматериал, който показва бияча, се води разследване срещу неизвестен извършител. Видеото е прието от съда като доказателство. Абсолютен куриоз. Но… Разследващият полицаи е Лъчезар Петков, който движи нещата и по това досъдебно производство за наръганите животни. Това го каза инспектор Матров, който удостовери ситуацията в стадото на Наско. Разследващият е абсолютно непродуктивен, трябва да бъде отзован веднага, защото две години влачи очевидни доказателства като едно разследване по дело. Лъчезар Петков е роднина на Костадин Нищелков, общински съветник, който е част от схеми. Там са вързани роднина, милиционер, роднина, милиционер. Ситуацията е тежка, защото Атанас е сам. Животните са 40 – пуснати на свободна паша. Престъпниците са много, тотално обезпечени от полицията и прокуратура. Говорим за местни неграмотни садисти, а положението е трагично. - Имам и друга такава защита, в която става дума за още по-големи площи земя. Става въпрос за Николай Милков в Северозападна България, село Воднянци, Видинско. Имаше над 140 животни, а сега 100 са му избити. И това е така, защото и той не влиза в схемите, в които не влиза и Наско. Злоупотреба с общинска площ, смяна на статута на територия. Става въпрос да се вземе земя, да се вземе пасище, за да се направят върху нея фотоволтаици. Вкарваме контрабандно животни от Румъния, за да ги пратим в Кувейт. Там има също има престъпници, поставени лица, които тормозят фермерите, защото тяхната територия пречи. Има различни формулировки, чрез които един човек може да бъде тормозен. При Атанас се опитват да изкарат, че територията му е водопойна зона, а той вади от басейнова дирекция Варна документ, че не е. При него дори и не са подавани документи, че някога е искано да се провери за води. След като се променя законът, че субсидията не се дава на животно, а на площ територия, се появяват всякакви тарикати. Промяната се прави умишлено. Просто много хора вече искат земя, която уж ще поддържат екологично и на база това получават пари по програми. В същото време на Атанас му дават земя на някакви камънаци да си пасе животните, а другата територия, която той вече е окосил, обгрижил минава на поддръжка при бандитите. Става въпрос за организирана престъпност, в която са включени общински съветници, криминални типове, за да извършват насилия. Николай Милков беше пребиван четири пъти. Последният път бе със счупени ребра, със смачкани пръсти, сътресение на главата, счупени зъби, бит с бухалки и хвърлен в едно дере. Как е издрапал, за да стигне до път, на който да го намерят, нямам представа. И там случаят е ясен, защото той е дал сигнал за лицата много преди това. Пак не се отчита фактическата ситуация, защото полицията не идва. Когато полицията не отчете посегателството, прокурорът няма база да повдигне обвинение. И така нищо не се случва. Жена от района на Благоевград има същите проблеми. Тя не иска да се говори, защото е уплашена. Сама е. Терорът и там е страшен. Чувал съм и за други, но само съм чувал. - Ще основа Съюз за защита от посегателство и държавни репресии. Наско се превърна в моя обществена кауза. Другият път, когато отидем при Наско с приятели, няма да отидем като любители, а като ловци на престъпници.", "date": "2017.06.19", "title": "ИЗВЪНРЕДНО И САМО В ПИК! Полиция и общинари замесени в кървавата схема с избиване на добитък - очевидец проговори за едва оцелелия фермер Николай Милков, пребит и хвърлен в дере"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-96-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%BE%D1%82-%D1%89%D0%B0%D1%82%D0%BD%D0%B8%D1%82%D0%B5-%D0%BC%D0%B5%D1%81%D1%82%D0%B0-%D0%B2-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D1%81%D0%B0-%D0%B7%D0%B0%D0%B5%D1%82%D0%B8-news668113.html", "text": "Близо 2500 души са започнали за първи път работа в държавната администрация - това показва последният доклад за състоянието на сектора за 2016 година. 96 на сто от щатните бройки в държавната администрация са заети. 132 648 са щатните бройки в администрация - от тях почти 96% са заети. Близо 24 хиляди работят в структури, подчинени на изпълнителната власт. Почти 15000 работят в изпълнителни агенции, а 7000 - в министерства и Министерския съвет. 3200 са наети в държавни агенции. Близо 2500 души са започнали за първи път работа в държавната администрация - това показва последният доклад за състоянието на сектора за 2016 година. 96 на сто от щатните бройки в държавната администрация са заети. 132 648 са щатните бройки в администрация - от тях почти 96% са заети. Близо 24 хиляди работят в структури, подчинени на изпълнителната власт. Почти 15000 работят в изпълнителни агенции, а 7000 - в министерства и Министерския съвет. 3200 са наети в държавни агенции.", "date": "2017.06.19", "title": "РЕКОРД! 96 процента от щатните места в администрацията са заети "}
{"url": "http://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%B0%D1%80%D0%B8%D1%81%D1%82%D0%BE%D0%BA%D1%80%D0%B0%D1%86%D0%B8%D1%8F-%D0%B2%D0%BF%D0%B5%D1%87%D0%B0%D1%82%D0%BB%D0%B5%D0%BD%D0%B0-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B2%D0%B8%D0%BD%D0%B0-news668131.html", "text": "Изцяло български вина пиха високопоставените гости на юбилея на Симеон II. Приемът събра в петък вечерта близо 400 отбрани гости в двореца „Врана”. Събитието уважиха представители на бизнеса и медиите, трима президенти, трима премиери, министри и други. На рождения ден бяха поканени и престолонаследниците на бившите монархии на всички балкански държави съседи на България, включително и пряк потомък на турския султан Мехмед V.  И макар не всички да спазили дрескода на официалното събитие, наздравиците бяха по царски. Общо пет изби предоставиха свои емблематични вина. Една от тях е New Bloom Winery от гр. Съединение. Гостите бяха впечатлени от бялото вино от новата серия New Bloom. То е висококачествен купаж от сортовете Совиньон блан и Шардоне. Виното е в стил „Нов свят” и демонстрират огромния потенциал, който има българският винопроизводител да прави модерни и съвременни вина според последните тенденции. Серията New Bloom включва и купажно розе от три сорта Каберне Совиньон, Каберне Фран и Сира. От червените вина специалните гости пробваха екзотичния за България сорт Дорнфелдер, който избата единствена у нас предлага в серията F2F. New Bloom Winery се наложи като една от най-модерните и напреднали в технологично отношение винопроизводители у нас. Производителят притежава 6000 дка собствени лозови масиви в Тракийската низина и работи както с добре познати сортове като Каберне Совиньон, Мерло, Каберне Фран, Сира, Шардоне, Совиньон Блан и Мускат, така и нетрадиционните и нови за страната ни сортове Дорнфелдер, Регент и Глера (сортът, от който се прави Просеко). В последните пет години винарната е напълно реконструирана, като към нея е изградена нова модерна лаборатория за проследяване и замерване на всички производствени процеси. Екипът енолози разполага и с иновативната технология за микровинификация, която позволява да се бутилират и бутикови серии висококачествени вина. Освен сериите New Bloom и F2F, избата е позната на пазара с марките Pixels и Verano Azur.", "date": "2017.06.19", "title": "Европейската аристокрация впечатлена от българските вина"}
{"url": "http://pik.bg/%D0%B3%D0%B0%D0%B2%D1%80%D1%8F%D1%82-%D1%81%D0%B5-%D1%81-%D0%B4%D1%8A%D1%89%D0%B5%D1%80%D1%8F-%D0%BC%D0%B8-%D0%B7%D0%B0-%D0%BF%D1%80%D0%B8%D0%B5%D0%BC-%D0%B2-%D0%B4%D0%B5%D1%82%D1%81%D0%BA%D0%B0-%D0%B3%D1%80%D0%B0%D0%B4%D0%B8%D0%BD%D0%B0-news668139.html", "text": "Някой може ли да ми даде съвет как или къде да запиша дъщеря си в първа група на детска градина, при условие че по местоживеене и където имаме най-много точки (\"Чайка\", до стадион \"Ботев\", в Пловдив) не я приемат. Не я приемат, защото има само една група от 20 деца, а ние сме под номер 36 с 19,5 точки. На другите места, където сме кандидатствали, точките не ни достигат, тъй като не сме в района по местоживеене?! Без телевизори, телефони, лаптопи и спонсорство за директори няма да стане, защото - не че нямам възможности, но имам принципи! А и ми писна да слушам за някакви \"социални политики\" и \"раждайте деца\", \"върнете се в България\", \"ще цъфнем и ще вържем\" и бля-бля. Иначе да се строят хотели и молове - може! Но детски градини и ясли... Раждаш се и се започва: връзки за прием в ясли, връзки за прием в детска градина, връзки за прием в училище, връзки за университет, връзки за работа и накрая - връзки за парцел на централни гробища, щото на \"Рогошко шосе\" ни идва далеко... Другият вариант е дъщеря ми да не ходи на детска градина, защото бюрокрацията на \"европейския\" град Пловдив не го позволява или да се обърнем към медии и европейски организации и съдилища и да им разкажем как стоят нещата при нас... И това са само няколко от вариантите, които ми идват наум. Че нещо взе да ми писва... Как да постъпя?! Към кого да се обърна? Тони КОДЖАБАШЕВ, Пловдив", "date": "2017.06.19", "title": "Гаврят се с дъщеря ми за прием в детска градина"}
{"url": "http://pik.bg/%D0%B7%D0%BE%D0%B2-%D0%B7%D0%B0-%D0%BF%D0%BE%D0%BC%D0%BE%D1%89-%D0%BA%D0%BE%D0%B2%D0%B0%D1%80%D0%BD%D0%B0-%D0%B1%D0%BE%D0%BB%D0%B5%D1%81%D1%82-%D0%BF%D0%BE%D0%B3%D1%83%D0%B1%D0%B2%D0%B0-%D0%B1%D1%83%D1%80%D0%B3%D0%B0%D0%B7%D0%BB%D0%B8%D0%B9%D0%BA%D0%B0-%D1%80%D0%B0%D0%B7%D0%B4%D0%B5%D0%BB%D1%8F-%D1%8F-%D0%BE%D1%82-%D0%B4%D0%B5%D1%82%D0%B5%D1%82%D0%BE-%D0%B9-news668125.html", "text": "Мария Георгиева се нуждае от спешна финансова помощ. Тя е едва на 33 години от Бургас, майка е на прекрасно 6-годишен момченце. През месец май 2013 година, когато е едва на 29 г., узнава страшната новина, че има рак на дясната гърда. Тогава Мария претърпява дисекция, след което се налага цялостна мастектомия на дясната гърда и лимфите, поради забелязани и други огнища. Назначено й е лечение - 6 курса химиотерапия и 21 курса лъчетерапия. \"Веднага след това минах на хормонално лечение. Единствено мисълта за моето дете ме крепеше. Успях да превъзмогна съпровождащата болка и да надвия смъртта този път\", разказва с болка младата жена. През 2014 г. е направена и реконструкция на дясната гърда, като половината от разходите са поети от Здравната каса, а другата половина е осигурена от семейството й. Мария и близките й заживяват с мисълта, че лечението е успешно и тя продължава да води пълноценен живот, работи и се грижи със съпруга си за 6-годишния им син. За жалост лечението не е дало желания резултат. През февруари тази година болестта се връща отново с пълна сила. По тялото на Мария се появяват нетипични образувания и ужасът отново започва. Хистологично изследване показва, че има кожна разсейка. Пак започва лечение. При едно от посещенията в онкологична болница в София, пациенти, претърпели оперативна намеса във връзка с ракови заболявания, я насочват към онкологична клиника в Истанбул, в медицински център \"Анадолу\". Мария решава и отива до центъра в Турция. Резултатите от изследванията там се оказват повече от плашещи. Младата жена е с разсейки в черния дроб, лимфите на врата, мишниците и гръдната кост. \"Всеки по различен начин възприема такъв тип новини, но за мен това е равносилно на смърт. Професорите там ме успокояват, че имам шанс за живот, имам шанс да се радвам на прекрасния живот с детенцето ми, но само след агресивно и скъпо струващо лечение\", споделя Мария. Тя се решава на тази поредна крачка в името на живота и този на детето й. Освен че е болезнено, назначеното й лечение е твърде скъпо. Всяка седмица Мария посещава турската клиника за химиотерапия. Това ще продължи според прогнозите на докторите, докато се намери подходящата терапия, с която може да се стопира болестта. Семейството вече се изправя пред финансова невъзможност да поеме разходите по лечението. За целия ткурс на лечение са нужни между 70 и 80 хиляди лева. \"Никога не бях си мислила, че може да се стигне до тук - да се обърна с просълзени очи и да споделя болката си с хората. Нуждая се от помощ повече от всякога. Боря се не само за собствения си живот, а и за този на сина ми. Той е на 6 години. Със семейството ми имаме мечти, искаме да го образоваме, да му покажем радостите от живота, да го направим достоен гражданин. Не мога да допусна да го оставя без майка. Нужна съм му. На никой не му е лесно днес. Със свито сърце се обръщам към всеки един от вас за помощ. Помогнете ми да живея, за да бъда със семейството си, да мога да дам онова, което една майка може и трябва да даде на сина си!\", разказва за болката си Мария. Младата жена и нейното семейство благодарят предварително на всеки, който ще им помогне за лечението в чужбина!", "date": "2017.06.19", "title": "Зов за помощ! Коварна болест погубва бургазлийка, разделя я от детето й"}
{"url": "http://pik.bg/%D0%BC%D0%B5%D0%B3%D0%B0-%D1%82%D1%80%D0%B8%D0%BB%D1%8A%D1%80---%D0%B6%D1%80%D0%B5%D0%B1%D0%B8%D1%8F%D1%82-%D0%B5-%D1%8F%D1%81%D0%B5%D0%BD-%D0%BA%D0%B0%D0%BD%D0%B0%D1%80%D1%87%D0%B5%D1%82%D0%B0%D1%82%D0%B0-%D0%B2-%D1%81%D0%BF%D0%BE%D1%80-%D1%81-%D0%BF%D0%B0%D1%80%D1%82%D0%B8%D0%B7%D0%B0%D0%BD%D0%B8-%D1%85%D0%B5%D1%80%D0%BE-%D0%BD%D0%B0-%D0%BF%D1%8A%D1%82%D1%8F-%D0%BD%D0%B0-%D0%B4%D1%83%D0%BD%D0%B0%D0%B2-%D0%BB%D0%B5%D0%B2%D1%81%D0%BA%D0%B8-%D1%81-news668182.html", "text": "ЦСКА към момента е аут от Лига Европа. Левски ще играе със Сутиеска от Черна гора, първият мач ще е в България. Ботев се среща в първия предварителен кръг на турнира с Партизани, Албания. \"Канарчетата\" стартират като гости в надпреварата. Дунав пък заменя \"армейците\" в надпреварата. \"Драконите\" ще спорят с Иртиш на старта на турнира. Първият двубой е в Павлодар. Интересно е, че треньор на казахстанския тим е Димитър Димитров - Херо. Срещите от първия предварителен кръг на ЛЕ ще се състоят на 29 юни и 6 юли.", "date": "2017.06.19", "title": "Мега трилър - жребият е ясен! \"Канарчетата\" в спор с Партизани, Херо на пътя на Дунав! Левски срещу черногорци, ЦСКА аут"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D1%80%D0%B0%D0%BC%D0%B0%D1%82%D0%B0-%D0%B5-%D0%BF%D1%8A%D0%BB%D0%BD%D0%B0-%D1%80%D0%B0%D0%B7%D0%B1%D0%B8%D0%B2%D0%BA%D0%B8%D1%82%D0%B5-%D0%B7%D0%B0-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-%D1%81%D0%B0-%D0%B3%D0%BE%D1%82%D0%BE%D0%B2%D0%B8-%D0%B0-%D1%86%D1%81%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news668141.html", "text": "Евентуалните съперници на българските състави в Лига Европа станаха ясни, след като от УЕФА направиха разбивка по групи преди тегленето на жребия в 14:00 часа българско време днес. Левски е в група 2, а потенциални опоненти на \"сините\" са Сутиеска (Черна гора), Диферданж (Люлсембург), Чихура Сачкере (Грузия), Атлантас (Литва) и Пелистер (Македония). Ботев Пловдив е в група 4 и е пред мачове с един от следните състави: Динамо Батуми (Грузия), Пюник (Армения), Партизани (Албания), Широки брег (Босна и Херцеговина) и Балзан (Малта). Последният български отбор в тази фаза на Лига Европа засега е ЦСКА. Срещу името на \"армейците\" обаче продължава да стои звездичка, тъй като още не е ясно окончателното решение на УЕФА по казуса с участието на \"червените\" в турнира. Ако от ЦСКА не получат разрешение, на тяхно място ще играе Дунав Русе. Евентуален опонент на ЦСКА е един измежду: Иртиш (Казахстан), Ружомберок (Словакия), Фола Еш (Люксембург), Вашаш (Унгария) и Гандзасар-Капан (Армения). При участие на \"драконите\" съперниците още не са ясни. Очаква се решение по казуса с ЦСКА да има до броени минути.", "date": "2017.06.19", "title": "ИЗВЪНРЕДНО! Драмата е пълна! Разбивките за Лига Европа са готови, а ЦСКА... (СНИМКА)"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D0%BE%D1%81%D1%82%D1%80%D0%BE-%D0%BA%D1%8A%D0%BC-%D1%81%D0%B0%D1%89-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%83%D0%B2%D0%B0%D0%B6%D0%B0%D0%B2%D0%B0%D1%82%D0%B5-%D1%82%D0%B5%D1%80%D0%B8%D1%82%D0%BE%D1%80%D0%B8%D0%B0%D0%BB%D0%BD%D0%B0%D1%82%D0%B0-%D1%86%D1%8F%D0%BB%D0%BE%D1%81%D1%82-%D0%BD%D0%B0-%D1%81%D0%B8%D1%80%D0%B8%D1%8F-news668132.html", "text": "САЩ трябва да уважават териториалната цялост на Сирия и да се въздържат от едностранни действия в тази страна. Това призова руският външен министър Сергей Лавров пред руски медии, цитиран от Ройтерс. Лавров коментира информацията, че американски боен самолет е свалил самолет на сирийската армия над Ракка. Вашингтон се обоснова, че самолетът е хвърлял бомби до подкрепяните от САЩ сили. Дамаск от своя страна се защити, че самолетът е свален, докато е участвал в мисия срещу джихадисти от \"Ислямска държава\". Всички държави трябва да уважават суверенитета и териториалната цялост на Сирия и да координират всички полеви действия с Дамаск, призова Лавров след среща на външните министри на държавите от БРИКС. Лавров поясни, че на 10 юли ще се проведе нов кръг мирни преговори в казахстанската столица Астана.", "date": "2017.06.19", "title": "Лавров остро към САЩ: Трябва да уважавате териториалната цялост на Сирия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D0%BC%D0%B5%D0%BD%D0%B8-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%B0%D0%BD%D0%B0%D1%82%D0%BE%D0%BB%D0%B8%D0%B9-%D0%BA%D0%B0%D1%80%D0%BF%D0%BE%D0%B2-%D0%B7%D0%B0%D1%80%D0%B0%D0%B4%D0%B8-%D0%BA%D0%B8%D1%80%D0%B8%D0%BB%D0%B8%D1%86%D0%B0%D1%82%D0%B0-news668138.html", "text": "Министър-.председателят Бойко Борисов е отменил срещата си с руския депутат Анатолий Карпов. Двамата трябваше да се видят официално в 11:30, но срещата не се е състояла, научи ПИК от свои източиници в ГЕРБ. Официална причина за отмяната на срещата няма, но според отлично информирани източници на медията ни, Босиров е отказал да се вижда с шахматиста, заради негово изказване от сутринта. В ефира на Би Ти Ви той хвърли бомба, като заяви, че че кирилицата е дошла в Русия от Византия. Темата бе повдигната след изказването на Владимир Путин от 24 май, че \"славянската писменост е дошла от македонските земи\". \"В Русия кирилицата е дошла, както ние смятяме от Византия. А Византия е свързана с България. По времето на Византия България е била на високо равнище на развитие. Кирил и Методий разбираме, че са българи. Но България беше по-голяма държава. По онова време България е била много по-голяма. Сега България е по-малка, Македония съществува отделно\", каза Карпов. Припомняме, че Карпов е у нас по покана на партия \"Атака\", а миналата седмица имаше среща с председателят на Народното събрание Димитър Главчев.", "date": "2017.06.19", "title": "ИЗВЪНРЕДНО В ПИК! Борисов отмени срещата с Анатолий Карпов заради кирилицата "}
{"url": "http://pik.bg/%D0%BD%D0%B8%D0%BC-%D1%81-%D0%BD%D0%BE%D0%B2%D0%B0-%D0%BF%D1%80%D0%B8%D0%B4%D0%BE%D0%B1%D0%B8%D0%B2%D0%BA%D0%B0-%D0%B2%D0%BA%D0%BB%D1%8E%D1%87%D0%B2%D0%B0%D1%82-%D0%BA%D0%BE%D0%BF%D0%B8%D1%8F-%D0%BD%D0%B0-%D0%B8%D0%BA%D0%BE%D0%BD%D0%B8-%D0%BE%D1%82-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news668128.html", "text": "НИМ Копия на икони от Македония ще бъдат включени в средновековната експозиция на Националния исторически музей (НИМ). Във връзка с някои пропуски в образованието на важни чуждестранни държавни дейци по повод произхода на кирилицата, кръщението на Русия, кой какви книги е разнасял по света, Националният исторически музей организира експедиция до град Охрид в „македонската земя”, за да заснеме две старинни икони. Това съобщиха от . Съобразно световната музейна практика, директорът на НИМ проф. Божидар Димитров е поръчал копия на иконите, които ще бъдат поставени на съответното място в средновековната експозиция на НИМ. Иконите са от епохата на Възраждането. Едната е на „Св. Св. Кирил и Методий”. Над образите им пише „Просветители български”. И за да не стане някоя грешка, иконописецът е добавил „Тия и се написаха буквите български. Празника им е на 11 май”. Втората икона е на „Св. Седмочисленици”. Всъщност на тази икона светците са девет. Към св. Седмичисленици (св. Климент, Наум, Ангеларий, Сава, Горазд, Кирил и Методий) са прибавени Св. Еразио (местен светец) и Св. Иван Владимир, зет на цар Самуил. Над образите на светиите пише „Св.Седмочисленици Просветители болгарски”. \"Та това може да дойде от „македонската земя” в края на Х век. Български просветители и български букви. По признание на самите местни зографи, рисували иконите\", посочва проф. Божидар Димитров.", "date": "2017.06.19", "title": "НИМ с нова придобивка, включват копия на икони от Македония (СНИМКИ)"}
{"url": "http://pik.bg/%D0%B4%D0%BF%D1%81-%D0%BE%D1%81%D1%8A%D0%B4%D0%B8-%D0%BE%D1%81%D1%82%D1%80%D0%BE-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-news668135.html", "text": "Ръководството на ДПС изпрати съболезнования към семейството на загиналия и пострадалите при тoзи варварски акт в близост до джамията при Финсбъри Парк в Лондон. \"Насилието и отнемането на човешки живот по време на Свещения месец Рамазан е грозна демонстрация за обругаването на ценностите и ярко доказателство, че отговорните за това кърваво нападение са далеч от моралните норми на човечеството! Защото тероризмът няма цвят, няма религия и няма етнос – борбата е обща и обединени заедно ние можем да бъдем по-силни, да се противопоставим на общата заплаха срещу съвременната цивилизация\", се казва в позицията на ДПС.", "date": "2017.06.19", "title": "ДПС осъди остро атентата в Лондон"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BA%D0%B0%D0%BC%D0%B5%D0%BB%D0%B8%D1%8F-%D1%80%D0%B0%D0%B7%D0%BA%D1%80%D0%B8-%D0%BA%D1%8A%D0%B4%D0%B5-%D1%81%D0%B5-%D0%BF%D0%B5%D1%87%D0%B5-%D0%B3%D0%BE%D0%BB%D0%B0-news668134.html", "text": "Фолк дивата Камелия е сред известните ВИП-нудисти. Преди години блондинката от Чипровци и гаджето й Цветин бяха изловени от папараци чисто голи на морския плаж. От тогава обаче Камелия избира внимателно местата, на които остава по евини облекло. \"Пека се гола, когато няма хора на плажа. С Цветин избираме по-закътани места, където има повече шубраци и храсталаци\", призна певицата пред столичен седмичник. Освен това макар да е фен на нудизма, тя не посещава нудистки плажове. \"Парадоксално е - обичам да се пека без бански, но не обичам нудисти\", допълни звездата.", "date": "2017.06.19", "title": "ГОРЕЩО! Камелия разкри къде се пече гола"}
{"url": "http://pik.bg/%D0%B2%D0%B0%D0%B6%D0%BD%D0%B8-%D1%81%D1%8A%D0%B2%D0%B5%D1%82%D0%B8-%D0%BA%D0%B0%D0%BA-%D0%B4%D0%B0-%D1%81%D0%B5-%D0%BF%D1%80%D0%B5%D0%B4%D0%BF%D0%B0%D0%B7%D0%B8%D0%BC-%D0%BE%D1%82-%D0%BA%D1%80%D0%B0%D0%B6%D0%B1%D0%B8%D1%82%D0%B5-%D0%BF%D1%80%D0%B5%D0%B7-%D0%BB%D1%8F%D1%82%D0%BE%D1%82%D0%BE-news668136.html", "text": "През лятото се наблюдава спад на кражбите, като увеличение има обаче при проникването през прозорците или балконските врати на жилищата на първите и вторите етажи, каза в „Хоризонт до обед“ Радостин Ангелов – началник Сектор „Борба с кражбите“ в СДВР. Той посъветва: \"Хората да слагат решетки, по някакъв начин да се обезопасяват чрез т.нар. \"секюрити обков\", който го предлагат всички фирми, които монтират дограми. Другото, което хората трябва да гледат като тръгват на почивка през лятото, да не държат ценности вкъщи, да има, ако може, човек, на когото да се доверят да проверява жилището. Хубаво е хората на първите етажи да си знаят и да си затварят прозорците. Не бих казал, че има рискови квартали. Крадците гледат навсякъде, където им е удобно, където има храсти, набелязват на момента, гледат дали свети лампа, дали има някакво движение вътре в жилището\". Най-често крадците атакуват по свечеряване – между 19.00 и 21.00 часа, както и след полунощ, каза Радостин Ангелов.", "date": "2017.06.19", "title": "Важни съвети! Как да се предпазим от кражбите през лятото"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B4%D0%B0%D0%BC%D0%B8-%D1%81%D1%83%D0%BF%D0%B5%D1%80-%D1%85%D1%80%D0%B0%D0%BD%D0%B8-%D0%B7%D0%B0-%D1%81%D0%B5%D0%BA%D1%81-%D0%B8%D0%B3%D1%80%D0%B8-news668070.html", "text": "Сексът е приключение, което събужда скрити желания в нас, сетивата ни, а понякога и апетита ни към определени храни. Ягодите вървят с шампанско, нали? Същото е в секса, той също си подхожда с определени храни. Вижте кои е добре понякога да включвате в еротичната игра. Сметана/шоколад/мед Може да ви звучи клиширано, но сметаната е идеална за вашите секс игри. Купете си нискомаслена, защото лепне по-малко и я изстудете добре. След това си поиграйте с нея, украсявайки като сладкар някоя от ерогенните зони на половинката ви. Бъдете бързи в облизването ѝ. Сметаната не бива да се разтопява. Зеленчуци Много двойки обичат смелите решения в сексуалната игра. Ако сте от тях, може да включите във вашето приключение краставици или моркови. Но бъдете внимателни, защото вероятността да попадне в тялото на партньора част от тях е голяма, а последствията могат да са неприятни. Ледени кубчета Когато става въпрос за замразени лакомства, сладоледът на клечка може да бъде заменен от кубче лед. Може да замразите плодов сок, коктейл. Студеното усещане ще нагорещи още повече страстите в спалнята. Когато ледът е с вкус, след като докосвате кожата с него, следва да облизвате нежно капчиците, които оставя, за да не лепне кожата на половинката ви твърде много. Захар на кристали Поръсете тялото на партньора си с още повече страст. Захарта на кристали и идеална за вашата еротична игра. Зрънцата дразнят всеки милиметър от кожата. Особено интересна би станала играта, ако вие или партньорът ви поръсите захар върху гърдите и зърната си. Плодове Плодовете могат да направят сексуалната игра забавна. Подходящи са грозде, ягоди, череши. Играйте си с тях, хранете половинката си и проявете повече въображение за това какво още може да направите с тях в спалнята. Шампанско Сладките мехурчета категорично ще направят секса по-вълнуващ. Подгответе се с добре изстудено шампанско. Насладете се на вкуса му, но не го изпивайте. Оставете малко за началото на вашата сексуална игра. Малките ледени балончета нямат търпение да заиграят върху кожата на партньора. Бъдете деликатни с шампанското. Играта с него е фина, не бива да цапа, а само да бъде изливано по съвсем малко върху тялото на партньора и да отпивате жадно от него.", "date": "2017.06.19", "title": "ВНИМАНИЕ, ДАМИ! Супер храни за секс игри"}
{"url": "http://pik.bg/%D0%BD%D1%8F%D0%BC%D0%B0-%D0%BF%D1%80%D0%BE%D1%88%D0%BA%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%BE%D1%82-200-%D0%BB%D0%B5%D0%B2%D0%B0-%D0%BF%D0%BE%D0%B4%D0%BB%D1%83%D0%B4%D0%B8-%D0%BD%D0%B5%D1%82%D0%B0-%D0%B8-%D0%B7%D0%B0%D0%BA%D0%BE%D0%B2%D0%B0-%D0%B0%D0%B2%D1%82%D0%BE%D0%BA%D1%80%D0%B0%D0%B4%D0%B5%D1%86-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news668140.html", "text": "Близо 9 000 споделяния, публикации и много коментари. Това последва, след като Магдалена Стоилова от Варна пусна в социалната мрежа клип на крадец, който разбива автомобила й. 24 часа по- късно крадецът е задържан. Той е бил разпознат от няколко човека, които подали информация на собственичката на обрания \"Мерцедес\", съобщава трафикнюзбг. Това е 26- годишният Добромир Николов от Варна. \"Извършителят е задържан, благодаря на всички за съдействието!\" написа Мадлен в профила си. Постът, предизвикал бурната реакция в мрежата, бе следният: \"Снощи колата ми беше разбита, пред жилищната ни кооперация в района на сп. Патриарха. Наглото същественце не е взело нищо съществено за нас, но заради наглостта да докосва лична собственост най-нагло пред камери и въпреки че ги забелязва, ми разбива прозореца на колата и влиза в нея, заслужава добър урок. За човека, който ми даде името му и информация, свързана с него - 200 лв, анонимно, без да задавам каквито и да е въпроси :) ПС: Жалба към полицията е подадена, но тъй като за последната година това е 3- тата ни разбита кола, вече нивото ми на търпение е преминато. Благодаря предварително на всеки, който ще сподели публикацията.\" В крайна сметка жената е съобщила името на виновника в полицията и той е бил задържан. Добромир е лежал на три пъти в затвора за извършени кражби на територията на Девня и Вълчи дол, откъдето е родом. Излязъл е през март. Същата нощ във Варна са разбити още два автомобила, като разследващите подозират, че именно той е извършителят.", "date": "2017.06.19", "title": "НЯМА ПРОШКА! Награда от 200 лева подлуди нета и закова автокрадец (СНИМКИ/ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B0%D0%BC%D0%BE-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%B5%D0%B4%D0%B8-%D0%B6%D1%80%D0%B5%D0%B1%D0%B8%D1%8F---%D0%BE%D0%B3%D1%80%D0%BE%D0%BC%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%B7%D0%B0-%D1%86%D1%81%D0%BA%D0%B0-%D0%B5%D0%BA%D1%88%D1%8A%D0%BD%D1%8A%D1%82-%D0%BE%D0%B1%D0%B0%D1%87%D0%B5-%D1%81%D0%BD%D0%B8%D0%BC%D0%BA%D0%B0-news668147.html", "text": "Драмата около участието на ЦСКА в Лига Европа е огромна. От УЕФА взеха важно решение за \"червените\". На официалния сайт на Централата над името на \"армейците\" вече грее емблемата на ЦСКА. Припомняме, че от \"Армията\" спечелиха търга за активите на ПФК ЦСКА АД срещу огромна сума. След по-малко от час ще се състои жребия за първия квалификационен кръг на ЛЕ, а все още не е ясно дали ЦСКА или Дунав ще участва в турнира. Знакът с емблемата обаче е положителен за \"червените\". Евентуалните съперници пред \"армейците\" или \"драконите\" са: Иртиш (Казахстан), Ружомберок (Словакия), Фола Еш (Люксембург), Вашаш (Унгария) и Гандзасар-Капан (Армения). Името на ЦСКА фугурира на сайта на УЕФА без тире и с емблема. Победата за \"червените\" е голяма, дали обаче триумфът им ще бъде пълен, или Централата ще извади \"армейците\" от Лига Европа?", "date": "2017.06.19", "title": "ИЗВЪНРЕДНО! Само минути преди жребия - огромна победа за ЦСКА! Екшънът обаче... (СНИМКА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B1%D1%80%D1%83%D1%82%D0%B0%D0%BB%D0%BD%D0%B8%D1%8F%D1%82-%D1%88%D0%B2%D0%B5%D0%B4-%D1%80%D0%B0%D0%BB%D1%84-%D1%81%D1%83%D0%BD%D0%B4%D0%B1%D0%B5%D1%80%D0%B3-%D1%80%D0%B8%D1%82%D0%BD%D0%B0%D0%BB-%D0%BA%D0%B0%D0%BC%D0%B5%D1%80%D0%B8%D0%B5%D1%80%D0%BA%D0%B0%D1%82%D0%B0-%D0%B2-%D1%81%D0%BB%D1%8A%D0%BD%D1%87%D0%B0%D0%BA%D0%B0-%D0%BC%D0%B0%D0%B9-%D1%81-news668143.html", "text": "Бруталният швед Ралф Сундберг, ритнал камериерката в Слънчака, май ще се измъкне! В момента той продължава да търка леглото в ареста, след като магистратите не му промениха мярката. „Днес започва предявяване на обвинението на Ралф Сундберг и ако няма забележки от адвокатите му, утре или най-късно в сряда ще бъдат внесени документите в съда и ще бъде насрочена дата за делото. Срокът е един месец за насрочване на дата, но вярваме, че нещата ще се работят бързо“, обявиха пред ПИК от прокуратурата в Несебър. Според юристи, с които ПИК се свърза, казусът ще бъде разгледан бързо, като най-вероятно ще се стигне до споразумение. Причината за това е, че Ралф е чужд гражданин и няма данни за други негови прегрешения на територията на България. Обвинението срещу него ще е за нанасяне средна телесна повреда, за която законът предвижда до 3 години затвор. Предвид факта за чистото съдебно досие, юристите предвиждат условна присъда и финансова компенсация за жертвата. Отделно от това пострадалата камериерка Дияна Петкова може да се конституира като частен обвинител и да го съди за обезщетение, за да получи по-голяма сума. Според нашата информация Ралф ще се бръкне с около 5 бона като обезщетение по държавното обвинение и евентуално още толкова, ако Петкова го съди от частен характер. Дали ритник в лицето струва тези пари е друг въпрос. За един швед 2500 евро са нищо пари. Припомняме, че след инцидента първоначално Ралф бе задържан за 24 часа и после пуснат от съда. След като скандалното видео с ритника в лицето на камериерката обиколи интернет, Сундберг бе арестуван отново. В съда на първото гледане на мярката му чужденецът се разплака и повтаряше, че не помни нищо от този ден, освен, че платил с карта в заведението, където се наливал. Обясни също, че дошъл на нашето море, защото лекувал кожно заболяване – псориазис.", "date": "2017.06.19", "title": "ИЗВЪНРЕДНО И САМО В ПИК! Бруталният швед Ралф Сундберг, ритнал камериерката в Слънчака, май се измъква - ще плати само смешните 5 бона обезщетение"}
{"url": "http://pik.bg/%D0%B2%D0%B5%D0%BB%D0%B8%D0%BA-%D0%BA%D0%B0%D0%BF%D0%B8%D1%82%D0%B0%D0%BD-%D1%81%D1%82%D0%B8%D0%BB%D0%B8%D1%8F%D0%BD-%D0%BF%D0%B5%D1%82%D1%80%D0%BE%D0%B2-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-news668127.html", "text": "\"Не ми дадоха отговор. Това беше най-болезненото. Не ставаше въпрос за пари. Положих много труд. Свалих за около година и половина 45 килограма. Мислех, че съм много близо до завръщане на терена за Астън Вила, но от клуба не пожелаха това да се случи. Имам 3 актуални предложения. До 3 седмици ще дам отговор. Всичко обсъждам със семейството ми. Децата и съпругата ми знаят и за трите оферти, засега всички сме \"ЗА\". Съпругата ми обича много футбола, не сме разговаряли много за трудния период и лечението. На 99 процента докторите знаеха какво е, но имаше и един процент шанс да не е истина. Денят, в който разбрах диагнозата беше дълъг ден. След това започна съсем друг начин на живот. Това, което правехме преди като свободни хора, трябваше да го забравим. Моят живот се превърна от най-високото към най-ниското. Паулина беше много притеснена и тъжна. Аз се опитвах да се държа на ниво. Беше трудно, тежко, аз трябваше да покажа характер и сила. Няма да лъжа имаше моменти, когато съм плакал, моменти, когато исках да откажа лечението. Над година интензивни химеотерапии, но с помощта на съпругата ми, на децата, на феновете... Винаги ще ме тревожи дали болестта може да се върне. Опитвам се да не го мисля. Днес нямам страхове, оценявам живота по по-различен начин, нямам напрежение в живота, всичко решавам с търпение. С желание да ставам все по-добър човек. Децата вече са големи на 14 и на 10 години, единственото, което ме дразни е, че сега като напишат моето име първо излизат материалии за битката ми с рака, а не за кариерата ми като футболист. Говорим с децата за всичко, не им крия и не им спестявам истината. И двете ми деца проявяват голям интерес към футбола...\", сподели легендарният капитан на националния отбор на България Стилиян Петров  в \"Преди обед\" по бТВ. Стан е пред завръщане на терена.", "date": "2017.06.19", "title": "Велик капитан! Стилиян Петров с разтърсваща изповед"}
{"url": "http://pik.bg/%D1%81%D0%BF%D0%BE%D1%80%D1%82%D1%8A%D1%82-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%B4%D0%BD%D0%B5%D1%81-%D0%B2%D0%B0%D0%B6%D0%B5%D0%BD-%D1%82%D0%B5%D1%81%D1%82-%D0%B7%D0%B0-%D0%B3%D1%80%D0%B8%D1%88%D0%BE-news668091.html", "text": "Спортът по телевизията днес, с роден коментар. Тенис и футбол на високо ниво. Очаква се Григор Димитров да започне участието си на турнира в Куинс около 15:30 часа българско време. Гришо ще спори в мач от първия кръг на турнира с американеца Райън Харисън. Димитров има 4 загуби в последните си 6 двубоя като сега е сочен за фаворит срещу Харисън и няма право на разочароващо представяне. 13:00 ч. Тенис, турнир за мъже в Хале - Мтел спорт 2, 14:00 ч. Тенис, турнир за мъже в Лондон - Мтел спорт 1, 17:50 ч. Купа на конфедерациите, Австралия - БНТ 1/БНТ HD, 19:00 ч. ЕП до 21 г., Словакия - Англия - Диема спорт 2, 21:45 ч. ЕП до 21 г., Полша - Швеция - Диема спорт 2.", "date": "2017.06.19", "title": "Спортът по телевизията днес! Важен тест за Гришо"}
{"url": "http://pik.bg/%D1%81%D1%82%D1%80%D1%8F%D1%81%D0%BA%D0%B0%D1%89%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%B1%D1%8A%D0%BB%D0%B3%D0%B0%D1%80%D1%87%D0%B5%D1%82%D0%B0%D1%82%D0%B0-%D0%BF%D1%8A%D1%80%D0%B2%D0%B5%D0%BD%D1%86%D0%B8-%D0%BF%D0%BE-%D1%82%D1%8E%D1%82%D1%8E%D0%BD%D0%BE%D0%BF%D1%83%D1%88%D0%B5%D0%BD%D0%B5-%D0%B2-%D1%81%D0%B2%D0%B5%D1%82%D0%B0-news668092.html", "text": "Около 11% от всички ученици между 13 и 15 години употребяват тютюневи продукти, сочи световно изследване на Американския център за контрол на болестите. България е с един от най-високите проценти в тази негативна класация – тук над 27% от децата пушат. Много по-малко пушат учениците в Албания (около 9%) и Румъния -  малко над 11 на сто, съобщава Нова тв. Най-много момичета пушат именно у нас – 29% при 7,5 на сто средно в световен мащаб При момчетата в тази възраст между 13 и 15 години отново, за съжаление, сме далеч над средното ниво – близо 26 процента пушат, спрямо близо 15 на сто средно в световен мащаб.", "date": "2017.06.19", "title": "Стряскаща статистика! Българчетата първенци по тютюнопушене в света"}
{"url": "http://pik.bg/%D0%B7%D0%B0%D0%B1%D1%80%D0%B0%D0%B2%D0%B5%D1%82%D0%B5-%D0%BF%D0%BB%D0%B0%D0%BD%D0%B8%D0%BD%D0%B8%D1%82%D0%B5-%D1%83%D1%81%D0%BB%D0%BE%D0%B2%D0%B8%D1%8F%D1%82%D0%B0-%D1%81%D0%B0-%D0%BB%D0%BE%D1%88%D0%B8-news668079.html", "text": "Лоши са условията за туризъм в планините. Това съобщиха за Фокус от Планинската спасителна служба (ПСС) при БЧК. Навсякъде времето в мъгливо, вали дъжд, духа силен вятър. Температурите са в порядъка на 7-8 градуса. Лифтовите съоръжения никъде не работят. От ПСС не препоръчват излизане в планината, разходки или излети. Те призовават туристите да си останат днес вкъщи. През изминалото денонощие няма регистрирани инциденти. Информация за обстановката в планините може да намерите на адреса на ПСС в интернет. Телефоните на ПСС са: 02/ 9632000 и 088 1470", "date": "2017.06.19", "title": "Забравете планините, условията са лоши   "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B5%D1%82%D0%BE-%D0%B3%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BC%D0%B0%D0%B9%D0%BA%D1%8A%D0%BB-%D1%81%D0%BA%D0%BE%D1%84%D0%B8%D0%B9%D0%BB%D0%B4-%D0%BA%D0%BE%D0%B9%D1%82%D0%BE-%D0%B8%D0%B7%D0%B1%D1%8F%D0%B3%D0%B0-%D0%BE%D1%82-%D1%81%D1%82%D1%80%D0%BE%D0%B3%D0%BE-%D0%BE%D1%85%D1%80%D0%B0%D0%BD%D1%8F%D0%B2%D0%B0%D0%BD-%D0%B7%D0%B0%D1%82%D0%B2%D0%BE%D1%80-%D0%B2-%D0%B8%D0%BD-news668099.html", "text": "Българският гражданин Димитър Николов Илиев е избягал от прословутия индонезийски затвор Керобокан заедно с още трима осъдени, съобщи WAtoday. Бегълците са се измъкнали през дупка в стена и дълъг 15 метра тунел с вода, който води към една от главните улици. След избягалите е 43-годишният българин Димитър Николов Илиев. Другите трима са 33-годишният Шон Едуард Дейвидсън от Австралия, 31-годишният Сайед Мохамед Саид от Индия и 50-годишният малайзиец Ти Коко бин Ти Ким Сай. Българинът е осъден през 2016 година на 12 години затвор за кражба на банкови данни в Индонезия.", "date": "2017.06.19", "title": "ЕКСКЛУЗИВНО! Ето го българския Майкъл Скофийлд, който избяга от строго охраняван затвор в Индонезия (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%88%D0%BC%D0%B0%D1%80-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B1%D0%B5%D0%B7%D1%83%D0%BC%D0%B8%D1%8F%D1%82%D0%B0-%D0%BD%D0%B0-%D0%BE%D0%B1%D1%89%D0%B8%D0%BD%D0%B0%D1%82%D0%B0---%D0%BC%D0%B8%D1%8F%D1%82-%D1%81%D0%BB%D0%B5%D0%B4-%D0%B4%D1%8A%D0%B6-news668098.html", "text": "Безумията на Столична община не спират. Централни улици на София се мият, въпреки проливния дъжд. Освен, че е се хабят излишно средства, задръстванията са безумни. Възмутени граждани свиркат и крещят, че в \"белите\" страни това се прави през нощта, уикендите или много рано сутринта, когато движението не е натоварено. Бул. \"Дондуков\" е в ремонт, а единственият начин за придвижване по малките улички в карето между \"Раковска\", \"Мария Луиза\" и \"Дондуков\" се оказа невъзможен. Репортер на ПИК видя как \"Екзарх Йосиф\" и  ул. \"Бачо Киро\" бяха затворени, за да се измият в разгара на работния ден. В образувалата се ужасна тапа заради акцията по чистотата попадна и линейка. Независимо от включените сирени колата на Бърза помощ стоя около 5 минути в зверското задръстване. Ужасяващо е задръстването и в района на Сточна гара, колите чакат около 20 минути. \"Това е недопустимо. Движението в София става все по-кошмарно. Всички главни булеварди са разкопани за ремонти по никое време, а улиците се мият в час пик. Не може в 10 часа сутринта да се затварят основни пътни артерии, при положение че през нощта е валяло\", възмущават се столичани.", "date": "2017.06.19", "title": "ИЗВЪНРЕДНО В ПИК TV! Кошмар в центъра на София заради безумията на общината - мият след дъжда, главните булеварди са разкопани"}
{"url": "http://pik.bg/%D1%81%D0%B8%D0%BD%D0%B4%D0%B8%D0%BA%D0%B0%D1%82%D0%B8%D1%82%D0%B5-%D0%B2-%D0%BC%D0%B2%D1%80-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%BF%D1%80%D0%B5%D0%B7-%D1%83%D0%B8%D0%BA%D0%B5%D0%BD%D0%B4%D0%B0-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%B0%D0%BA%D1%82%D0%B8%D0%B2%D0%BD%D0%B8-%D0%BF%D1%80%D0%BE%D1%82%D0%B5%D1%81%D1%82%D0%BD%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-news668083.html", "text": "Управителният съвет (УС) на Синдикалната федерация на служителите в Mинистерство на вътрешните работи (СФСМВР) намира не само за изненадваща, но и за неприемлива позицията на министъра на вътрешните работи, изразена във връзка с решенията, взети на заседание на Съвета за социално партньорство в МВР, провело се на 15 юни 2017 г. Това съобщават от СФСМВР. На свое заседание на 24 и 25 юни УС на СФСМВР ще обсъди и вземе решения за местата, формите и началната дата на активни протестни действия – в столицата и страната – срещу ниските трудови възнаграждения в системата на МВР. Федерацията започва и разговори с други синдикални организации – както в системата на МВР, така и извън нея – за участие и подкрепа на тези протестни действия. От федерацията посочват още: \"Реакцията на министър Радев към Съвета за социално партньорство в МВР буди най-малкото недоумение, тъй като съгласно Закона за Министерството ва вътрешните работи „Съветът осъществява социалния диалог, като разрешава въпросите, свързани с трудовите и служебните отношения и със социално-икономическите права и интереси на служителите, в дух на сътрудничество, взаимни отстъпки и зачитане интересите на всяка от страните“. Със своето изказване министърът на вътрешните работи показва, че или не е запознат с функциите на Съвета за социално партньорство, или не смята да се съобрази с основни принципи на демократичната държава – като този за равнопоставеността на партньорите в социалния диалог. Очевидно министър Радев приема Съвета за социално партньорство като експертна работна група, с чиито решения и позиции той не се чувства обвързан по никакъв начин. Нещо повече, министърът с лека ръка задраска постигнатия в Съвета консенсус по три изключително важни за служителите въпроса – увеличението на заплатите и обвързването им със социално измерим показател, решаването на проблема с компенсиране на служителите, неполучавали с години униформено облекло и необходимостта от нов закон за МВР. Аргументите на Федерацията по тези въпроси са внесени писмено в Съвета за социално партньорство и ако министърът не е запознат с тях, проблемът очевидно не е у СФСМВР. Главният извод, който УС на СФСМВР прави от изложените факти е, че Съветът за социално партньорство очевидно не е подходящият формат за провеждане на преговори за увеличаване на основните заплати на служителите в МВР. Представителите на Федерацията ще продължат да участват в работата на Съвета, но УС на СФСМВР отправя покана към министъра за започване на преговори с личното му участие. Всеки опит подобни преговори да се възложат на някой с по-нисък ранг Федерацията ще приеме единствено като опит за отлагане и протакане. (Длъжни сме да добавим, че с писмо от 12 юни УС на СФСМВР поиска среща с министъра, на която да му бъдат изложени така липсващите му аргументи. Това писмо все още е без отговор и ако министърът не е запознат и с него, проблемът отново трябва да се търси в сградата на ул. „6-и септември“.)\".", "date": "2017.06.19", "title": "Синдикатите в МВР се събират през уикенда, подготвят активни протестни действия"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D0%BD%D0%B0%D0%B4-65-%D0%BC%D0%BB%D0%BD-%D0%B1%D0%B5%D0%B6%D0%B0%D0%BD%D1%86%D0%B8-%D1%81%D0%B0-%D0%BD%D0%B0%D0%BF%D1%83%D1%81%D0%BD%D0%B0%D0%BB%D0%B8-%D0%B4%D0%BE%D0%BC%D0%BE%D0%B2%D0%B5%D1%82%D0%B5-%D1%81%D0%B8-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-2016-%D0%B3%D0%BE%D0%B4%D0%B8%D0%BD%D0%B0-news668085.html", "text": "Опустошителните конфликти, насилието и преследването в държави като Сирия и Южен Судан са принудили рекордните 65,6 млн. души да напуснат домовете си до края на 2016 г. Това съобщиха от ООН, предаде АФП. „В края на 2016 г. в света е имало 65,6 млн. души, които са били насилствено разселени“, се казва в изявление на Агенцията на ООН за бежанците, в което се подчертава, че данните са „безпрецедентно високи“.", "date": "2017.06.19", "title": "Рекорд! Над 65 млн. бежанци са напуснали домовете си до края на 2016 година"}
{"url": "http://pik.bg/%D1%87%D0%B8%D1%81%D1%82%D0%BA%D0%B0%D1%82%D0%B0-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BC%D0%B8%D1%82%D0%BE%D0%B2-%D1%81%D0%BE%D1%87%D0%B8-%D0%B2%D1%80%D0%B0%D1%82%D0%B0%D1%82%D0%B0-%D0%BD%D0%B0-news668144.html", "text": "Френският нападател Амаду Сукуна тренира по индивидуална програма в София. Той не започна подготовка със \"сините\" под предлог, че има лека контузия. Сукуна обаче не попада в плановете на спортно-техническия щаб и затова се готви индивидуално на \"Герена\", докато не си намери нов отбор, пише \"Тема Спорт\". Левски вече привлече двама централни нападатели - Жуниор Мапуку и Серджиу Буш. И според треньора Николай Митов Амаду няма как да се пребори с конкуренцията им. Сукуна пристигна в Левски в края на декември 2016 година от Верея, но не успя да се наложи при \"сините\". Той често бе измъчван и от контузии. Амаду изигра десет двубоя за тима от \"Герена\", в които успя да се разпише само веднъж - донесе победата с 1:0 над Черно море в Каварна.", "date": "2017.06.19", "title": "Чистката на \"Герена\" продължава! Митов сочи вратата на..."}
{"url": "http://pik.bg/%D0%B1%D1%80%D0%B0%D0%B2%D0%BE-%D0%BD%D0%B0%D1%83%D0%BC-%D1%88%D0%BE%D0%BF%D0%BE%D0%B2-%D0%B2%D0%BD%D1%83%D0%BA-%D1%81%D0%B8-%D0%BF%D0%BE%D0%B4%D0%B0%D1%80%D0%B8-%D0%BA%D0%BE%D0%BB%D0%B0-%D0%B7%D0%B0-200-%D0%B1%D0%BE%D0%BD%D0%B0-news668084.html", "text": "С чисто нов суперавтомобил се сдоби актьорът Наум Шопов. Младокът, който нашумя последните месеци като хирург в сериала „Откранат живот“, сам си е направил подаръка за 24-тия си рожден ден на 12 юни. Неговата базова цена е 200 000 лв., а с екстрите стига до 360 бона, пише \"Телеграф\". Хубавецът с кеф позира до японската бегачка на осевата лента на пътя. Nissan – GT-R 2017 е въпросното возило. Клюкарите нищят с какви пари Наум се е сдобил с колата, като предположенията сочат, че най-вероятно е прахосал хонорара си от „Откраднат живот“. Шопов-внук най-напред повозил своето гадже, което също се щракна с автомобила и цъфна в мрежата.", "date": "2017.06.19", "title": "БРАВО! Наум Шопов-внук си подари кола за 200 бона"}
{"url": "http://pik.bg/%D0%BF%D1%80%D0%BE%D0%B3%D1%80%D0%B5%D1%81-%D0%B7%D0%B0-%D0%B3%D1%80%D0%B8%D0%B3%D0%BE%D1%80-news668111.html", "text": "Въпреки разочароващото си ранно отпадане на \"Мерцедес Къп\" в Щутгарт Григор Димитров се изкачи с една позиция в световната ранглиста и вече е поставен под номер 11. Прогресът на Гришо стана възможно, след като германецът Александър Зверев отстъпи с две места до номер 12. На десето място в ранглистата е Жо-Вилфрид Цонга от Франция, който има 3040 точки – само с 60 повече от Григор. Днес българинът започва участието си в турнира \"Куинс клъб\". Миналия сезон Димитров отпадна още в първия кръг, което означава че няма много точки за защитаване и може да измести Цонга. Гришо ще играе на старта на турнира в Лондон с Райън Харисън.", "date": "2017.06.19", "title": "Прогрес за Григор"}
{"url": "http://pik.bg/%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BD%D0%B0-%D0%B1%D1%83%D0%BD%D1%82-%D0%BD%D0%B0%D1%85%D0%B0%D0%BB%D0%BD%D0%BE-%D0%B5-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D0%B4%D0%B0-%D0%B8%D1%81%D0%BA%D0%B0-33-%D0%BC%D0%BB%D0%BD-%D0%BB%D0%B2-%D0%B7%D0%B0-%D0%BF%D0%B0%D1%80%D0%BA%D0%B0-news668102.html", "text": "Кметът на Стара Загора, Живко Тодоров смята всички българи за бунаци. Той заяви, че е призовал старозагорци да гласуват за подкрепа на Референдума. Стара Загора по неговите думи трябвало да бъде зелен град, коментират в социалните мрежи граждани. Да, де ама има проблем. За да се отчуждят частните земи във втръсналият на всички проблем с парк „Бедечка“, трябват повече от  33 милиона лева. Но общината ги нямала и г-н Кмета заявява съвсем нахално, че щял да се примоли и  ги поиска от премиера Бойко Борисов, тоест от държавния бюджет. \"Откъде накъде всички българи ще плащат на старозагорци, че искат парк с водни колелета и лодки. Като са такива \"природолюбители\", кмета и общинският съвет да вдигнат данъците на старозагорци, да съберат сами  33 милиона лева и тогава ако искат и Евродисни да си направят. Затова има разделение на властите и местно самоуправление\", беснеят потребители в социалните мрежи. Премиерът ще даде много лош пример, ако допусне държавата да финансира подобни лобистки искания подплатени с измислени референдуми. Утре такъв ще организират за Сините камъни в Сливен или тепетата в Пловдив. Като са толкова зелени старозагорци да си плащат, коментират още гражданите.", "date": "2017.06.19", "title": "Граждани на бунт! Нахално е кметът на Стара Загора да иска 33 млн. лв. за парка"}
{"url": "http://pik.bg/41-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D0%BF%D0%B5%D0%BB%D0%BE%D0%BF%D0%BE%D0%BD%D0%B5%D1%81-news668110.html", "text": "Земетресение с магнитуд 4,1 разтърси пристанищният град Килини в северозападната част на Пелопонес. Трусът е бил усетен около 7.55 сутринта. Той е с епицентър 12 км северно от бреговете на града и на дълбочина 5 километра, по информация на сеизмологичния институт в Атина. Това е второто земетресение с подобна сила след като трус със сила 4,2 удари в неделя следобед. Няма съобщения за щети, информира в. Български новини.", "date": "2017.06.19", "title": "4,1 по Рихтер разлюля Пелопонес"}
{"url": "http://pik.bg/%D0%B8%D0%BD%D0%BE%D0%B2%D0%B0%D1%82%D0%B8%D0%B2%D0%BD%D0%BE-%D1%88%D0%B2%D0%B5%D1%86%D0%B8%D1%8F-%D0%B2%D1%8A%D0%B2%D0%B5%D0%B6%D0%B4%D0%B0-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D1%82%D0%B5%D0%BB%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-%D1%81-%D0%B5%D1%81%D0%B5%D0%BC%D0%B5%D1%81%D0%B8-news668095.html", "text": "Шведският авариен контролен център ще изпраща под формата на кратки текстови съобщение предупреждения към гражданите, които се намират в потенциално опасни зони, пише вестник \"Дъ локал\". Съобщенията ще бъдат изпращани като форма на предупреждение за различни инциденти като пожар, изтичане на газ или терористични атентати. За целта службите работят съвместно с мобилните оператори, за да създадат специалната есемес предупредителна система, уточняват медиите в скандинавското кралство. В страната вече има разработена подобна система, известна като VMAs, но предупрежденията, изпращани чрез нея, достигнат само до потребители на конкретни абонаменти, припомнят от редакцията. В бъдеще всеки, който носи със себе си мобилен телефон, ще получава предупредителните известия.", "date": "2017.06.19", "title": "ИНОВАТИВНО! Швеция въвежда предупредителна система с есемеси"}
{"url": "http://pik.bg/%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-%D1%81%D0%B5-%D1%80%D0%B0%D0%B4%D0%B2%D0%B0-%D0%BD%D0%B0-%D0%BF%D0%BE%D0%B2%D0%B5%D1%87%D0%B5-%D0%BF%D1%8A%D1%82%D0%BD%D0%B8%D1%86%D0%B8-%D0%B8-%D1%82%D0%BE%D0%B2%D0%B0%D1%80%D0%B8-%D0%BF%D1%80%D0%B5%D0%B7-%D0%BC%D0%B0%D0%B9-news668097.html", "text": "Общо 559 542 пътници са преминали през летище София за месец май, което е ръст от 36,4% спрямо същия период на предходната година, отчетоха от аеропорта. Пътувалите по международни редовни линии са се увеличили с 35%, а ръстът по вътрешни линии е повече от 2 пъти спрямо миналата година или 23 973 души. Увеличение от 5% отбелязват и пътувалите с чартърните полети с 8 387 превозени пътници. През май кацналите и излетели самолети са 5 043, което е ръст от 13,4% спрямо същия месец на предходната година. Сравнявайки с показателите от май 2016 г. се наблюдава увеличение на самолетодвиженията по вътрешните маршрути с 43% и със 17% по международни редовни линии. Обработените товарни и пощенски пратки за периода са общо 1 944 тона или 32,5% повече от предходната година.", "date": "2017.06.19", "title": "Летище София се радва на повече пътници и товари през май"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BE%D1%82%D0%BA%D0%B0%D0%B7%D0%B2%D0%B0-%D0%B4%D0%B0-%D0%B8%D0%B7%D0%BF%D1%80%D0%B0%D1%82%D0%B8-%D1%85%D0%B5%D0%BB%D0%BC%D1%83%D1%82-%D0%BA%D0%BE%D0%BB-%D1%81-%D0%BF%D0%BE%D1%87%D0%B5%D1%81%D1%82%D0%B8-news668100.html", "text": "Die Frankfurter Allgemeine Zeitung, цитирани от \"Фокус\". В Германия не е планирана официална държавна церемония за отдаване на последна почит към „стария канцлер“ Хелмут Кол, който издъхна в петък, 16 юни, на 87-годишна възраст, съобщава националният ежедневник Легендарният канцлер на ФРГ ще бъде изпратен с официална церемония в Страсбург, съобщава медии, според които това е било изричното желание на покойния Кол. Председателят на Европейската комисия Жан-Клод Юнкер е ангажиран лично с организирането на паметното събитие. „Още приживе Хелмут Кол бе отличен като почетен гражданин на Европа за изключителните му постижения. Ето защо той заслужава европейска церемония, за която ще отговарям лично аз“, заяви люксембургският политик. Церемонията ще бъде организирана в Страсбург и ще бъде първата по рода си. Юнкер подчерта заслугите на бившия канцлер за Европа. \"Хелмут Кол бе германски европеец и европейски германец. Той промени съдбата и историята на този континент, като обедини в едно хората от Изтока и Запада. Това бе една изключителна мисия“, подчерта председателят на ЕК. На официалната церемония по отдаване на последна почит към „стария канцлер“ ще присъстват високопоставени европейски политици и приближени на Кол.", "date": "2017.06.19", "title": "Германия отказва да изпрати Хелмут Кол с почести"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%83%D0%B6%D0%B0%D1%81%D0%BD%D0%BE-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BF%D0%BE%D1%82%D1%80%D0%B5%D1%81%D0%B5-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82%D0%B8%D1%82%D0%B5---%D0%B3%D1%80%D1%8A%D0%BC%D0%BD%D0%B0-%D1%81%D0%B5-%D0%B1%D0%B8%D0%B2%D1%88-%D0%BF%D1%8A%D1%80%D0%B2%D0%B8-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%B1%D0%BA%D0%BF-news668117.html", "text": "Бившият първи секретар на БКП в Пловдив Пантелей Пачов се самоуби снощи в дома си в града с личното си оръжие, съобщава \"Пловдив нюз\". Пачов е бил изписан от болница с диагноза рак на дебелото черво. Тялото ще бъде кремирано и след това положено в урна. Пантелей Пачов е един от подкрепилите преврата срещу Тодор Живков през ноември 1989-­та. На 26 ноември 1989­-та Пантелей Пачов лично излиза пред демострантите на първия в Пловдив митинг срещу БКП и успява да спре разрастването на напрежението и призивите за атакуване на Партийния дом. Впоследствие е пратен от правителството на Андрей Луканов за български представител в комисията по закриване на Съвета за икономическа взаимопомощ /СИВ/ на страните от Варшавския договор. След като се завръща от тази си мисия, Пантелей Пачов се пенсионира. Агенция ПИК изказва съболезнования на близките!", "date": "2017.06.19", "title": "ТРАГЕДИЯ! Ужасно самоубийство потресе социалистите - гръмна се бивш първи секретар на БКП"}
{"url": "http://pik.bg/%D1%81%D0%BF%D0%B5%D1%88%D0%BD%D0%B8-%D0%BC%D0%B5%D1%80%D0%BA%D0%B8-%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%B2%D0%B0%D0%B6%D0%B5%D0%BD-%D0%BF%D1%8A%D1%82-%D0%B2-%D0%B3%D0%BE%D1%80%D0%BD%D0%BE%D0%BE%D1%80%D1%8F%D1%85%D0%BE%D0%B2%D1%81%D0%BA%D0%BE-news668103.html", "text": "Започва спешен ремонт на пътя между Поликраище, Първомайци и Горна Оряховица. Това съобщи кметът на железничарския град инж. Добромир Добрев. До края на юни дупките по натовареното трасе ще бъдат изкърпени. От Агенция „Пътна инфраструктура” вече са маркирали участъците по трасето, които ще бъдат фрезовани и частично преасфалтирани. Ремонтът е в отговор на поставени въпроси от инж. Добрев, от кмета на Първомайци Ясен Янков, от инициативен комитет от селото, представляван от Валя Григорова и Милчо Милев, както и от народния представител инж. Клавдия Григорова – Ганчева. Ангажимент за неотложните дейности пое лично министърът на регионалното развитие Николай Нанков, който проведе конферентен разговор с кмета на областния град Велико Търново Даниел Панов, както и с колегата му от Горна Оряховица Добромир Добрев. За пътя Поликраище – Първомайци – Горна Оряховица е изготвен проект за цялостна рехабилитация, включително и на моста между Първомайци и Горна Оряховица. Този проект е подаден по оперативна програма „Трансгранично сътрудничество България – Румъния” 2014 -2020. През юли ще бъдат разгледани инвестиционните предложения, с които се кандидатства за финансиране по програмата. Именно наличието на европейски проект е причина настоящият ремонт да бъде само частичен, от типа „текущ”. Въпреки това строителните дейности ще са достатъчни, за да подобрят състоянието на пътя и условията за безопасност до започването на цялостната му рехабилитация. „По време на конферентния разговор с кметовете на Велико Търново и Горна Оряховица Даниел Панов и Добромир Добрев ги уверих, че спешно ще бъде извършен текущ ремонт на пътя Поликраище – Първомайци – Горна Оряховица. Информирах ги, че проблемните участъци, които ще бъдат частично преасфалтирани, вече са маркирани и работата започва до седмица. Очакваме одобрението на проекта за цялостна рехабилитация на пътя, който е подаден по програмата за трансгранично сътрудничество „България – Румъния” – коментира министърът на регионалното развитие и благоустройството Николай Нанков.", "date": "2017.06.19", "title": "Спешни мерки! Регионалният министър разпореди ремонт на важен път в Горнооряховско"}
{"url": "http://pik.bg/%D0%BA%D1%80%D0%B8%D1%81%D0%BA%D0%BE-%D0%B7%D0%B0%D1%85%D0%B0%D0%BF%D0%B0-%D0%B2%D0%B8%D0%BC%D0%B5%D1%82%D0%BE-%D0%BD%D0%B0-%D1%81%D0%B8%D0%BB%D0%B8%D0%BA%D0%BE%D0%BD%D0%BA%D0%B0%D1%82%D0%B0-%D0%BD%D0%B0%D0%B4%D0%B5%D0%B6%D0%B4%D0%B0-%D1%81%D0%BD%D0%B8%D0%BC%D0%BA%D0%B8-18-news668119.html", "text": "Надарени хубавици красят видеото към последния му сингъл \"Базука\", заснето на тайландския остров Пукет и в Гърция. Въпреки, че често снима тунинговани момичета в клиповете си, Криско не е особен ценител на силиконовите прелести. Рапърът се възмути от размера на една от последните участнички в конкурса \"Мис Силикон\" - Надежда от Костинбод. \"Всеки има право да прави каквито иска подобрения по тялото си, стига да е умерено. Наскоро гледах кадри от конкурса, беше страшна комедия. Имаше участнички, които стават, но повечето приличаха на камили\", сподели за bTV рапърът.", "date": "2017.06.19", "title": "Криско захапа вимето на силиконката Надежда (СНИМКИ 18+)"}
{"url": "http://pik.bg/%D0%B4%D0%BD%D0%B5%D1%81-%D0%B2%D0%BE%D0%B4%D0%B0%D1%82%D0%B0-%D0%B8%D0%BC%D0%B0-%D0%B1%D0%BE%D0%B6%D0%B5%D1%81%D1%82%D0%B2%D0%B5%D0%BD%D0%B0-%D1%81%D0%B8%D0%BB%D0%B0-%D0%B4%D0%BD%D0%B5%D1%81-%D1%81%D1%8A%D0%BD%D0%B8%D1%89%D0%B0%D1%82%D0%B0-%D1%81%D0%B0-%D0%BF%D1%80%D0%BE%D1%80%D0%BE%D1%87%D0%B5%D1%81%D0%BA%D0%B8-news668057.html", "text": "Луната е в знак Овен - Хората стават по-инициативни, по-импулсивни, по-хазартни, търсещи новото. Повишава се физическата активност. Проявява се нетърпение, искане да стане всичко и веднага. Не изяснявайте отношенията си, защото вместо това още повече ще се усложнят, предупреждава Ивелина Пенчева. „Уязвими са главата, мозъкът, ушите, очите, зъбите. Необходимо е да се занимавате с профилактика на съответстващите заболявания. По-малко четете и не стойте дълго пред компютъра. Не посещавайте зъболекар. Препоръчва се натоварване на кръста и долната част на гръбначния стълб. Може да се правят всякакви упражнения оформящи талията. Не се преуморявайте нито физически, нито умствено“, добавя астрологът. „Всичко, което се случи в 25-я лунен ден, може да се нарече „много шум за нищо”. Постарайте се да се успокоите и спокойно да размислите върху ситуацията. Може да ви подтикват към активни действия, но по-скоро нито полза, нито смисъл в тях има. Вслушвайте се във вътрешния си глас, обмислете живота си и това как вие възприемате света“, съветва Ивелина Пенчева. „Всеки знак през този ден трябва да се възприема като указание за нещо. В резултат ще получите нови сили. Не трябва да започвате нищо ново през този ден, но трябва да завършите незавършеното“, предупреждава тя. Според нея, днес е хубаво да се вземе вана, да се изкъпете, защото водата сега има Божествена сила. „Препоръчително е плуване, гмуркане, да се пие изворна вода. Добре е да се пие бяло вино и сокове“, съветва астрологът. „Днес бързият секс не е привлекателен. Може да започнете с разпускащ масаж. Подходящ е чувственият и бавен секс“, добавя тя. Според нея, сънищата сега са пророчески, но трябва да умеете правилно да ги изтълкувате.", "date": "2017.06.19", "title": "Днес водата има Божествена сила днес, сънищата са пророчески"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%BD%D0%B0%D1%82%D0%BE%D0%BB%D0%B8%D0%B9-%D0%BA%D0%B0%D1%80%D0%BF%D0%BE%D0%B2-%D0%B8%D0%B7%D0%B1%D0%B8-%D1%80%D0%B8%D0%B1%D0%B0%D1%82%D0%B0-%D0%BA%D0%B8%D1%80%D0%B8%D0%BB%D0%B8%D1%86%D0%B0%D1%82%D0%B0-%D0%B5-%D1%81%D1%8A%D0%B7%D0%B4%D0%B0%D0%B4%D0%B5%D0%BD%D0%B0-%D0%B2%D1%8A%D0%B2-%D0%B2%D0%B8%D0%B7%D0%B0%D0%BD%D1%82%D0%B8%D1%8F-%D1%82%D0%BE%D0%B3%D0%B0%D0%B2%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news668052.html", "text": "Кирилицата е създадена във Византия, защото тогава България е била голяма. И ние, руснаците, и вие, българите, пишем на една и съща азбука. Тя е дело на българите Кирил и Методий. Абсолютно ясно е, че кирилицата е дошла от Византия, а Византия е свързана с България. По времето на Византия, България е била е високо равнище на развитие. Кирил и Методий разбираме, че са българи, но България е била голяма държава. Кирил и Методий всички знаят в Русия за тях, но ако говорим за Македония и България, тогава е била с по-голяма територия. Ако погледнем исторически – сега България е станала по-малка, Македония съществува отделно. Отделно може да има предаване за историята на човечеството. Днес потомците на Александър Македонски живеят в Таджикистан. Трябва да свържем модерната история с историята на вчера. Кирилицата е дошла от Балканите. Това обяви депутатът от руската Дума и световен гросмайстор Анатолий Карпов пред Би Ти Ви. Той бе попитан какво мисли за думите на Путин, който обяви преди време, че кирилицата е създадена в македонски земи. „Предстои ми среща с министър-председателя, както и с главния прокурор. Вече се видях с председателя на парламента Димитър Главчев“, добави Карпов, който е у нас по покана на Волен Сидеров. „Благодарен, че ние изпълнихме една добра програма, много напрегната. Придружаваше ме Светлозар Лазаров (бел. ред. - бившият главен секретар на МВР, който открито се превърна в \"новия човек на Русия в България\") и обиколихме половин България. За първи път видях Шипка, Велико Търново“, разказа Карпов. „Отдавна имаме добри отношения с \"Атака\". Тя преди имаше приятелски връзка с партия на Жириновски. Мисля, че тези проекти, които се реализират, ще са изгодни и за България и мисля че са взаимно изгодни и за Русия и в областта на развитието на селското стопанство в България, енергийните проекти, защото сега енергоносителите трябва да се сменят. И мисля, че АЕЦ трябва да се възстанови след разговори. Не говоря за \"Южен поток\", защото най-пряката линия за доставка на газ за Европа е през България, заяви още депутатът от Думата. По думите му \"всяка страна трябва да мисли за собствения си интерес и мисля, че икономическото сътрудничество между България и Русия може да бъде много изгодно.\" На въпрос дали е тук преди евентуалното идването на Путин, за да подготви да подготви почвата, Карпов каза: \"Не съм посланик на Путин, въпреки че съм депутат от Държавната Дума, никакви покани в навечерието на юбилея (бел. ред. - догодина празнуваме 140 години от Освобождението) засега не сме получили ето защо няма и какво да обсъждаме.“ В коментар за нарастващата русофобия, Карпов заяви: \"Ние имахме едно заблуждение в Русия - когато се разпадна СССР и се смени системата в Русия, мнозина смятаха, че ще ни носят на ръце и целия свят ще се обърне към Русия. Но Русия тогава беше слаба и бяхме на границата на разпадането. Дойде Путин, който успя да събере Русия и Русия стана по-силна и се изясни, че такава силна Русия не ѝ трябва нищо освен на самата нея. Сега Русия се представя като агресор, защото започна да има собствено мнение, но за цялата история на руската държава, единствено по нейна инициатива е била войната с Турция, всички други войни са следствие от атака от други страни. И ние ще сме щастливи да живеем мир с всички страни. Русия има своите интереси като всяка голяма страна и бихме искали да има ред и мир. Немалко години живяхме в едни сурови условия на тероризъм, имахме атентати в Москва Петербург и Казвказ, съветът трябва да се обедни срещу тероризма, защото е много опасен. Защото ако му дадем свобода, няма да може да спрем този процес\", допълни още Карпов. Той изрази надежда за \"единни действия със САЩ – надяваме се, че новото ръководството ще намери нов език с Русия, за да може да водим съвместна борба.\"", "date": "2017.06.19", "title": "ИЗВЪНРЕДНО! Анатолий Карпов изби рибата: Кирилицата е създадена във Византия, тогава България е била голяма"}
{"url": "http://pik.bg/%D0%B5%D0%BA%D1%81%D0%BF%D1%80%D0%B5%D1%81%D0%BD%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%B4%D0%BE%D1%86-%D1%80%D0%B0%D1%87%D0%B5%D0%B2-%D0%B7%D0%B0-%D1%81%D1%82%D1%83%D0%B4%D0%B0-%D0%BF%D1%80%D0%B5%D0%B7-%D1%8E%D0%BD%D0%B8-%D0%B6%D0%B5%D1%81%D1%82%D0%BE%D0%BA%D0%B0-%D0%B0%D0%BD%D0%BE%D0%BC%D0%B0%D0%BB%D0%B8%D1%8F-%D0%B5%D1%82%D0%BE-%D0%BA%D0%BE%D0%B3%D0%B0-%D1%81%D0%B5-%D0%BE-news668048.html", "text": "За два дни измръзнахме. Жестока аномалия. Тези два студени дни са част от лятото. През 2013 и 2014 година също е имало по два такива дни през юни. Това заяви пред Нова телевизия климатологът доц. Георги Рачев. \"От утре времето се затопля. Температурите ще достигнат до 30 градуса\", обясни той. По думите му няма нищо неестествено в това на високите места да вали сняг. \"Това студено и влажно време си отива\", увери климатологът. \"По морето ще остане още малко лошо времето. През уикенда температурите ще стигнат 34 градуса. Тези високи градуси ще се задържат в рамките на 10 дни. До края на месеца няма да имаме повече студени дни\", сподели доцентът. По думите му по морето от сряда ще бъде слънчево и топло. \"Две агенции дават прогнози за месец юли. Европейската прогнозира за топло време, докато американската твърди, че то ще бъде нормално топло. Ние прогнозираме, че времето през юли ще бъде топло с 1-2 по-горещи вълни\", добави Георги Рачев.", "date": "2017.06.19", "title": "ЕКСПРЕСНА ПРОГНОЗА! Климатологът доц. Рачев за студа през юни: Жестока аномалия! Ето кога се оправя времето и какво ще бъде лятото"}
{"url": "http://pik.bg/%D0%BF%D0%BB%D0%B0%D1%89%D0%B0%D0%BC%D0%B5-%D0%BD%D0%B0%D0%B9-%D0%BD%D0%B8%D1%81%D0%BA%D0%B8-%D1%81%D0%BC%D0%B5%D1%82%D0%BA%D0%B8-%D0%B7%D0%B0-%D1%82%D0%BE%D0%BA-%D0%B8-%D0%BF%D0%B0%D1%80%D0%BD%D0%BE-%D0%B2-%D1%86%D1%8F%D0%BB-%D0%B5%D1%81-news668045.html", "text": "Цените на новите автомобили в България се изравняват с тези в Западна Европа. Това вероятно обяснява защо годишно се продават поне 10 пъти повече коли втора ръка, отколкото нови, а автосалоните стават все по-редки. Споровете ниски или високи са цените в България са безкрайни. Все пак всички знаят, че имаме най-евтиния алкохол в целия ЕС. Малцина обаче са наясно, че плащаме и най-ниските тарифи за осветление и отопление. И че имаме най-евтините хотели, ресторанти и кафенета. Но пък колите ни са по-скъпи, отколкото в Чехия, Словакия, Полша и още четири държави членки, а по цени на компютрите и телевизорите вече почти сме настигнали германците. Това показват най-новите данни на Евростат, които сравняват ценовите равнища в 28-те от ЕС и в още девет страни от Стария континент. Проучването е за 2016 г. и включва над 2400 потребителски стоки и услуги. То показва, че в Евросъюза най-скъпо е в Дания, Ирландия и Люксембург, а България е най-евтината, следвана от Румъния и Полша, пише \"Сега\". Това обаче е общата картина, но детайлите в нея са много интересни. Изненадващо България, която е държавата с най-ниски доходи в целия ЕС, в някои стокови групи изобщо не е най-евтината. Такъв е случаят с битовата електроника. Цените на телевизори, компютри, смартфони, принтери и т.н. у нас са съвсем близо до средното европейско равнище (те са само 6% по-ниски), по-високи са, отколкото в Румъния и Полша, и са като във Великобритания, Словакия и Латвия. Подобно е положението и с домакинската техника. Българите купуват печки, хладилници, съдомиялни, перални, климатици, тостери на цени, които са само с 14% под средните за ЕС. На повечето източноевропейци тези уреди им излизат по-евтино - чехи, румънци, словаци, поляци, латвийци, литовци. Иначе България е \"оазис\" за купувача на дрехи, цигари и алкохол - тук са най-ниските цени в целия ЕС. Вярвате или не, битовите ни сметки са най-малки - ток, парно, природен газ, въглища и т.н. струват наполовина от средното за общността. Проблемът е, че доходите ни също са наполовина от тези на средния гражданин на ЕС. Храната ни също е сравнително евтина, но не колкото в Полша и Румъния. Цените в нашите хотели и ресторанти са обаче без конкуренция в ЕС - те са с 56% под средното европейско ниво. Това е и едно от обясненията за успехите на българския международен туризъм. С други думи, не е само евтиният алкохол, а и храната, нощувките са привлекателни и по джоба на чужденците. Към това трябва да прибавим и тарифите в транспорта - билетите за самолет, влак, автобус у нас не просто са най-евтини, но и са само 46% от средните за ЕС. Данните на Евростат опровергават и ширещия се от години у нас мит, че морето в Гърция е по-евтино. Не е - цените на нощувките и заведенията у нас са 56% под средното ниво за ЕС, докато гръцките са само с 19% под средното. Отделно вино, бира, водка, ракия и цигари в магазините в южната ни съседка са само с 9% под средните евростойности, а при нас са с 44% по-долу. Цените на хранителните стоки, сокове, минерална вода, газирани напитки в България са с 29 на сто под средното за ЕС, а в Гърция са с 5% отгоре.", "date": "2017.06.19", "title": "Плащаме най-ниски сметки за ток и парно в цял ЕС"}
{"url": "http://pik.bg/%D0%BF%D0%BB%D0%B0%D1%89%D0%B0%D0%BC%D0%B5-300-%D0%BB%D0%B5%D0%B2%D0%B0-%D0%B7%D0%B0-%D1%88%D0%B0%D0%BC%D0%BF%D0%B0%D0%BD%D1%81%D0%BA%D0%BE-%D0%BF%D1%80%D0%B8%D0%B3%D0%BE%D1%82%D0%B2%D1%8F%D0%BD%D0%BE-%D0%B2-%D0%BA%D0%BE%D1%87%D0%B8%D0%BD%D0%B8-news668051.html", "text": "Газирано вино, познато с името на едноименната напитка шампанско, се прави в кочини край Пловдив, съобщава „Монитор“. Проверка показа, че в помещения на изоставени свинеферми се бутилират стотици шишета на ден, които поемат към курортите и скъпите заведения в столицата, където бройката се продава за поне 300 лева. Поредната импровизирана фабрика била разбита преди три дни в района на Перущица, където в помещенията, в които до скоро са били гледани животни са открити 45 литра етилов алкохол в пластмасови съдове. В друга стая пък имало огромен бидон от 600 литра, който също бил пълен със заготовката за газирано вино. Оказало се, че нелегитимният производител ползвал етиловия алкохол, който разреждал с вода и ароматизатори, за да се получи близък до шампанското вкус. След това напитката била газирана с „кислородни патрони“ и бутилирана. Част от готовата продукция била открита в съседно помещение. Там имало 1765 бутилки без никакви документи за платен акциз и бандероли. По думите на експерти направата на шампанско менте никак не представлявала сложен процес. За начало трябвало да се набавят празни бутилки. Те се изкупували от заведенията, където кръчмарите ги търгували между 50 стотинки и лев за бройката. Най-предпочитани били френските марки, които пълни в оригинал стрували над 300 лева за шише. Фалшификаторите държали целостта на етикета да е запазена, тъй като той бил най-трудното нещо за копиране при ментето. Шампанското от една от най-скъпите марки на родния пазар пък например имало етикет от специална хартия, която ценителите на тази напитка разпознавали само с допир. Ако случайно обаче той е разкъсан, то нелегалните производители имали решение и за това. Те имали богат набор от хартии, които наподобявали оригинала. Тапите, фолиото и специалните телчета, които държат капачките на място, се правели в домашни фабрики с евтини и широкоразпространени машини. Най-лесното според производителите била направата на самата течност. Тя се получава от чиста вода, винена есенция, алкохол и машина за газиране.", "date": "2017.06.19", "title": "Плащаме 300 лева за шампанско, приготвяно в кочини"}
{"url": "http://pik.bg/%D0%B3%D0%B5%D0%BD%D0%B5%D1%80%D0%B0%D0%BB-%D0%BF%D0%BE%D0%BF%D0%BE%D0%B2-%D0%BE%D1%82%D0%BA%D1%80%D0%B8%D0%B2%D0%B0-%D0%BF%D1%80%D0%B8%D0%B5%D0%BC%D0%BD%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B8-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D0%B5-news668049.html", "text": "ПП ГЕРБ Народният представител от ГЕРБ ген. Константин Попов ще проведе открити приемни в Пловдив и в Съединение. Това съобщиха от пресцентъра на . В 10.00 часа генерал Попов ще се срещне с областния управител на област Пловдив Здравко Димитров. От 12.00 до 13.30 ч. генерал Попов ще разговаря с жители на област Пловдив в офиса на ГЕРБ - Пловдив област на бул.“Източен“№ 80, ет.7, офис 705. От 14.00 до 15.00 часа приемната ще бъде в заседателната зала на община Съединение.", "date": "2017.06.19", "title": "Генерал Попов открива приемни в Пловдив и Съединение"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%BF%D1%80%D0%B5%D0%B3%D0%BB%D0%B5%D0%B4%D0%B8-%D0%B7%D0%B0-%D1%82%D1%83%D0%B1%D0%B5%D1%80%D0%BA%D1%83%D0%BB%D0%BE%D0%B7%D0%B0-%D0%B2-%D1%81%D0%BB%D0%B8%D0%B2%D0%B5%D0%BD-news668056.html", "text": "За пореден път от днес до 23 юни ще се извършват безплатни прегледи за туберкулоза в сектора по фтизиатрия към МБАЛ „Д-р Иван Селимински“-Сливен. Всеки ден от 8.00 до 12.00 ч., ще се провеждат скринингови изследвания по Програмата за превенция на туберкулозата в България към Министерството на здравеопазването, финансирана от Глобалния фонд за борба срещу СПИН, туберкулоза и малария. Прегледите ще извършва д-р Снежана Колева. България е еднa от страните в Европа с най-висока заболеваемост от туберкулоза. Ежегодно в света от тази болест умират три милиона души.", "date": "2017.06.19", "title": "Започват безплатни прегледи за туберкулоза в Сливен"}
{"url": "http://pik.bg/%D1%84%D0%B0%D0%BD%D0%B4%D1%8A%D0%BA%D0%BE%D0%B2%D0%B0-%D0%B7%D0%B0%D1%81%D1%80%D0%B0%D0%BC%D0%B8-%D1%81%D0%B5-%D1%81%D1%82%D0%BE%D0%BB%D0%B8%D1%87%D0%BD%D0%B0%D1%82%D0%B0-%D0%B2%D0%BB%D0%B0%D1%81%D1%82-%D0%BF%D0%BE%D0%B1%D1%8A%D1%80%D0%BA%D0%B0-%D1%81%D0%BE%D1%84%D0%B8%D1%8F%D0%BD%D1%86%D0%B8---%D0%B4%D0%BE%D1%81%D1%82%D0%BE%D0%B9%D0%BD%D0%B0-%D0%B5-%D0%B7%D0%B0-%D0%BF%D1%80%D0%B8%D0%B7%D0%B0-%D1%81%D1%82%D0%BE%D0%BB%D0%B8%D1%86%D0%B0-%D1%81-%D0%BD%D0%B0%D0%B9-news668101.html", "text": "Какви ли не \"столици\" има из България - морска, на хумора, на поезията... Крайно време е да обявим и София за столица с най-нахалната местна власт. Това е най-мекото определение за общинските управници, които направо подлудиха столичани. Не стигат перманентните ремонти, затворените улици и задръстванията из центъра, ами на това отгоре софиянци са подлагани и на допълнителен тормоз с градския транспорт, че и миеното на улиците в работно време в понеделник в 10 часа - при това след 3 дни дъждове и прогноза за валежи и днес. Откакто решиха да чоплят булевард \"Дондуков\", трамвай 20 изобщо не се движи към Халите и \"Пиротска\", а трамвай 22 стига само до Младежкия театър, откъдето автобуси извозват гражданите нататък. Дотук добре. Но трамвай 22 е само с 1 вагон, а броят на хората, които се придвижват до Младежкия театър, си е все същи, както преди ремонта на \"Дондуков\". Затова по-възрастните в трамвая взеха да си спомнят светлия социализъм, когато близостта между хората в градския транспорт беше толкова голяма, че понякога свършваше в родилния дом. На всичкото отгоре въпросното превозно средство се движи на интервал от 10 - 15 минути в работни дни и то сутрин, за почивните да не говорим - може и половин час да го чакаш. На въпрос на ПИК към т.н. \"Градска мобилност\" защо така бе, джанъм, отговорът гласеше, че това е лятна схема. Сиреч, през лятото \"Градска мобилност\" запразнява, пък гражданите да се оправят както си щат. Все едно, че са телевизия с лятна програмна схема. И всичко това - срещу 1.60 за билетче. Е, не е ли нахалство! Не е ли нахалство да обявиш, че си направил велоалеи при положение, че си разчертал с бели линии тротоара покрай парка около НДК, като си оставил метър-два на пешеходците да лавират между стълбовете на уличните лампи и кошчетата за боклук и да отскачат наляво и надясно от препускащите в другата част на тротоара велосипеди? Ако това е велоалея, явно НДК ще да е Бъкингамския дворец, а Йорданка Фандъкова - Елизабет Втора. Зер, и тук гей парадите си станаха нещо нормално. Фандъкова, засрами се! Не е ли нахалство в най-активната част от предиобеда на първия работен ден от седмицата да заприщиш централни улици, защото си решил да ги миеш? Точно така - улиците трябва да се мият, когато от сутрин до вечер вали дъжд, а не когато царят адски жеги и не капва капка! Да не щете да е като в Ню Йорк или Париж, където вечер газиш в отпадъци до колене, а сутринта, когато излезеш, градът прилича на изблизан с език? Това са провокации на гнилия Запад - улиците ще се мият в работно време и за целта ще стоят затворени по цели дни. А, това не бяха ли приказки от социализЪма... То май и сегашната общинска управа на столицата е артисала оттам. Иначе кметицата Фандъкова все кахърна и все проверки ще прави, понеже други са виновни за безобразията, а тя все невинна, като че ли ние им взлагаме да вършат такива щуротии! Абе, госпожа, тия проверки ги правете преди да вземате такива тъпанарски решения, а не когато гражданите се разпищят от безумията ви. Защото, ако наистина не съзнавате какво ще предизвикате, вземайки такива решения, значи просто не сте за тая работа. Нищо, че ви избират за не знам си кой мандат. За още сто мандата да ви изберат, пак няма да ставате! Освен за едно - да донесете на София титлата \"Столица с най-нахална управа\".", "date": "2017.06.19", "title": "Фандъкова, засрами се! Столичната власт побърка софиянци - достойна е за приза \"Столица с най-нахална управа\""}
{"url": "http://pik.bg/%D0%BE%D0%B1%D1%80%D0%B0%D0%B7%D0%BE%D0%B2%D0%B0%D1%82%D0%B5%D0%BB%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0%D1%89%D0%B8%D1%82%D0%B8-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D1%8F-%D1%81%D1%82%D1%83%D0%B4%D0%B5%D0%BD%D1%82-%D0%BE%D1%82-%D1%83%D0%BD%D1%81%D1%81-news668058.html", "text": "Висшите училища в България винаги реагират, когато един проблем, като този в УНСС, стане публичен. Моето мнение е, че студентът, който разкри случилото се в университета, не трябва да бъде наказан. Това заяви пред Нова телевизия министърът на образованието и науката Красимир Вълчев. \"Масовизацията на висшето образование е обща политика. По времето на социализма 30% от завършилите гимназия отиват в университет. Сега този процент е над 70\", уточни той. \"През последните години преструктурираме финансирането и структурите на висшите училища. Предоставяме повече средства за сметка на по-малко бройки\", коментира Красимир Вълчев.", "date": "2017.06.19", "title": "Образователният министър защити наказания студент от УНСС"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B0%D0%BB%D0%B0%D0%BD%D1%82-%D0%BD%D0%BE%D0%BC%D0%B5%D1%80-1-%D0%BD%D0%B0%D0%BF%D1%83%D1%81%D0%BD%D0%B0-%D0%B3%D0%B5%D1%80%D0%B5%D0%BD%D0%B0---%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%B0-%D1%81%D0%B4%D0%B5%D0%BB%D0%BA%D0%B0-%D0%B7%D0%B0-%D0%B8%D0%B7%D0%BD%D0%B5%D0%BD%D0%B0%D0%B4%D0%B0---%D0%BA%D1%80%D0%B0%D0%B5%D0%B2-%D0%BF%D0%BE%D0%B4%D0%BF%D0%B8%D1%81%D0%B0--news668114.html", "text": "Отборът на Левски продаде най-големия си талант Божидар Краев. Сделката е изненадваща що се отнася до тимът, който вади сериозна сума за подписа на Краев. Голмайстор номер едно на \"сините\" през последните три години ще играе в датския Мидтиланд, който се договори с ръководството на 26-кратните шампиони на България. Двата клуба си стиснаха ръцете след продължили близо седмица преговори за сума малко под един милион лев, предава \"Спортал\". Божката пък ще се обвърже с петгодишен контракт, а личните му условия са в пъти по-добри от тези на \"Герена\". Той напусна лагера в Правец рано тази сутрин, след като си взе довиждане с Николай Митов, Даниел Боримиров и играчите. \"Много съм щастлив! Това е крачка напред в кариерата ми. Пожелавам успех на Левски в Лига Европа, първенството и Купата на България\", сподели Краев пред изданието. Както е известно, 19-годишният роден национал имаше договор със столичани до края на годината, като от първи юли можеше да подпише контракт с нов клуб и Левски да го изпусне без пари. Това не се случи най-вече заради агента му Джон Ингълс, който е бивш футболист на клуба, и самия Краев. Двамата уважават изключително много \"сините\", като желанието им бе в касите на отбора да влязат пари, а не младокът да си тръгне без Левски да спечели нищо. Собственикът на столичани Спас Русев се бе договорил преди няколко седмици с бившия шотландски бранител играчът да бъде продаден през лятото, тъй като след над 90 мача с тима от стадион \"Георги Аспарухов\" е дошло време да направи нова крачка в своята кариера. Навършващият 20 години през този месец футболист през последните седмици бе разочарован от писанията, че изнудва Левски, след като през зимата си намали заплатата с 6000 лева на месец в името на клуба, който не е в цветущо финансово състояние. Краев е сочен като един от най-големите таланти в родния футбол. За изненада ще продъльи кариерата си в Дания.", "date": "2017.06.19", "title": "ИЗВЪНРЕДНО! Талант номер 1 напусна \"Герена\" - сензационна сделка! За изненада - Краев подписа с..."}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%E2%80%93-%D0%BF%D0%BE%D1%80%D0%B0%D0%B7%D1%8F%D0%B2%D0%B0%D1%89%D0%B0%D1%82%D0%B0-%D1%83%D1%81%D1%82%D0%B0-%D0%B2%D0%B5%D1%87%D0%B5-%D0%B2%D0%B4%D1%8A%D1%85%D0%BD%D0%BE%D0%B2%D1%8F%D0%B2%D0%B0-%D0%B8-%D0%B2%D0%B8%D1%86%D0%BE%D0%B2%D0%B5-news668108.html", "text": "- Чакай, пиша статус! И Льотчика отново, макар със скръб, си легна с котарака... - Една от основните цели на клеветата е да превърне един човек в това, което не е. Затова ще направя няколко уточнения. Дължа го на тези, които ме познават, но най-вече на тези, които не ме познават. Не съм първа дама, нито пък съм фърст лейди. Съпругата на президента съм. Не съм настоявала да имам охрана, нито пък възприемам присъствието на НСО в личното ми пространство като белег за превъзходство. Приемам и се съобразявам с решение, което гарантира сигурността на президента. Не командвам президента, нито му казвам как да управлява държавата. Именуването ми като „генерал Деси“ е добър опит в старанието да се внушава, че генералът е под чехъл. Но генералът в нашето семейство е само един и в настоящия момент е президент. Не разполагам със сътрудници, секретарка също нямам. Използвам кабинет в президентството, на какъвто са имали право и предишните съпруги на президенти. Там организирам срещи, свързани с инициативите, с които съм ангажирана като съпруга на президента. Не съм разпореждала ремонти във вила „Калина“, нито съм нахлула с майстори веднага след изборите. Живеем в къщата от една седмица. Завари ни добре стопанисван и уютен дом. С твърденията, че съм тъпа селска пръчка няма да ви губя времето. Истинските дами, които ме определят като проста селянка, вероятно имат право на такъв език.“ Беше ви скучно без първа дама. Докато на „Дондуков“ 2 се вихреше Росен Плевнелиев, Юлияна бръмчеше насам-натам – волно и извън протокола. По IT сбирки и с червено „Ауди“ вместо с „Мерцедес“ на НСО. Ама пък кой ли я виждаше в отсъствието й. Е, хак ви е сега Генерал Деси. Десислава Радева не само е съпругата на президента, не само е медиен фойерверк, но вече е и откровен вдъхновител на вицове в социалната мрежа: Както и: Други шегобийци във „Фейсбук“ пък се запитаха „дали първата дама няма снимки с нацистки поздрав”, каквато епидемия завзе доста мъже от властта напоследък. Повод за пиперливите анекдоти, разбира се, са писанията на г-жа Радева във „Фейсбук“. Последната новост от профила й е своеобразна атака срещу гей парада в София. Половинката на президента Румен Радев скочи на прайда, като укори „прайдващите“, че преиграват, защото никой не ограничава правата им, а освен това всички хора сме различни. Десислава Радева напомня още на гей общността, че пенсионерите не са по-малко дискриминирани. Тя критикува още различните, че не са уважили паметта на загиналия военен пилот в Черно море и вместо прайд е трябвало да има Ден на траур. Първата дама прави коментара във „Фейсбук“ с уговорката, че самата тя има много приятели сред съсловието, което участва в прайда. Постът, който бе масово публикуван в медиите, завършва с песента Catch The Rainbow на групата Rainbow. Той обаче не се вижда на личния профил на президентската съпруга вероятно заради ограничението да не е публичен пост или пък е бил изтрит впоследствие. пише президентшата във „Фейсбук“. Държавническо някак. Визионерско. Разбира се, такъв тип нравоучителни слова не са изненада и трябва да се очакват, защото прецеденти вече съществуват. Съпругата на президента Десислава Радева поздрави във „Фейсбук“ българките по повод 8 март. В обръщението си към дамите тя цитира \"една от най-жените\" - поетесата Блага Димитрова, и писателя Джон Ъпдайк: пише първата дама. - След поздрава Генерал Деси е публикувала видео от американския X Factor от 2011 г. с изпълнение на Стейси Франсис. Тежки, трудни и свърхинтелектуални препратки. Същите като от нощта на изборите, когато новата първа дама на България – Десислава, май още Генчева даже, публикува във фейсбук профила си песента на хеви метъл бандата Manowar „The Crown and The Ring“. Направи го, след като стана ясно, че Румен Радев ще бъде новият държавен глава. “, написа още съпругата на бъдещия президент на България в социалната мрежа. Дали заради опиянението като от долна бургаска кръчма или заради парвенюшкото съприкосновение с коридорите на властта, Генерал Деси непрекъснато е повод за коментари. Дали е била подходящо облечена в НДК, дали е трябвало или не да е с ботуши пред Паметника на незнайния воин, дали чантичката й при срещата със съпругите на другите държавни глави в Европа е трябвало да е розова и дали въобще и какво е търсела при Негово светейшество папата. Защо си прави евтин пиар, публикувайки снимка с актьора Любо Нейков, дегизиран като Ненка от „Комиците”, което в мрежата бе определено като кич, неподходящ за ранга на една президентша. Всъщност Генерал Деси явно не цепи басма никому, щом на „Дондуков“ 2 вече месеци наред са без експерт по пиар, след като нервите на Елена Йончева очевидно не издържаха. Говори се, че госпожа №1 не само одобрява менюто, но и доставката на тоалетна хартия. Всъщност няма да сме обективни, ако не кажем, че тя не е наясно какво се пише и говори за нея. Дори, пак във „Фейсбук“, написа преди време, че е време да опровергава. Първата дама Десислава Радева доби кураж да проговори за слуховете около себе си и командорския си характер. Ето какво написа в профила си: Дали пък наистина не е белег на аристократизъм, когато сам разсъждаваш за себе си като за „тъпа селска пръчка“?! „Ако г-н Радев иска да стои стабилно на публичната сцена, трябва да намери начин да озаптява две агресивни жени: г-жа Йотова и съпругата си“, написа във „Фейсбук“ културологът Ивайло Дичев след поста на Радева за прайда. Певицата Рут Колева пък бе още по-гневна: „Първа дама? По-скоро първа мотика. Глупава госпожо, защо не ги пуснахте тия коментарчета след срещата на НАТО, докато се снимахте със съпруга на министър-председателя на Люксембург – Готие Дестене, а? Само когато е изгодно, явно. Хомофобията не се толерира на местата, където искате да се покажете със скъпите си рокли и селските си претенции. Или може би ви е яд, че не са ви дали достатъчно внимание?.", "date": "2017.06.19", "title": "САМО В ПИК И \"РЕТРО\"! Генерал Деси – \"поразяващата уста\" вече вдъхновява и вицове"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8-%D1%83%D0%B2%D0%BE%D0%BB%D0%BD%D0%B8%D0%BB-%D0%B2%D1%81%D0%B8%D1%87%D0%BA%D0%B8-%D0%BE%D1%82-%D0%B4%D0%B0%D0%B8-%D0%B7%D0%B0%D0%BC%D0%B5%D1%81%D0%B5%D0%BD%D0%B8-%D0%B2-%D1%81%D1%85%D0%B5%D0%BC%D0%B0%D1%82%D0%B0-%D1%81-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D0%BA%D0%BD%D0%B8-news668061.html", "text": "В ДАИ са уволнени всички, за които има данни за участие в схемата за продажба на книжки. Белите кабини не е възможно да се измамят. Минаваш през скенер, за да влезеш. После сядаш в щумо и зувко изолирана кабина. Няма мобилна мрежа. Това обяви министър Ивайло Московски пред Би Ти Ви. „Има неща, които може да се подобрят още. Успяхме да вдигнем малко заплатите в ДАИ, но мислим и в тази посока“, обясни още министърът. Московски е доволен, че ЕК е одобрила помощ от 224 млн. евро за БДЖ. „Така ще може да продължим стратегията за оздравяване на БДЖ. ЕК повярваха, че пътят за стабилизиране на железниците е правилен. Става въпрос за безлихвен заем от бюджета, като сумата няма да е предоставена наведнъж. Първо трябва да покрием плащанията с наказателни лихви. 14 млн. лева на година само от наказателни лихви. И това е от просрочия от неплащане на дългове. От 850 млн. намалихме дълговете до 350 млн., но не сме рехабилитирали или купили нови влакове“, разказа още той. Попитан за концесията на Летище София, Московски разкри: „Летище София ще бъде дадено на концесия. В последно време политизиране на темата в посока национална сигурност. Некомпетентни са твърденията, че ще стане дъщерно на турска компания. В договора са разписани всички инвестиции, които трябва направи концесионера. Концесията е полезна за държавата. Летищата във Варна и Бургас са концесионирани от БСП и нещата там са супер. Договорът се прекратява на мига, ако не се спазва.“", "date": "2017.06.19", "title": "ИЗВЪНРЕДНО! Министър Московски уволнил всички от ДАИ, замесени в схемата с продажбата на книжки! (ОБНОВЕНА)"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%BD%D0%B0-%D0%B4%D0%B2%D1%83%D0%B4%D0%BD%D0%B5%D0%B2%D0%BD%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%B1%D1%83%D0%B4%D0%B0%D0%BF%D0%B5%D1%89%D0%B0-news668060.html", "text": "Министърът на вътрешните работи Валентин Радев заминава на двудневно посещение в Будапеща. Там той ще обсъди с европейските си колеги въпроси, свързани със сигурността на границите, миграцията и убежището. В дневния ред на сесиите в разширен формат с държавите от Западните Балкани и Молдова ще бъдат дискутирани темите за незаконната миграция, проверките за сигурност и динамиката на средата за сигурност. В програмата на министър Валентин Радев са предвидени и двустранни срещи.", "date": "2017.06.19", "title": "Министър Валентин Радев заминава на двудневно посещение в Будапеща"}
{"url": "http://pik.bg/%D0%BC%D0%B8%D0%B3%D1%80%D0%B0%D1%86%D0%B8%D1%8F-656-%D0%BC%D0%BB%D0%BD-%D0%B4%D1%83%D1%88%D0%B8-%D1%81%D0%B0-%D0%BD%D0%B0%D0%BF%D1%83%D1%81%D0%BD%D0%B0%D0%BB%D0%B8-%D0%B4%D0%BE%D0%BC%D0%BE%D0%B2%D0%B5%D1%82%D0%B5-%D1%81%D0%B8-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-2016-%D0%B3-news668063.html", "text": "AFP, цитирани от \"Фокус\". „В края на 2016 г. в света е имало 65,6 млн. души, които са били насилствено разселени\", се казва в изявление на Агенцията на ООН за бежанците, в което се подчертава, че данните са \"безпрецедентно високи\". Опустошителните конфликти, насилието и преследването в държави като Сирия и Южен Судан са принудили рекордните 65,6 млн. души да напуснат домовете си до края на 2016 г. Това съобщиха в понеделник от ООН, предава", "date": "2017.06.19", "title": "МИГРАЦИЯ! 65,6 млн. души са напуснали домовете си до края на 2016 г."}
{"url": "http://pik.bg/%D1%81%D0%BF%D0%B5%D1%88%D0%BD%D0%BE1900-%D1%87%D0%BE%D0%B2%D0%B5%D0%BA%D0%B0-%D1%81%D0%B0-%D0%BC%D0%B8%D0%BD%D0%B0%D0%BB%D0%B8-%D0%BF%D1%80%D0%B5%D0%B7-%E2%80%9E%D0%BF%D0%B8%D1%80%D0%BE%D0%B3%D0%BE%D0%B2%E2%80%9C-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-3-%D0%B4%D0%BD%D0%B8-news668072.html", "text": "1900 души са потърсили помощ в Спешното на университетската болница „Пирогов“ за последните 3 дни. От тях 200 се наложи да останат за лечение. 90 от преминалите са здравнонеосигурени граждани. Екип на Детската травматология оперира 14-годишното момче, което пострада при ПТП на бул. „Владимир Вазов” миналата седмица. По време на неколкочасовата операция, лекарите коригираха многофрагментното счупване, засягащо лакътната става. На пациента бяха поставени 2 плаки, които стабилизираха счупването. Така не се налага продължително носене на гипсова имобилизация. Интервенцията премина успешно и ръката на пациента се възстановява нормално. Той е настанен в реанимация, контактен и адекватен. Припомняме, че беше приет за лечение в „Пирогов” с политравма, след ПТП на пешеходна пътека на бул. „Владимир Вазов”. 39-годишната жена, която беше докарана вчера след ПТП в района на Кресненското дефиле е настанена в Централна реанимация на УМБАЛСМ „Н. И. Пирогов”. Пациентката има политравма – засягната е повече от една анатомична област на тялото. Екипът прилага най-съвременен протокол при лечението й.", "date": "2017.06.19", "title": "СПЕШНО!1900 човека са минали през „Пирогов“ за последните 3 дни"}
{"url": "http://pik.bg/%D1%81%D1%82%D0%B0%D0%B2%D0%B0-%D0%BC%D0%BE%D0%B4%D0%B0-%D0%B3%D0%B5%D1%80%D0%BC%D0%B0%D0%BD%D0%B5%D1%86-%D0%BC%D0%BB%D0%B0%D1%82%D0%B8-%D0%BC%D0%BE%D0%BC%D0%B8%D1%87%D0%B5-%D0%B2-%D1%81%D0%BB%D1%8A%D0%BD%D1%87%D0%B0%D0%BA%D0%B0-%D0%BD%D0%B0%D0%BB%D0%B8%D1%82%D0%B0-%D0%BD%D0%B0-%D0%B1%D0%B0%D1%80%D0%BC%D0%B0%D0%BD-%D0%B1%D1%83%D1%82%D0%B0-%D0%B8-%D0%B1%D0%B8%D0%B5-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-news668053.html", "text": "Германец млати момиче в Слънчака, налита на барман, бута полицаите. Инцидентът е станал 17 юни  около 22.30 ч. Служители от Районно управление – Несебър задържали в бар в Слънчев бряг 26-годишния немски турист Т. Г., защото извършил непристойни действия, грубо нарушаващи обществения ред и оказал съпротива срещу орган на властта, изпълняващ задължения по опазване на обществения ред. Това съобщиха от ОДМВР-Бургас. Констатирано е, че Т. Г. блъснал непознато момиче в бийч бара, сбил се и нанесъл удари на управителя, бармана и охранителя на заведението, след което буйствал и при задържането си оказал яростна съпротива на полицейските служители. По случая е образувано бързо полицейско производство. Инцидентът става дни, след като бруталният швед Ралф Сунберг ритна безпричинно камериерка в хотел в Слънчев бряг.", "date": "2017.06.19", "title": "СТАВА МОДА! Германец млати момиче в Слънчака, налита на барман, бута и бие полицаите"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B7%D0%B4%D1%80%D0%B0%D0%B2%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B3%D0%B5%D0%BD-%D0%BF%D0%B5%D1%82%D1%80%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%B3%D0%B0-%D1%89%D0%B5-%D0%B8%D0%BC%D0%B0%D0%BC%D0%B5-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%BE-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5-news668078.html", "text": "Темите на Естонското председателство ще бъдат електронно здравеопазване и антибиотичната резистентност. Беше добре да се дефинира категорично темата, която ще касае българското председателство и то в ресор здравеопазване, заяви здравният министър проф. Николай Петров. Много широко е дискутирана темата за затлъстяването при децата в резултат на неправилно хранене. Ние развихме, задълбочихме и това е нашето намерение. Като втора тема на нашето председателство се обсъжда темата за достъпа до лекарствени продукти. Има се предвид проблемите, които многократно сме обсъждали, лекарствени продукти, които въобще не стъпват на нашия пазар, такива, които са в недостиг, допълни проф. Петров. \"Първата тема е приета. По мое предложение темата нездравословно хранене при децата ще бъде разширена не само във връзка със затлъстяването, а и във връзка с някои заболявания, а защо не и в посока на това, че нашите деца все повече се променят, появяват се заболявания, които са нетипични за детската възраст. Има процес на подмладяване на множество заболявания, което също може да бъде обвързано с качеството на храните\", заяви Петров в студиото на БНТ. Ще се намерят стъпките, които да ограничат трансмазнините и глюко-фруктозни подобрители в храните. Проф. Петров заяви, че трябва да бъде изградена системата за електронно здравеопазване. \"Вторият стълб, който касае структурите на министерството на здравеопазването - лечебни заведения, доболнична помощ предстои да се изградят и то при едно много важно условие - тотална свързаност, защото електронните системи на НЗОК и на доболнична система трябва да работят като един организъм. Това е електронно здравеопазване. В НС се взе такова решение вече има зададени срок, мърдане няма. До 2 години трябва да имаме функциониращи електронно здравеопазване\", допълва здравният министър. В края на юли ще има неформален съвет на министрите в Естония. Здравният министър е договорил наша група от експерти да останат, ако трябва една седмица, за да вземат всички добри модели. След това ще бъдат докладвани на ниво Министерски съвет и ще започне реализирането им. Темите на Естонското председателство ще бъдат електронно здравеопазване и антибиотичната резистентност. Беше добре да се дефинира категорично темата, която ще касае българското председателство и то в ресор здравеопазване, заяви здравният министър проф. Николай Петров. Много широко е дискутирана темата за затлъстяването при децата в резултат на неправилно хранене. Ние развихме, задълбочихме и това е нашето намерение. Като втора тема на нашето председателство се обсъжда темата за достъпа до лекарствени продукти. Има се предвид проблемите, които многократно сме обсъждали, лекарствени продукти, които въобще не стъпват на нашия пазар, такива, които са в недостиг, допълни проф. Петров. \"Първата тема е приета. По мое предложение темата нездравословно хранене при децата ще бъде разширена не само във връзка със затлъстяването, а и във връзка с някои заболявания, а защо не и в посока на това, че нашите деца все повече се променят, появяват се заболявания, които са нетипични за детската възраст. Има процес на подмладяване на множество заболявания, което също може да бъде обвързано с качеството на храните\", заяви Петров в студиото на БНТ. Ще се намерят стъпките, които да ограничат трансмазнините и глюко-фруктозни подобрители в храните. Проф. Петров заяви, че трябва да бъде изградена системата за електронно здравеопазване. \"Вторият стълб, който касае структурите на министерството на здравеопазването - лечебни заведения, доболнична помощ предстои да се изградят и то при едно много важно условие - тотална свързаност, защото електронните системи на НЗОК и на доболнична система трябва да работят като един организъм. Това е електронно здравеопазване. В НС се взе такова решение вече има зададени срок, мърдане няма. До 2 години трябва да имаме функциониращи електронно здравеопазване\", допълва здравният министър. В края на юли ще има неформален съвет на министрите в Естония. Здравният министър е договорил наша група от експерти да останат, ако трябва една седмица, за да вземат всички добри модели. След това ще бъдат докладвани на ниво Министерски съвет и ще започне реализирането им.", "date": "2017.06.19", "title": "ВАЖНО! Здравният министър ген. Петров разкри кога ще имаме електронно здравеопазване"}
{"url": "http://pik.bg/%D0%B1%D0%B8%D0%B7%D0%BD%D0%B5%D1%81-%D0%BA%D0%BC%D0%B5%D1%82%D0%B8%D1%86%D0%B0-%D0%B2%D1%8A%D1%80%D1%82%D0%B8-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B0-%D0%BC%D0%B0%D0%BD%D0%B4%D1%80%D0%B0-%D0%B2-%D0%B0%D0%B2%D1%82%D0%BE%D1%81%D0%B5%D1%80%D0%B2%D0%B8%D0%B7-%D1%81%D0%BD%D0%B8%D0%BC%D0%BA%D0%B8-news668064.html", "text": "Кметският наместник на Дюлево Стефка Бончева и съпругът  са собственици на нелегална мандра, разкрита в стрелчанското село в събота от служители на ОДМВР - Пазарджик, съобщава \"Марица\". Екипи извършили проверка в помещения на частен имот на фамилията. В приземния етаж, оборудван като автоработилница, били открити вани за събиране на мляко с общ обем около 1600 литра, сиренарна вана и пастьоризатор. В съседна къща пък било обособено помещение с хладилна камера, където да зрее сиренето. Цехът е функционирал изцяло незаконно, без всякакви разрешителни и в разрез със санитарно-хигиенните норми. Наред с ваните за мляко и сирене са се съхранявали двигатели, инструменти за ремонт на автомобили, горива и смазочни материали, съобщиха от полицията. В полицейската акция са се включили и инспектори от Областната дирекция \"Безопасност на храните\" в Пазарджик. Те са установили наличието на около 350 кг краве и около 70 кг козе сирене, няколко десетки литра прясно краве мляко, мая за производството на сирене, амбалаж за подготовка и съхранение на стоката, етикети. По думите на Стефка Бончева млякото е за собствени нужди. Притежаваме 6 крави и произвеждаме млечни продукти за нас и семейството ни. Имаме голяма рода и раздаваме на всички, заяви кметицата пред репортера на \"Пазарджишка Марица\". Тя отрече да продава продукцията си в хранителния магазин на центъра на селото, който е собственост на семейството. Според Бончева и полиция, и Агенцията по храните са извършили проверка и не са установили нарушения. Сиренето има лактационен период, тоест трябва за узрее, преди да се консумира и затова го съхраняваме, но е за собствени нужди, обясни тя.", "date": "2017.06.19", "title": "БИЗНЕС! Кметица върти незаконна мандра в автосервиз (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D0%BA%D1%81%D0%BF%D0%B5%D1%80%D1%82%D1%8A%D1%82-%D0%BF%D1%80%D0%BE%D1%84-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D1%87%D1%83%D0%BA%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%B0%D0%BD%D0%B0%D0%BB%D0%B8%D0%B7-%D0%B7%D0%B0-%D1%82%D0%B5%D1%80%D0%BE%D1%80%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-news668042.html", "text": "Има много сходни елементи с нападението на Лондон Бридж преди няколко седмици. Тези, които са направили този атентат, не са много големи специалисти. Това е някаква инстинктивна реакция на това, което видяхме преди няколко седмици. Този анализа направи пред Нова телевизия арабистът проф. Владимир Чуков във връзка с поредното кърваво нападение в столицата на Великобритания. Припомняме, че късно снощи ван се вряза в тълпа мюсюлмани в Лондон. Към този момент полицията потвърждава за 1 загинал и най-малко 10 пострадали. \"Като противовес на това, което се случи преди известно време, сега шофьорът е бил бял и гладко избръснат. Доказателство за лошо организираното нападение е фактът, че нападателят е заловен от хората, които са били на място и те са го предали на полицията\", коментира той. \"В Европа се образуват гета от джихадисти. Трагедията е, че за първи път ставаме свидетели на атентат на отмъщението. Почти съм убеден, че \"Ислямска държава\" този път няма да се обади. Последните пъти те се обаждаха заради имидж\", обясни арабистът. \"Британските власти имат много проблеми, които да решават\", каза още Владимир Чуков.", "date": "2017.06.19", "title": "ИЗВЪНРЕДНО! Експертът проф. Владимир Чуков с горещ анализ за терора в Лондон"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%82%D0%B5-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BD%D0%B0-%D0%B5%D1%81-%D1%83%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D0%B7%D0%B0-%D0%BA%D1%80%D0%B8%D0%BC-news668065.html", "text": "На редовно заседание в Люксембург, външните министри на Евросъюза ще удължат с 1 година санкциите, свързани с окупирания от Русия Кримски полуостров, информира БНР. Рестриктивните мерки се отнасят за европейски лица и фирми, които нямат право да изнасят определени стоки и технологии в Крим, нито да купуват от там стоки и суровини. Мерките забраняват европейските инвестиции на кримска територия. По време на работен обяд, министрите ще обсъдят дипломатическата криза в Персийския залив, свързана с Катар. Ситуацията в Ирак и сътрудничеството с НАТО в отбраната също са част от дневния ред.", "date": "2017.06.19", "title": "Външните министри на ЕС удължават санкциите за Крим"}
{"url": "http://pik.bg/%D0%B1%D1%87%D0%BA-%D1%81-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D1%83%D1%80%D0%BE%D1%86%D0%B8-%D0%BF%D0%BE-%D0%BF%D0%BB%D1%83%D0%B2%D0%B0%D0%BD%D0%B5-news668067.html", "text": "Едва 30% от българите над 18 години спортуват, сочи проучване на \"Сова Харис\" за 2016 година. Още по-малък е броят на умеещите да плуват. Според акад. Христо Григоров - председател на БЧК, едва 20-23% от населението у нас може да плува, а в Германия това са близо близо 92-95% от хората, съобщава БНТ. Според експертите в най-старата хуманитарна организация у нас, въвеждането на плуването като задължителна дисциплина в училище касае бъдещето на една здрава и просперираща България. Как може това да се случи? Вижте коментара на Антон Налбантов - директор на Водноспасителната служба към БЧК.", "date": "2017.06.19", "title": "БЧК с безплатни уроци по плуване"}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D1%81%D1%85%D0%B5%D0%BC%D0%B8-%D0%B4%D0%B0%D0%BD%D0%B0%D0%B8%D0%BB-%D0%BA%D0%B8%D1%80%D0%B8%D0%BB%D0%BE%D0%B2-%D0%BE%D1%82-%D0%B3%D0%B5%D1%80%D0%B1-%D0%BF%D0%BE%D0%B8%D1%81%D0%BA%D0%B0-%D0%BD%D0%BE%D0%B2-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC---%D1%89%D0%B5-%D0%BF%D0%B8%D1%82%D0%B0-%D0%BA%D0%B0%D0%BA-%D0%B8%D1%81%D0%BA%D0%B0%D1%82-%D0%B4%D0%B0-%D0%B3%D0%BB%D0%B0%D1%81-news668034.html", "text": "Провеждането на нов референдум, с който българските граждани да посочат каква точно промяна на избирателната система искат. Тази своя идея представи пред \"Стандарт\" председателят на парламентарната комисия по правни въпроси и депутат от ГЕРБ Данаил Кирилов. Според него нов по-обширен референдум е един от възможните изходи от сегашната ситуация и дори е логически вариант на действие. Кирилов уточни обаче, че провеждането на нов референдум не е обсъждано в парламентарната група на ГЕРБ и няма решение на управляващата партия. \"Промените в избирателната система са достатъчно сложен въпрос и няма как да ги подминем само със зададения на изминалия референдум на 6 ноември въпрос - за или против мажоритарния вот\", коментира Кирилов. По думите му, ако се направи ново допитване, може да се поиска по-детайлното становище на избирателя не само дали одобрява 100% мажоритарната система, но и какво е мнението му за другите изборни системи. Като важно условие за предстоящ референдум председателят на правната комисия посочи провеждането на разяснителна кампания и добра подготовка от поне една година, а зададените въпроси да са повече от един. \"Първо - каква да е избирателната система. Второ - мажоритарна ли да бъде тя. Смесена ли да бъде системата, или да бъде настоящата система с подобрения\", изреди Кирилов. И добави, че \"ако се влезе в детайлите, ще се получи много по-добра представа каква промяна искат българските граждани\". Въвеждането на 100% мажоритарен вот не успя да получи подкрепата на парламента през изминалата седмица. След ожесточени дебати депутатите отхвърлиха предложението на ГЕРБ за изцяло мажоритарно гласуване в два тура в 240 едномандатни избирателни района, чиито граници се определят от президента. Законопроектът получи подкрепата само на 98 народни представители от ГЕРБ и \"Воля\". Категорично против се обявиха депутатите от БСП, ДПС и \"Обединени патриоти\". Темата за мажоритарния вот ще бъде на дневен ред и през тази парламентарна седмица. Зам.-председателят на Народното събрание и лидер на \"Воля\" Веселин Марешки обяви, че в сряда ще представи своя вариант за мажоритарна система. В законопроекта, който предстои да бъде внесен, се предлага отново 100% мажоритарен вот, но не и разделяне на страната на 240 едномандатни района. Идеята на Марешки е да се запазят сегашните 31 многомандатни района, а за избрани да се приемат първите 15 по брой гласове кандидати. От мажоритарния вот не са се отказали и от партията на Бойко Борисов. \"Усилията на ГЕРБ за въвеждането на мажоритарна избирателна система ще продължат\", вече увери министърът на правосъдието Цецка Цачева.", "date": "2017.06.19", "title": "ПОЛИТИЧЕСКИ СХЕМИ! Данаил Кирилов от ГЕРБ поиска нов референдум - ще пита как искат да гласуват българите"}
{"url": "http://pik.bg/%D0%BF%D0%B0%D1%80%D0%B8-%D0%B7%D0%B0-%D1%82%D0%B5%D0%BB%D1%86%D0%B8%D1%82%D0%B5-%D1%80%D0%B8%D1%81%D0%BA%D0%BE%D0%B2-%D0%B4%D0%B5%D0%BD-%D0%B7%D0%B0-%D1%80%D0%B0%D1%86%D0%B8%D1%82%D0%B5-news668046.html", "text": "Днес ще постигнете поне една отдавна гонена цел. Ще стигнете целта на дейности и амбиции, които движите от доста време. Вероятно ще водите битки със закона, ще ви връщат за нещо забравено, но в крайна сметка работата ще се уреди и ще минете на нов етап на личното си и професионално развитие. Слушайте вътрешния си глас и ще си спестите някои грешки. Може да се втвърди подхода ви към някои близки или колеги, но без натиск в момента работа не се върши и нещата трудно се уреждат. Днес от плещите ви ще падне поне един товар, а в следващите три дни ще се натоварите повече с пари и придобивки. Не започвайте нищо важно, а довършете започнатото и ще оберете плодовете на труда си. Децата са на път да завършат училище, а и вие заедно с тях завършвате цикъл на големи напъни и натоварвания. Ще се случват и непредвидени и нестандартни неща, а родените от обед до утре на обед ще имат нестандартна ориентация и подход в живота. Съветът на деня е да ограничите кръга от познанства. Денят ще донесе много варианти на избор, но ако искате да не си навличате излишни грижи не правете никакъв избор и отложете взимането на важни решения за следващите три дни. До вечерта с успех ще разрешите поне един проблем, който отдавна ви тревожи. Опитайте да приключите с ангажименти, за които сте дали обещания или сте вложили много пари и усилия. Вечерта ще получите нестандартно предложение. Днес и утре ще се раждат и децата, които ще ни накарат да променим възгледите си и някои законови положения. Труден и рисков ден, особено за родените в третата декада. Вероятно е да влезете в особена ситуация, в която няма да знаете как да реагирате. Пазете се от случайни контакти и запознанства. Желателно е да прекарате този ден в покой и максимална изолация от хора, които могат да ви създадат проблеми. Ако започнете нещо ново бъдете сигурни че ще се появят проблеми с документи и общи средства. Вечерта може да се случи нещо неочаквано и непредвидено, което да промени из основи отношения и връзки. Родените в третата декада може да приключат успешно работен цикъл или програма, която ще им донесе придобивки и пари. Не се занимавайте със странични и разсейващи неща. Концентрирайте се над преките си задачи и отговорности и до вечерта ще се похвалите поне с една победа. Каквото остане недовършено и без ангажираност от ваша страна още утре ще зацикли и ще ви създаде проблеми. Не започвайте нищо ново и важно преди да сте разчистили терена на старите ангажименти. Съдбата ще ви даде силен коз. Ден на пасивност. Препоръчва се изолация от външния шум, от проблемите на околните и от конфликтите на работното място. Запазете неутралитет, гонете преките цели и задачи. Всичко, което приключите до вечерта ще ви донесе пари и придобивки още в следващите дни. Навлизате в силен и творчески период. Не се разсейвайте със странични връзки, сложете в ред отношенията с партньори. Стартът на новите дела отложете за 21-22-и. Ден за прочистване и пречистване от насъбраната шлака в тялото и душата. Родените в третата декада ще бъдат подложени на масиран натиск и атака. Внимавайте във връзките. Може да си имате проблеми със закона и с неговите служители. Нещо особено ще се случи, което може да измести фокуса на отношенията ви в съвсем различна посока, която ще ви коства доста жертви и неприятности. Останете където сте, внимавайте при пътувания и не поемайте излишни служебни задачи. Това, което ви прехвърлят като ангажимент ще ви донесе само грижи. Вървете си по пътя и не поглеждайте встрани. Утре всичко ще се промени. Днес сте пред водопад от промени. Пригответе се за скок в личната програма. В момента е добре да се довърши всички обещано, да се сложат в ред връзките и да се приключат професионалните задачи влачени от доста време. Тази вечер ще донесе водовъртеж от пробеми, ще скара трима, но може да сдобри двама. Пазете се от всичко неочаквано, което не можете да контролирате или съдържа непредвидими елементи. Не започвайте нова връзка и не подписвайте нов договор. Доверете се на гласа на интуицията. Днес ще направите пробив на работното място. Ще се случи нещо особено, което ще ви даде предимства. Добре е да приключите задача, с която ще облекчите работата на шефовете си и ще може да си докарате допълнителни пари. Противопоказно е да се бърза, да се поемат непредвидени ангажименти преди да са приключени старите и да е направена инвентаризация на отношения и ресурси. В утрешния ден ви чакат награди за положените днес усилия. Прочистете се от всичко вредно и негативно. Спазвайте диета. Ден на непредвидени усложнения в работата и в живота за родените в третата декада. Лош ден за запознанства, за поемане на нов ангажимент, особено от хора, които не познавате добре. Не подписвайте нов договор за работа. Каквото отложите за следващите три дни ще ви донесе късмет и предимства и ще ви спести излишните разходи. Добре е да приключите определена задача и дейност, да се отделите от общата работа и общата сметка с хора, които носите на гърба си. Останете пасивни към личните забележки. Случващото се в момента работи за личната ви кауза и работна програма. До вечерта ще се променят отношения и връзки и това, което не е могло да стане ще се случи и получи. Работете методично над задачите, които се стремите да приключите и ще имате напредък. Ден за постигане на крайни цели. И ако наистина постигнете отдавна гонена цел, поспрете тази вечер, направите си инвентаризация на пари, връзки и отношения и не бързайте да започвате нещо ново. Утре ще имате повече разходи, но ваш близък човек ще спечели. Символи на деня са урната и двата съда с жива и мъртва вода. Нещо в живота ви ще се приключи, но друго ще изкласи и даде плод. Постарайте се да придвижите до победен край проекти и задачи. Чакайте допълнителни пари и финансиране в следващите дни. Животът ще направи рокади и до два дни ще ви изведе от лична или професионална криза. Движете се оптимистично, но не предприемайте нищо ново, ако интуицията и вътрешното ви усещане ви подканват да изчакате. Свършете това, което вече сте обещали.", "date": "2017.06.19", "title": "Пари за телците, рисков ден за раците"}
{"url": "http://pik.bg/%D0%B0%D0%B4-12-%D0%B4%D1%83%D1%88%D0%B8-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D1%81-%D0%B2%D1%80%D1%8F%D0%B7%D0%B0%D0%BB%D0%B8%D1%8F-%D1%81%D0%B5-%D1%81%D1%80%D0%B5%D0%B4-%D1%85%D0%BE%D1%80%D0%B0%D1%82%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%B2-%D0%BB%D0%BE%D0%BD%D0%B4%D0%BE%D0%BD-news668015.html", "text": "12 души са пострадали при инцидента в Североизточен Лондон, при който автомобил се вряза в хората в района на „Финсбъри Парк“, съобщава The Sun. Изданието потвърждава информацията, че ванът се е врязъл в хора, излизащи от джамия. „Който и да го е сторил, го е направил за да нанесе вреди на хората, и това е терористичен акт“, заяви служителят в джамията Мохамед Козбар. По-рано бе съобщено, че полицията е задържала човек, който е заподозрян като извършител.", "date": "2017.06.19", "title": "Ад! 12 души са пострадали при инцидента с врязалия се сред хората автомобил в Лондон"}
{"url": "http://pik.bg/%D0%B2-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D1%80%D0%BE%D0%BD%D0%B0%D0%BB%D0%B4%D0%BE-%D0%B8%D1%81%D0%BA%D0%B0-%D0%B4%D0%B0-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B5-%D0%B2-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D1%8E%D0%BD%D0%B0%D0%B9%D1%82%D0%B5%D0%B4-news668014.html", "text": "Португалският нападател на Реал (Мадрид) Кристиано Роналдо е поискал от своя мениджър Жорже Мендеш да направи всичко възможно да му уреди трансфер в бившия му клуб Манчестър Юнайтед, твърди порутгалското издание “А Бола”. Както е известно, португалецът категорично е решил, че ще напусне “Сантиаго Бернабеу” през това лято, а изглежда вече е избрал и отборът, в който ще продължи кариерата си. Роналдо изкара шест години на “Олд Трафорд” от 2003 до 2009 година. В последните дни излязоха информации, че Юнайтед не проявява интерес към играча. Мениджърът Жозе Моуриньо не иска отново да работи със сънародника си, с когото бяха заедно в Реал (Мадрид) преди време. За момента се смята, че най-сериозен интерес към Роналдо има от Пари Сен Жермен и Челси.", "date": "2017.06.19", "title": "В Португалия! Кристиано Роналдо иска да се завърне в Манчестър Юнайтед"}
{"url": "http://pik.bg/%D0%BD%D0%BE%D0%B2-%D0%BC%D0%B0%D0%BD%D0%B4%D0%B0%D1%82-%D1%84%D0%BB%D0%BE%D1%80%D0%B5%D0%BD%D1%82%D0%B8%D0%BD%D0%BE-%D0%BF%D0%B5%D1%80%D0%B5%D1%81-%D0%BE%D1%81%D1%82%D0%B0%D0%B2%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-%D0%B4%D0%BE-2021-%D0%B3%D0%BE%D0%B4%D0%B8%D0%BD%D0%B0-news668016.html", "text": "Насотящият президент на Реал (Мадрид) Флорентино Перес ще запази поста си поне до 2021 година, съобщава „Марка“. Според информацията пълномощията на 70-годишния Перес са били продължени на безалтернативна основа, след като други претенденти за поста не е имало. Флорентино Перес пое президентският пост на Реал (Мадрид) за първи път през 2000 година и остана на поста до 2006 година. След това се завърна начело на Реал през 2009 година.", "date": "2017.06.19", "title": "Нов мандат! Флорентино Перес остава президент на Реал (Мадрид) до 2021 година"}
{"url": "http://pik.bg/%D0%B1%D0%B8%D0%B2%D1%88-%D0%BC%D0%B5%D0%BD%D0%B8%D0%B4%D0%B6%D1%8A%D1%80-%D0%BD%D0%B0-%D1%87%D0%B5%D0%BB%D1%81%D0%B8-%D0%B8-%D1%82%D0%BE%D1%82%D0%BD%D1%8A%D0%BC-%D0%B4%D0%B0%D1%80%D0%B8-100-000-%D0%B5%D0%B2%D1%80%D0%BE-%D0%B7%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0%D1%82%D0%B0-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BE%D1%82-%D0%B3%D0%BE%D1%80%D1%81%D0%BA%D0%B8-news668017.html", "text": "Бившият мениджър на Челси и Тотнъм, и треньор на Зенит (Санкт Петербург) Андре Вилаш-Боаш е дарил 100 000 евро на семействата на пострадалите от горските пожари в Португалия, съобщава електронното издание  RT. „Искрени благодарности на всички, които дадоха своя принос за да подкрепят семействата, пострадали в тази трагедия. 100 000 евро утре ще им бъдат предадени“, написа в профила си в „Инстаграм“ португалският футболен специалист, който в момента води китайският Шанхай СИПГ Най-малко 60 души пострадаха и около 150 останаха без довоме след горски пожари в Португалия.", "date": "2017.06.19", "title": "Бивш мениджър на Челси и Тотнъм дари 100 000 евро за семействата на пострадалите от горските пожари в Португалия"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BC%D1%8A%D0%B6-%D1%81-%D0%BD%D0%BE%D0%B6-%D0%B0%D1%82%D0%B0%D0%BA%D1%83%D0%B2%D0%B0%D0%BB-%D0%B8%D0%B7%D0%BB%D0%B8%D0%B7%D0%B0%D1%89%D0%B8%D1%82%D0%B5-%D0%BE%D1%82-%D0%B4%D0%B6%D0%B0%D0%BC%D0%B8%D1%8F-%D0%B2-%D0%BB%D0%BE%D0%BD%D0%B4%D0%BE%D0%BD-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%81%D0%B5-%D0%B7%D0%B0%D0%B1%D0%B8%D0%BB-%D1%81-news668019.html", "text": "След инцидента със забилия се в хора, излизащи от джамия в района на Финсбъри Парк, Североизточен Лондон хора е имало още един инцидент, съобщава Evening Standard. Според информацията от автомобила е изскочил мъж, който е нападнал с нож хората. Един човек е бил ранен от нападателя. От полицията в Лондон обявиха за един арестуван по подозрение, че е извършил нападението.", "date": "2017.06.19", "title": "От последните минути! Мъж с нож атакувал излизащите от джамия в Лондон, след като се забил с автомобила си в тях"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B5-%D0%B1%D0%B8%D0%BB%D0%B0-%D0%B8%D0%BD%D1%84%D0%BE%D1%80%D0%BC%D0%B8%D1%80%D0%B0%D0%BD%D0%B0-%D0%B7%D0%B0-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D1%81-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D0%BF%D1%80%D0%B5%D0%B4-%D0%B4-news668023.html", "text": "Премиерът на Великобритания Тереза Мей е била информирана за инцидента в Лондон пред джамия в района на Финсбъри Парк, при който автомобил се вряза в хора, съобщава РИА Новости, като се позовава на представители на премиера. Малко след полунощ на 19 юни бял ван се вряза в хора в района на Финсбъри Парк. Първите информации са за около 12 ранени, като един от пострадалите е в тежко състояние. Появиха се и непотвърдени информации, че мъж е излязъл от вана с нож и е атакувал хората, като е ранил един човек.", "date": "2017.06.19", "title": "Премиерът на Великобритания Тереза Мей е била информирана за инцидента с автомобила пред джамия в Лондон"}
{"url": "http://pik.bg/%D1%83%D0%B6%D0%B0%D1%81-%D0%B5%D0%B4%D0%B8%D0%BD-%D0%B5-%D1%82%D0%B5%D0%B6%D0%BA%D0%BE-%D1%80%D0%B0%D0%BD%D0%B5%D0%BD-%D0%B0-%D0%BE%D1%89%D0%B5-%D0%BD%D1%8F%D0%BA%D0%BE%D0%BB%D0%BA%D0%BE-%D1%87%D0%BE%D0%B2%D0%B5%D0%BA%D0%B0-%D1%81%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D1%81-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BA%D0%BE%D0%B9%D1%82%D0%BE-news668020.html", "text": "Един човек се бори за живота си, а няколко други са ранени, след като бял ван се вряза в пешеходци, излезли след молитва от джамията в района на Финсбъри Парк в Лондон, съобщава London Evening Standard. Поне 10 души са били ударени от автомобила, когато превозното средство е излязло от пътя малко след полунощ. Според непотвърдена информация след това от автомобила е излязъл мъж с нож и е успял да рани един човек. . Характерът на нападението напомня много за случилото се преди две седмици при „Лондон Бридж“. Предполага се, че пострадалите са били мюсюлмани, които са излизали след късна вечерна молитва по време на свещения месец Рамадан. От Мюсюлманския британски съвет потвърдиха, че атаката е била насочена срещу поклонниците и допълниха: „Нашите молитви са с жертвите“.", "date": "2017.06.19", "title": "Ужас! Един е тежко ранен, а още няколко човека са в болница след инцидента с автомобил, който се вряза в хора в Лондон"}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D0%BE%D1%87%D0%B5%D0%B2%D0%B8%D0%B4%D0%B5%D1%86-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BD%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B0-%D0%BA%D0%BE%D0%B9%D1%82%D0%BE-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D1%85%D0%BE%D1%80%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B3%D0%BE-%D0%B5-%D0%BD%D0%B0%D0%BF%D1%80%D0%B0%D0%B2%D0%B8%D0%BB-%D0%BD%D0%B0%D0%BF%D1%8A%D0%BB%D0%BD-news668024.html", "text": "Шофьорът на белия ван, който се вряза в хора в Североизточната част на Лондон го е направил напълно съзнателно. Това твърди очевидец пред телевизонния канал  Sky News. Автомобил се вряза в хора, в района на Финсбъри Парк. Съобщава се за около 12 ранени, като един от пострадалите е в тежко състояние. Появиха се и непотвърдени информации, че мъж е излязъл от вана с нож и е атакувал хората, като е ранил един човек Според разказа на Мухамед, който е очевидец на случилото се, шофьорът на вана не е бил пиян или болен, като напълно е контролирал действията си. Мухамед разказва, че автомобилът най-напред е влязъл в летната на градския транспорт, а след това се е врязъл в излизащите от джамията след молитва хора. „Шофьорът не бчеше пиян... Направи го нарочно“, заявява свидетелят. Според информация на друг очевидец в колата е имало трима мъже, като двама са успели да избягат.", "date": "2017.06.19", "title": "Според очевидец: Шофьорът на автомобила, който се вряза в хора в Лондон, го е направил напълно съзнателно"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%BE%D0%BF%D0%B8%D1%82-%D0%B7%D0%B0-%D1%81%D1%82%D0%B0%D1%80%D1%82-%D0%BD%D0%B0-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%BA%D1%80%D0%B0%D0%B9-%E2%80%9E%D1%81%D0%B0%D1%80%D0%B0%D1%84%D0%BE%D0%B2%D0%BE%E2%80%9D-news668026.html", "text": "Пореден опит за старт на делото за атентата край бургаското летище „Сарафово” ще бъде направен, съобщи Нова телевизия. Атентатът се случи преди близо 5 години, а при взрива загинаха един български шофьор и петима израелски туристи. Процесът не може да стартира, защото се оказва изключително трудно да бъдат призовани пострадалите и роднините на жертвите, които са извън България. Очаква се голяма част от тях да пристигнат у нас през юли, за годишнината от кървавия атентат. Междувременно, близките на шофьора Мустафа Кьосев поискаха 500 000 лева кръвнина.", "date": "2017.06.19", "title": "Пореден опит за старт на делото за атентата край „Сарафово”"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BC%D0%B8%D1%81%D0%BB%D0%B8%D1%82%D0%B5-%D0%BC%D0%B8-%D1%81%D0%B0-%D1%81-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D0%BA%D1%80%D0%B0%D0%B9-%D0%B4%D0%B6%D0%B0%D0%BC%D0%B8%D1%8F%D1%82%D0%B0-%D0%BF%D1%80%D0%B8-%D1%84-news668027.html", "text": "Британският премиер Тереза Мей заяви, че мислите й са с всички пострадали при нападението пред джамията край Финсбъри Парк в Лондон, предава Reuters, цитиран от „Фокус“. „Това е ужасен инцидент – заяви подчерта Мей. - Мислите ми са с тези, които бяха ранени, с техните близки и с службите за извънредни ситуации, който са на мястото на инцидента“.", "date": "2017.06.19", "title": "Премиерът на Великобритания: Мислите ми са с пострадалите при инцидента край джамията при Финсбъри Парк в Лондон"}
{"url": "http://pik.bg/%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B7%D0%B0%D1%81%D0%B5%D0%B3%D0%B0-%D0%BD%D0%B5-%D0%BA%D0%B2%D0%B0%D0%BB%D0%B8%D1%84%D0%B8%D1%86%D0%B8%D1%80%D0%B0%D1%82-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%BA%D1%80%D0%B0%D0%B9-%D0%B4%D0%B6%D0%B0%D0%BC%D0%B8%D1%8F%D1%82%D0%B0-%D0%BF%D1%80%D0%B8-%D1%84%D0%B8%D0%BD%D1%81%D0%B1%D1%8A%D1%80%D0%B8-%D0%BF%D0%B0%D1%80%D0%BA-%D0%BA-news668028.html", "text": "Представител на полицията в Лондон заяви, че на този етап е „прекалено рано“ нападението край джамията при Финсбъри Парк да бъде квалифицирано като терористичен акт, съобщава CNN. Автомобил ся вряза в хора малко след полунощ на 19 юни в района на джамията при Финсбъри Парк в Лондон. В същото време Guardian съобщи, че служители на антитерористичните сружби са се присъединили към полицията за оказване на помощ в разследването на инцидента.", "date": "2017.06.19", "title": "От полицията в Лондон засега не квалифицират нападението край джамията при Финсбъри Парк като терористичен акт"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%B8%D1%82%D0%B5-%D1%88%D0%BE%D0%BA%D0%B8%D1%80%D0%B0%D0%BD-%D1%81%D1%8A%D0%BC-%D0%BE%D1%82-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D0%BA%D1%80%D0%B0%D0%B9-%D0%B4%D0%B6%D0%B0%D0%BC%D0%B8%D1%8F%D1%82%D0%B0-%D0%BF%D1%80%D0%B8-%D1%84%D0%B8%D0%BD%D1%81%D0%B1%D1%8A%D1%80%D0%B8-%D0%BF%D0%B0%D1%80%D0%BA-news668029.html", "text": "Лидерът на опозиционната Лейбъристка партия на Великобритания Джереми Корбин заяви, че е шокиран от инцидента с автомобила, който се вряза в хора край джамията при Финсбъри Парк в Североизточен Лондон. „Абсолютно потресен съм от инцидента край Финсбъри Парк. Свързах се с представители на джамията, с полицията и с хора от съвета на лондонския район, в който е станал инцидента. Мислите ми са с пострадалите от това ужасяващо събитие“, написа Корбин в личния си профил в „Туитър“. От полицията обявиха за 12 пострадали, както и за един задържан.", "date": "2017.06.19", "title": "Лидерът на Лейбъристите: Шокиран съм от инцидента край джамията при Финсбъри Парк"}
{"url": "http://pik.bg/%D0%BC%D0%B5%D0%B4%D0%B8%D0%B8%D1%82%D0%B5-%D0%BD%D0%B0-%D0%BE%D1%81%D1%82%D1%80%D0%BE%D0%B2%D0%B0-%D1%81%D1%8A%D0%BE%D0%B1%D1%89%D0%B0%D0%B2%D0%B0%D1%82-%D0%B7%D0%B0-%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D0%BA%D1%80%D0%B0%D0%B9-%D0%B4%D0%B6%D0%B0%D0%BC%D0%B8%D1%8F%D1%82%D0%B0-%D0%BF%D1%80%D0%B8-%D1%84%D0%B8%D0%BD%D1%81%D0%B1%D1%8A%D1%80%D0%B8-%D0%BF%D0%B0-news668032.html", "text": "По предварителни данни двама човека вероятно са загинали при инцидента край джамията при Финсбъри Парк, съобщават медите на Острова, цитирани от РИА Новости. Бял ван се вряза в хора в района на джамията при Финсбъри Парк в Североизточен Лондон малко след полунощ на 19 юни. Първоначалните информации бяха за 12 пострадали. От полицията обявиха за един задържан. Освен информацията за двама убити, потсътпав информации и да поне десет пострадали, които са получили различни наранявания.", "date": "2017.06.19", "title": "Медиите на Острова съобщават за двама загинали при инцидента край джамията при Финсбъри Парк"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BE%D1%81%D0%B5%D0%BC-%D0%B4%D1%83%D1%88%D0%B8-%D1%81%D0%B0-%D0%BF%D1%80%D0%B8%D0%B5%D1%82%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D0%BA%D1%80%D0%B0%D0%B9-%D0%B4%D0%B6%D0%B0%D0%BC%D0%B8%D1%8F%D1%82%D0%B0-%D0%BF%D1%80%D0%B8-%D1%84%D0%B8%D0%BD%D1%81%D0%B1%D1%8A%D1%80%D0%B8-%D0%BF%D0%B0%D1%80%D0%BA-%D0%B2%D0%B8-news668035.html", "text": "Осем души са били приети в болница след инцидента край джамията при Финсбъри Парк в Лондон, съобщава Ройтерс. Бял ван се вряза в хора, излизащи от джамията край Финсбъри Парк в Северозападен Лондон малко след полунощ на 19 юни. От полицията обявиха за поне 12 ранени, както и за един задържан.", "date": "2017.06.19", "title": "ИЗВЪНРЕДНО! Осем души са приети в болница след инцидента край джамията при Финсбъри Парк (ВИДЕО)"}
{"url": "http://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D0%B4%D0%BD%D0%B5%D1%81-%D0%B4%D1%8A%D0%B6%D0%B4%D0%BE%D0%B2%D0%BD%D0%BE-%D0%BD%D0%B0-%D0%BC%D0%BD%D0%BE%D0%B3%D0%BE-%D0%BC%D0%B5%D1%81%D1%82%D0%B0-news668021.html", "text": "Облачността днес  ще е предимно значителна, с по-съществени разкъсвания над северозападните и югозападните райони, където и дневните температури ще са по-високи, съобщиха от  Националния институт по метеорология и хидрология (НИМХ) към Българска академия на науките (БАН). На много места отново ще има валежи, временно ще са интензивни и придружени с гръмотевици. Ще духа умерен, в югоизточната половина от страната и силен север-североизточен вятър. Максималните температури ще са предимно между 20° и 25°. Атмосферното налягане е малко по-високо от средното за месеца и ще остане без съществена промяна. По Черноморието облачността ще е предимно значителна и отново ще има превалявания, временно интензивни и придружени с гръмотевици. Ще духа умерен и силен север-североизточен вятър. Максималните температури ще са между 20° и 23°. Температурата на морската вода е 19-22°. Вълнението на морето ще е 2-3 бала. В планините ще е облачно и с валежи от дъжд, над 2 300- 2 400 метра - от сняг. Ще духа силен, по високите и открити части – бурен североизточен вятър. Максимална температура на височина 1 200 метра – около 13°, на 2000 метра – около 6°. Фокус", "date": "2017.06.19", "title": "Времето днес! Дъждовно на много места"}
{"url": "http://pik.bg/%D0%BF%D0%BE%D1%81%D0%BB%D0%B0%D0%BD%D0%B8%D0%BA%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D0%BB%D0%BE%D0%BD%D0%B4%D0%BE%D0%BD-%D1%80%D0%B0%D0%BD%D0%BE-%D0%B5-%D0%B4%D0%B0-%D1%81%D0%B5-%D0%BA%D0%B0%D0%B6%D0%B5-%D0%B4%D0%B0%D0%BB%D0%B8-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D1%80%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82-news668033.html", "text": "„Рано е да се каже дали има пострадали българи. Кризисният щаб работи. Чакаме официалната оценка за характера на инцидента”, каза в предаването „Здравей, България” на Нова телевизия посланикът ни в Лондон Константин Димитров. Той коментира инцидента край джамията при Финсбъри Парк, при който бял ван се вряза в хора. Според първите информации 12 души са пострадали, като няколко са тежко ранени. Един човек е арестуван, съобщават от полицията. Сигналът за инцидента е получен 20 минути след полунощ на 19 юни. По това време вярващи са излизали от джамията. Малко по-късно, близо до същата джамия мъж е изскочил от бял ван и е ранил най-малко един човек. Районът е напълно блокиран, а на място са изпратени много полицейски коли и линейки.", "date": "2017.06.19", "title": "Посланикът на България в Лондон: Рано е да се каже дали има пострадали българи при инцидента край джамията при Финсбъри Парк"}
{"url": "http://pik.bg/%D0%BE%D1%87%D0%B5%D0%B2%D0%B8%D0%B4%D0%B5%D1%86-%D0%BD%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%B2-%D0%BB%D0%BE%D0%BD%D0%B4%D0%BE%D0%BD-%D1%82%D0%BE%D0%B2%D0%B0-%D0%B1%D0%B5-%D0%BA%D0%B0%D1%82%D0%BE-%D1%81%D1%86%D0%B5%D0%BD%D0%B0-%D0%BE%D1%82-%D1%84%D0%B8%D0%BB%D0%BC-%D0%BD%D0%B0-%D1%83%D0%B6%D0%B0%D1%81%D0%B8%D1%82%D0%B5-news668018.html", "text": "Жена, която е станала свидетел на инцидента в Северен Лондон, при който автомобил се вряза в хора в района на Финсбъри Парк заяви в ефира на радио LBC, че всичко е било като във филм на ужасите. „Всичко, което се случи, напомняше на филм на ужасите – коментира жената. – Хората изведнъж се разбягаха на всички страни. Не разбирах както става, докато не видях лежащи на земята хора“. Както е известно малко след полунощ британско време в Северната част на Лондон фургон се вряза в хора, излизащи от джамия в района на Финсбъри Парк. Съобщава се за 12 пострадали. От полицията обявиха, че един човек е бил задържан.", "date": "2017.06.19", "title": "Очевидец на нападението в Лондон:  Това бе като сцена от филм на ужасите"}
{"url": "http://pik.bg/%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B2-8-%D0%BE%D0%B1%D0%BB%D0%B0%D1%81%D1%82%D0%B8-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%B5-%D1%81%D0%B8%D0%BB%D0%B0-%D0%B6%D1%8A%D0%BB%D1%82-%D0%BA%D0%BE%D0%B4-%D0%B7%D0%B0-%D1%81%D0%B8%D0%BB%D0%B5%D0%BD-%D0%B2%D1%8F%D1%82%D1%8A%D1%80-news668022.html", "text": "Жълт код за силен вятър е в сила за 8 области в страната за днес. Това сочи справка на сайта на Националния институт по метеорология и хидрология към БАН. Жълтият код е в сила за областите Кърджали, Хасково, Ямбол, Сливен, Бургас, Шумен, Варна и Добрич. В изброените области средната скорост на север- североизточният вятър ще се усили до 14-17 м/сек и пориви до 20-22 м/сек. Фокус", "date": "2017.06.19", "title": "Предупреждение! В 8 области в страната е сила жълт код за силен вятър"}
{"url": "http://pik.bg/%D1%82%D1%80%D0%B8%D0%B4%D0%BD%D0%B5%D0%B2%D0%B5%D0%BD-%D1%82%D1%80%D0%B0%D1%83%D1%80-%D0%B2-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D1%81-%D0%B3%D0%BE%D1%80%D1%81%D0%BA%D0%B8%D1%82%D0%B5-%D0%BF%D0%BE%D0%B6%D0%B0%D1%80%D0%B8-news667999.html", "text": "В Португалия бе обявен тридневен национален траур, след като над 60 души загинаха при горски пожари, предава Bloomberg, цитиран от „Фокус“. Според първоначалните анализи на властите огънят е избухнал вследствие на суха гръмотевична буря. „С толкова много жертви това е безпрецедентна трагедия в историята на демократична Португалия“, заяви президентът на страната Марсело Ребело де Соуза в телевизионно обръщение.", "date": "2017.06.19", "title": "Тридневен траур в Португалия заради трагедията с горските пожари"}
{"url": "http://pik.bg/%D0%BD%D1%8F%D0%BA%D0%BE%D0%BB%D0%BA%D0%BE-%D0%BF%D0%B5%D1%88%D0%B5%D1%85%D0%BE%D0%B4%D1%86%D0%B8-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B2%D0%B0%D0%BD-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%B3%D1%80%D1%83%D0%BF%D0%B0-%D1%85%D0%BE%D1%80%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-news668006.html", "text": "Няколко пешеходци са пострадали, след като са били ударени от ван в Лондон, пише британският вестник The Independent, цитиран от „Фокус“. Свидетели отбелязват, че превозното средство е излязло от пътя и се е врязало в тълпата пред джамията във Финсбъри Парк, но не е било ясно дали сблъсъкът е бил умишлен. „Органите на реда са на мястото на инцидента, заедно с другите служби за извънредни ситуации“, съобщиха от полицията. „Има няколко пострадали, които получават медицинска помощ на мястото на инцидента. Един човек е арестуван. Започнало е разследване“,  се казва в съобщението на полицията. Част от улица „Севън Систърс“ е затворена заради продължаващата операция. Засега няма информация инцидентът при Финсбъри Парк да е терористична акция.", "date": "2017.06.19", "title": "Няколко пешеходци са пострадали, след като ван се вряза в група хора в Лондон"}
{"url": "http://pik.bg/%D0%B2%D1%83%D0%BB%D0%BA%D0%B0%D0%BD%D1%8A%D1%82-%D1%88%D0%B8%D0%B2%D0%B5%D0%BB%D1%83%D1%87-%D0%BD%D0%B0-%D0%BA%D0%B0%D0%BC%D1%87%D0%B0%D1%82%D0%BA%D0%B0-%D0%B5-%D0%B8%D0%B7%D1%85%D0%B2%D1%8A%D1%80%D0%BB%D0%B8%D0%BB-%D0%BF%D0%B5%D0%BF%D0%B5%D0%BB-%D0%BD%D0%B0-%D0%B2%D0%B8%D1%81%D0%BE%D1%87%D0%B8%D0%BD%D0%B0-15-%D0%BA%D0%BC-news668000.html", "text": "Вулканът Шивелуч, намиращ се на Камчатка, е изхвърлил пепел на височина 15 км над морското равнище, предава Интерфакс, цитиран от „Фокус“. Властите отбелязаха, че жителите на Уст Камчатск, който се намира на 90 км от вулкана, са били уведомени за опасността и са им дадени съвети за реакция. На 15 юни вулканът отново изхвърли пепел на височина 12 км от морското равнище. Тогава облакът се разпространи на площ по-голяма от 40 хил. квадратни километра. Активността на Шивелуч се засили през май 2009г.", "date": "2017.06.19", "title": "Вулканът Шивелуч на Камчатка е изхвърлил пепел на височина 15 км"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-50-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D1%87%D0%B0%D1%81%D1%82%D0%B8%D1%87%D0%BD%D0%BE-%D1%81%D1%80%D1%83%D1%82%D0%B2%D0%B0%D0%BD%D0%B5-%D0%BD%D0%B0-%D1%81%D0%B3%D1%80%D0%B0%D0%B4%D0%B0-%D0%B2-%D1%89%D0%B0%D1%82%D0%B0-%D0%BC%D0%BE%D0%BD%D1%82%D0%B0%D0%BD%D0%B0-news668002.html", "text": "Най-малко 50 души са пострадали след частично срутване на сграда в американския щат Монтана, съобщава ТАСС, като се позовава на представители на медицинския център в град Калиспел. Инцидентът е станал в горско селище, недалеко от населения пункт Лейксайд. Според първоначалните данни част от балкон на лятна вила, на който е имало няколко десетки души, се е срутил. Пострадалите са били приети в болници, като някои от тях са били откарани до медицинските заведения с хеликоптери. „Двама от пациентите са в критично състояние“, се посочва в съобщение на медицинския център. От местното пожарно управление съобщават, че сред пострадалите има деца и възрастни хора. Започнало е разследване на инцидента.", "date": "2017.06.19", "title": "Трагедия! Най-малко 50 ранени след частично срутване на сграда в щата Монтана"}
{"url": "http://pik.bg/%D0%BD%D1%8F%D0%BA%D0%BE%D0%BB%D0%BE-%D1%87%D0%BE%D0%B2%D0%B5%D0%BA%D0%B0-%D0%BB%D0%B5%D0%B6%D0%B0%D1%82-%D0%BD%D0%B5%D0%BF%D0%BE%D0%B4%D0%B2%D0%B8%D0%B6%D0%BD%D0%BE-%D0%BD%D0%B0-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D0%BA%D0%BE%D0%B5%D1%82%D0%BE-%D0%B2%D0%B0%D0%BD-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D1%85%D0%BE%D1%80%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-news668009.html", "text": "Няколко човека лежат неподвижно на мястото, където ван се вряза в група хора в  Североизточен Лондон, разказа жителка на района Финсбъри Парк пред телевизия Sky News. „Виждам, че двама или четирима души лежат неподвижно“, заявява зрителката, която се представя като Синтия. По нейните думи, в момента, в който ванът се е врязъл в хората, тя е била в дома си, като е чула викове. Телевизионният канал излъчва кадри от мястото на инцидента, като се виждат полицейски коли и много хора край станцията на метрото Финсбъри Парк. По-рано от полицията съобщиха за пострадали и един задържан за инцидента. Движението по улица „Севън Систърс“ остава затворено. Властите призовават жителите да търсят алтернативни маршрути.", "date": "2017.06.19", "title": "Няколо човека лежат неподвижно на мястото, на което ван се вряза в хора в Лондон"}
{"url": "http://pik.bg/%D1%81%D0%BB%D0%B5%D0%B4-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%E2%80%9E%D0%B3%D1%80%D0%B5%D0%BD%D1%84%D0%B5%D0%BB-%D1%82%D0%B0%D1%83%D1%8A%D1%80%E2%80%9C-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8%D1%81%D0%BA%D0%B0%D1%82-%D0%BF%D1%80%D0%B5%D1%80%D0%B0%D0%B7%D0%B3%D0%BB%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D1%80%D0%B0%D0%B7%D0%BF%D1%80%D0%BE%D1%80%D0%B5%D0%B4%D0%B1%D0%B8%D1%82%D0%B5-news668005.html", "text": "Експертите призовават правителството на Великобритания да преразгледа разпоредбите за огнеустойчивост, тъй като те не са актуални и могат да бъдат заобикаляни, пише вестник The Times, цитиран от „Фокус“. Строителните компании могат лесно да намерят „вратички“ в задължителните практики и да използват неподходящи материали, коментира Константинос Цавдаридис, асоцииран преподавател по строително инженерство в университета в Лийдс. „Правителството трябва да бъде разтревожено“, подчерта специалистът. Той призова за нови начини за извършване на проверки, подобни на въведените в Обединените арабски емирства, при които се изисква външната облицовка на стените също да бъде тестване за огнеустойчивост. „Може наистина да се използват много добри материали - отбеляза Цавдаридис. - Но ако те бъдат поставени така, че да се образуват празни пространства, димът и топлината ще могат да преминават и да създават ефект на комин, като по този начин ще пренасят пламъците към горните етажи“, допълни експертът.", "date": "2017.06.19", "title": "След трагедията в „Гренфел Тауър“ във Великобритания искат преразглеждане на разпроредбите за пожарна безопасност"}
{"url": "http://pik.bg/%D0%BF%D0%BE%D1%82%D0%B2%D1%8A%D1%80%D0%B4%D0%B5%D0%BD%D0%BE-%D1%81%D0%B5%D0%B4%D0%B5%D0%BC-%D0%BC%D0%BE%D1%80%D1%8F%D1%86%D0%B8-%D0%BE%D1%82-%D1%80%D0%B0%D0%B7%D1%80%D1%83%D1%88%D0%B8%D1%82%D0%B5%D0%BB%D1%8F-%E2%80%9E%D1%84%D0%B8%D1%86%D0%B4%D0%B6%D0%B5%D1%80%D0%B0%D0%BB%D0%B4%E2%80%9C-%D1%81%D0%B0-%D0%BC%D1%8A%D1%80%D1%82%D0%B2%D0%B8-%D1%81%D0%BB%D0%B5%D0%B4-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D0%B2-%D1%8F%D0%BF%D0%BE%D0%BD%D1%81%D0%BA%D0%BE-%D0%BC%D0%BE%D1%80-news668007.html", "text": "От Военоморските сили на Съединените щати официално потвърдиха за гибелта на седем моряци от екипажа на разрушителя „Фицджералд“ при инцидента в Японско море, съобщават в изявление от Седми флот на Военоморските сили на Съединените щати. Както е известно разрушителят „Фицджералд“ се сблъска с търговски кораб, плаващ под филипински флаг в Японско море. „Останките на седем моряци, които по-рано бяха обявени за безследно изчезнали, са били открити в потопените жилищни помещения на разрушителя, след като водолази успяха да се доберат до тези помещения на 18 юни – се посочва в съобщението – За мъртви са обявени старшините артилеристи Дакота Кайл Рингсби и Ноа Ернандес, старшина трети клас Шинго Александър Дъглас, техник на ехолокатор Нгок Троунг Уин, операторите на системата за управление на огъня Карлос-Виктор Хансен Сибийан и Гари Лео Рем, както и специалистът по личен състав Хавиер Алек Мартин“.", "date": "2017.06.19", "title": "Потвърдено! Седем моряци от разрушителя „Фицджералд“ са мъртви след инцидента в Японско море"}
{"url": "http://pik.bg/%D0%BF%D0%BE%D0%B4%D0%BE%D0%B7%D1%80%D0%B8%D1%82%D0%B5%D0%BB%D0%BD%D0%B8-%D0%BD%D0%B0%D0%B4%D0%BF%D0%B8%D1%81%D0%B8-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D0%B2-%D0%B1%D1%80%D1%8E%D0%BA%D1%81%D0%B5%D0%BB-%D1%81%D1%82%D1%80%D0%B5%D1%81%D0%BD%D0%B0%D1%85%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-news667993.html", "text": "На летище Завентем в Брюксел полицията откри подозрителни надписи, единият от които гласял: „Аллах акбар, бомбата ще се взриви в 21:30“, съобщава местния канал VTM. Според информацията органите на реда веднага са отцепили тоалетната, като при детайлната проверка не са били открити подозрителни обекти. Според една от версиите, надписите може да са били планове за терористични атаки. От полицията обаче са на мнение, че най-вероятно става дума за неспол,учлива шега.", "date": "2017.06.19", "title": "Подозрителни надписи на летище в Брюксел стреснаха полицията"}
{"url": "http://pik.bg/%D1%83%D0%B6%D0%B0%D1%81-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D0%B4%D0%B5%D1%81%D0%B5%D1%82-%D0%B4%D1%83%D1%88%D0%B8-%D1%81%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D1%85%D0%BE%D1%80%D0%B0-%D0%B2-%D1%81%D0%B5%D0%B2%D0%B5%D1%80%D0%BE%D0%B8%D0%B7%D1%82%D0%BE%D1%87%D0%B5-news668010.html", "text": "Най-малко десет души са пострадали при инцидента в Североизточен Лондон, при който автомобил се вряза в хора, съобщава РИА Новости, цитирайки медиите на Острова. Инцидентът е станал в района на улица „Севън Систърс“ край Финсбъри Парк. От полицията обявиха за един арестуван. Движението по улица „Севън Систърс“ остава затворено. Властите призовават жителите да търсят алтернативни маршрути.", "date": "2017.06.19", "title": "Ужас! Най-малко десет души са пострадали, след като автомобил се вряза в хора в  Североизточен Лондон"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B0-%D0%BC%D0%BE%D0%BC%D0%B8%D1%87%D0%B5-%D0%BE%D1%82-%D1%84%D0%BB%D0%BE%D1%80%D0%B8%D0%B4%D0%B0-%D1%81%D1%82%D0%B0%D0%BD%D0%B0-%D1%85%D0%B8%D1%82-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D0%BC%D1%80%D0%B5%D0%B6%D0%B8-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0-%D1%87%D0%B0%D1%82-%D1%81-%D0%BF%D1%80%D0%B8%D1%8F%D1%82%D0%B5%D0%BB%D1%8F-%D1%81-news668001.html", "text": "Обикновено момиче от Флоридасе превърна за часове в звезда в социалните мрежи, след като публикува чат с приятеля си, в който той я критикува за фигурата й, съобщава „Лайф“. В началото на юни Кейти Теста пуснала в профила си фрагменти от чат с вече бившия си приятел Мат, в който той изразява недоволство от фигурата й. Веднага няколко хиляди непознати засипали Кейти с мнения в нейна подкрепа, като повечето я съветвали да се раздели с Мат. По думите на 19-годишната Теста инцидентът й помогнал да осъзнае, че наистина заслужава много повече до себе си от това, което й давал Мат. На първи юни Кейти си направила селфи в огледалото по бикини, като изпратила снимката на приятеля си Мат, с който се срещали от пет месеца. Момичето останало силно изненадано, когато Мат я засипал с критики за фигурата й. „Имаш целолит по краката, което не мога да понасям. И коремът ти не ми допада. Това ме притеснява още от момента, в който започнахме да излизаме. Извинявай, но в момента се чувствам като пълен кретен“, й написал Мат. „Добре, тъй като си точно такъв“, кратко отговорила Кейти и решила да скъса с Мат. Чатът между Кейти и Мат предизвикал невероятен интерес, след като Кейти решила да го публикува. Много непознати пратили и лични съобщения на Кейти, в нейна подкрепа. Те я уверявали, че има впечатляваща фигура и няма причини да се притеснява. По-късно Кейти признала, че това съвсем не бил първият случай, в който Мат критикувал външният й вид. „Често ми казваше, че не му харесва грима ми или татуировките ми, но последното наистина бе най-болезнено за мен“, призната Кейти. На въпрос, защо е започнал да излиза с Кейти, Мат отговорил, че тя му харесала като небрежна и весела личност, като на „недостатъците“ във фигурата и външността й той се стараел да не обръща внимание. Превод и редакция: ПИК", "date": "2017.06.19", "title": "Звезда! Момиче от Флорида стана хит в социалните мрежи, след като публикува чат с приятеля си, който я критикува за фигурата й"}
{"url": "http://pik.bg/%D0%B4%D0%BE%D0%B3%D0%BE%D0%B2%D0%BE%D1%80-%D1%80%D1%83%D1%81%D0%B8%D1%8F-%D1%89%D0%B5-%D0%B4%D0%BE%D1%81%D1%82%D0%B0%D0%B2%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D0%B8-%D0%BC%D0%B8-171%D1%88-%D0%BD%D0%B0-%D0%B1%D0%B0%D0%BD%D0%B3%D0%BB%D0%B0%D0%B4%D0%B5%D1%88-news667992.html", "text": "Компанията „Рособоронекспорт“,  която е част от държавната корпорация „Ростех“, е подписала договор за доставка на пет военно-транспортни хеликоптера Ми-171Ш на Военовъздушните сили на Бангладеш през 2018 година. Това обяви генералният директор на „Рособоронекспорт“ Александър Михеев, цитиран от пресслужбата на компанията от РИА Новости. „Бангладеш активно модернизира националния си авационен парк от самолети и хеликоптери – заявява Михеев. – Доволни сме, че държавата е спряла избора си на висококачествена руска продукция. Подписахме договор за доставка на нашите партньори, на пет хеликоптера Ми-171Ш. Договорът ще бъде изпълнен през 2018 година“. Той уточни, че преговорите са били проведени през май, на Международната изложба на хеликоптерната индустрия  HeliRussia-2017. Александър Михеев добави, че от компанията водят консултации за доставка на Бангладеш и на граждански хеликоптери „Ансат“ и „Ми-171“.", "date": "2017.06.19", "title": "Договор! Русия ще достави хеликоптери  Ми-171Ш на Бангладеш"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BD%D0%BE%D1%80%D0%B2%D0%B5%D0%B3%D0%B8%D1%8F-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%B7%D0%B0-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%BD%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BC%D1%83-%D0%B2-%D0%BF%D0%B0%D1%80%D0%BB%D0%B0%D0%BC%D0%B5-news667994.html", "text": "Министърът на външните работи на Норвегия Бьорге Бренде беше един от първите чуждестранни лидери, поздравили френския президент Еманюел Макрон за победата на втория тур от парламентарните избори, предава France 24, цитиран от „Фокус“. „Поздравления за Еманюел Макрон за изключителните резултати на изборите за парламент във Франция“, написа Бьорге Бренде в „Туитър“. Поздрави към Макрон отправи и лидерът на германските социалдемократи Мартин Шулц.", "date": "2017.06.19", "title": "Външният министър на Норвегия поздрави Еманюел Макрон за победата на партията му в парламентарните избори във Франция"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BC%D0%BE%D0%BB%D0%B4%D0%BE%D0%B2%D0%B0-%D0%B8-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BD%D0%B0-%D1%80%D1%8A%D0%B1%D0%B0-%D0%BD%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B8-%D1%81%D0%BA%D0%B0%D0%BD%D0%B4%D0%B0%D0%BB-news667996.html", "text": "Молдова и Великобритания се оказаха на границата на дипломатически скандал, провокиран от визитата в Лондон на лидера на Приднестровието Вадим Красноселски, който беше приет в британското Министерство на външните работи, пише вестник „Коммерсант“, цитиран от „Фокус“. Това е безпрецедентен случай за цялата история на съществуването на страната. В Кишинев това вече беше определено като „грубо нарушаване на международното право“. Лидерът на Приднестровието е изнесъл лекция в „Оксфордския съюз“. Основното послание е било, че независимостта на региона трябва да бъде международно призната. Освен това в британската столица Красноселски се е срещнал с руския посланик Александър Яковенко, който е съдействал за организирането на визитата в Обединеното кралство. Но най-важното е, че лидерът на непризната република е бил приет в британското Министерство на външните работи. „Ако бъде потвърдено, че г-н Красноселски е бил приет в МВнР на Великобритания, ние ще поискаме от Министерството на външните работи и евроинтеграцията да разбере защо се случва такова грубо нарушаване на международното право, когато Великобритания признава териториалната цялост на Молдова“, отбеляза говорителят на молдовския парламент Андриан Канду.", "date": "2017.06.19", "title": "Напрежение! Молдова и Великобритания на ръба на дипломатически скандал"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D1%81%D0%B8-%D0%B2%D1%8A%D1%80%D0%BD%D0%B0-%D0%BE%D1%81%D0%B2%D0%BE%D0%B1%D0%BE%D0%B4%D0%B5%D0%BD-%D0%BE%D1%82-%D0%BB%D0%B5%D0%B2%D1%81%D0%BA%D0%B8-news667985.html", "text": "Централният бранител Александър Александров се завръща в Черно море, съобщи сайтът на варненския клуб. Футболистът, който бе освободен от Левски след края на миналия сезон, след като се оказа ненужен на треньора на „сините“ Николай Митов, се завръща в Черно море, където изкара близо девет година, след което премина в Лудогорец, а от там – в Левски. От варненския клуб отбелязват, че 31-годишният Александров става седмото лятно попълнение в селекцията на Георги Иванов. Националът на България вече се е присъединил към подготовката на Черно море в Банско, като днес трябва да подпише договор.", "date": "2017.06.19", "title": "Трансфер! Черно море си върна освободен от Левски"}
{"url": "http://pik.bg/%D0%BF%D1%80%D0%BE%D0%B2%D0%B0%D0%BB-%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%BD%D0%B8%D1%82%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8-%D0%BF%D1%80%D0%BE%D0%BF%D0%B8%D0%BB%D1%8F%D1%85%D0%B0-%D0%B7%D0%BB%D0%B0%D1%82%D0%B5%D0%BD-%D1%88%D0%B0%D0%BD%D1%81-%D0%B7%D0%B0-%D0%BA%D0%BB%D0%B0%D1%81%D0%B8%D1%80%D0%B0%D0%BD%D0%B5-%D0%BD%D0%B0-%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-news668003.html", "text": "Мъжкият национален отбор по волейбол на България пропиля златен шанс да се класира за финалите на Световната лига в Бразилия. В последния си мач от третия предварителен турнир на надпреварата, в който избраниците на треньора Пламен Константинов участваха, в Кордоба, Аржентина, отборът отстъпи на тима на домакините с 1:3 гейма (16:25, 21:25, 25:23, 19:25). Българите се нуждаеха от задължителна победа с какъвто и да е резултат, за да се класират за заключителния турнир  от състезанието в Бразилия. Отборът на Аржентина отдавна бе останал без шансове за класиране за финалите, като постигна едва третия си успех в настоящото издание на Световната лига и втори срещу България. От изпуснатия от българите шанс ще се възползва тимът на Съединените щати, който ще участва във финалния турнир. За отбора на България Цветан Соколов бе нй-резултатен с 18 точки. Розалин Пенчев добави 14, а Тодор Скримов завърши двубоя с 10 точки. За Аржентина Николас Бруно реализира 18 точки. В класирането след груповата фаза на турнира тимът на България остава на деветото място. За финалите в Бразилия, освен тимът на Бразилия се класираха още: Франция, Сърбия, Русия, Канада и Съединените щати.", "date": "2017.06.19", "title": "Провал! Волейболните национали пропиляха златен шанс за класиране на финалите на Световната лига"}
{"url": "http://pik.bg/%D0%BE%D0%BB%D0%B8%D0%B2%D1%8A%D1%80-%D1%81%D1%82%D0%BE%D1%83%D0%BD-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%8F%D1%82-%D0%B4%D0%B8%D0%B0%D0%BB%D0%BE%D0%B3-%D0%BC%D0%B5%D0%B6%D0%B4%D1%83-%D1%80%D1%83%D1%81%D0%B8%D1%8F-%D0%B8-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%BD%D0%B0-%D0%BF%D1%80%D0%B0%D0%BA%D1%82%D0%B8%D0%BA%D0%B0-%D0%B5-%D0%BD%D0%B5%D0%B2%D1%8A%D0%B7%D0%BC%D0%BE%D0%B6%D0%BD%D0%BE--news667984.html", "text": "Политическият диалог между Съединените щати и Русия на практика е невъзможно да бъде нормализиран, смята американският кинорежисьор Оливър Стоун, цитиран от РИА Новости. „В Съединените щати сме демонизирали Русия до такава степен, че на практика е почти невъзможно да се води какъвто и да е диалог“,  анализира Стоун. Той добави, че в момента президентът на Съединените щати Доналд Тръмп е „приклещен до стената“ заради разследването за намесата на Русия в президентските избори през 2016 година. Стоун направи серия от четири документални филма с интервюта с руския президент Владимир Путин.", "date": "2017.06.19", "title": "Оливър Стоун: Политическият диалог между Русия и Съединените щати на практика е невъзможно да бъде нормализиран"}
{"url": "http://pik.bg/%D0%BD%D0%BE%D0%B2%D0%BE-%D0%BB%D0%B8%D1%86%D0%B5-%D0%B0%D0%B2%D0%B8%D0%BE%D1%81%D1%82%D1%80%D0%BE%D0%B8%D1%82%D0%B5%D0%BB%D0%BD%D0%B0%D1%82%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-airbus-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8-%D0%BF%D0%BE%D0%B4%D0%BE%D0%B1%D1%80%D0%B5%D0%BD%D0%B0-%D0%B2%D0%B5%D1%80%D1%81%D0%B8%D1%8F-%D0%BD%D0%B0-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%8F-%D0%BF%D1%8A%D1%82%D0%BD%D0%B8-news667995.html", "text": "Авиостроителната компания Airbus представи обновена версия на най-големия в света пътнически самолет серийно производство A380, съобщава електронното издание RT, като се позовава на пресслужбата на компанията. Отбелязва се, че салонът на новия самолет ще позволи допълнителното настаняване на още 80 пасажери и капацитетът може да достигне до 575 места. Според информацията за строителството на обновения модел  A380 ще се изразходват с 13 процента по-мало средства, а промените в конструкцията на крилете позволяват подобряване на аеродинамиката на самолета.", "date": "2017.06.19", "title": "Ново лице! Авиостроителната компания Airbus представи подобрена версия на най-големия пътнически самолет в света"}
{"url": "http://pik.bg/%D0%B2-%D1%80%D1%83%D1%81%D0%B8%D1%8F-%D0%BF%D0%B0%D0%BA%D0%B8%D1%81%D1%82%D0%B0%D0%BD-%D0%BC%D0%BE%D0%B6%D0%B5-%D0%B4%D0%B0-%D1%81%D1%82%D0%B0%D0%BD%D0%B5-%D0%BA%D0%BE%D0%BB%D0%BE%D0%BD%D0%B8%D1%8F-%D0%BD%D0%B0-%D0%BA%D0%B8%D1%82%D0%B0%D0%B9-news667988.html", "text": "Китай и Пакистан заедно ще охраняват икономическия коридор от Китай към Индийския океан, пише „Независимая газета“, цитирана от „Фокус“. Такова споразумение са постигнали военните на двете страни. Но по този маршрут има терористи, които активно действат. Те убиха двама китайски граждани и сега китайските власти искат да изпратят военнослужещи, които да накажат престъпниците. Такава перспектива обаче тревожи Индия, според която този неформален съюз между Пекин и Исламабад е насочен срещу нея. Основният въпрос обаче е колко далеч е готов да стигне Китай в съвместното си противопоставяне с Пакистан срещу терористите. Все пак този коридор е част от гигантския проект „Един пояс, един път“, който има за цел придвижването на китайските стоки, услуги и политическо влияние по стария „Път на коприната“ от Китай в Азия, Европа и на други континенти. Според бившия посланик на Австралия в Индия Джон Маккарти „между Китай и Индия съществуват дълбоки геополитически противоречия. В същото време размерът на икономическите връзки между държавите е огромен. В политиката няма окончателни решения. Не е изключено в бъдеще Индия да се присъедини към проекта на Пътя на коприната“.", "date": "2017.06.19", "title": "В Русия: Пакистан може да стане колония на Китай"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B2%D1%8A%D0%B2-%D0%B2%D1%8A%D0%B7%D1%82%D0%BE%D1%80%D0%B3-%D0%BE%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B0%D1%82%D0%B0-%D1%80%D0%B5%D0%B7%D0%B8%D0%B4%D0%B5%D0%BD%D1%86%D0%B8%D1%8F-%D0%B2-%D0%BA%D0%B5%D0%BC%D0%BF-%D0%B4%D0%B5%D0%B9%D0%B2%D0%B8%D0%B4-news667987.html", "text": "Американският президент Доналд Тръмп се изказа възторжено за президентската резиденция в Кемп Дейвид, съобщава ТАСС. Тръмп, заедно със съпругата си Мелания и сина си Барън прекара уикенда в Кемп Дейвид, като това бе и първото му посещение в резиденцията. След завръщането му във Вашингтон кореспондентите от президентския прес-пул се поинтересуваха за мнението на Тръмп за резиденцията. „Президентът каза, че мястото е невероятно, като е прекарал прекрасен уикенд“, се посочва в офицално изявление от Белия дом. По-рано Тръмп предпочиташе да прекарва свободните си уикенди в собствените си голф-клубове в Калифорния или Ню Джърси. Пред януари пред британски и германски журналисти Тръмп охарактеризира Кемп Дейвид като „много грубо селско място “,  добавяйки: „Вероятно ще ви харесва. Знаете ли колко дълго? Най-много половин час“.", "date": "2017.06.19", "title": "Доналд Тръмп във възторг от президентската резиденция в Кемп Дейвид"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%BD%D0%B0%D1%80%D0%BE%D0%B4%D1%8A%D1%82-%D0%B8%D0%B7%D0%B1%D1%80%D0%B0-%D0%BD%D0%B0%D0%B4%D0%B5%D0%B6%D0%B4%D0%B0%D1%82%D0%B0-%D0%BF%D1%80%D0%B5%D0%B4-%D0%B3%D0%BD%D0%B5%D0%B2%D0%B0-news667986.html", "text": "Премиерът на Франция Едоар Филип заяви, че по-голямата част от гласоподавателите са „предпочели надеждата пред гнева, оптимизма пред песимизма, доверието пред оттеглянето“, предава France 24, цитиран от „Фокус“ „Преди година никой не си представяше политическо обновление като това. Ние дължим това на желанието на президента на страната да даде нов живот на демокрацията. Ние също така дължим това на френския народ, който искаше да даде ново лице на националното представителство“, подчерта Филип, коментирайки резултатите от парламентарните избори във Франция.", "date": "2017.06.19", "title": "Премиерът на Франция: Народът избра надеждата пред гнева"}
{"url": "http://pik.bg/%D0%BE%D1%82-%D1%89%D0%B0%D0%B1%D0%B0-%D0%BD%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D0%BE%D0%B3%D0%BB%D0%B0%D0%B2%D1%8F%D0%B2%D0%B0%D0%BD%D0%B5-%D0%BE%D1%82-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%BF%D0%BE%D1%82%D0%B2%D1%8A%D1%80%D0%B4%D0%B8%D1%85%D0%B0-%D0%B7%D0%B0-%D1%81%D0%B2%D0%B0%D0%BB%D0%B5%D0%BD-%D1%81%D0%B8%D1%80%D0%B8%D0%B9%D1%81%D0%BA%D0%B8-%D0%B8%D0%B7%D1%82%D1%80%D0%B5%D0%B1%D0%B8-news667980.html", "text": "От щаба на международната коалиция, оглавявана от Съединените щати потвърдиха, че американски военен самолет е свалил сирийски самолет южно от град Табки, съобщава РИА Новости, като се позовава на изявление на пресслужбата на Международната коалиция. „В 18:43 часа местно време на 18 юни самолет на сирийския режим Су-22 е хвърлил бомби около позиция на SDF. При съответните правила за отбрана, сирийският самолет веднага е бил свален от американски изтребител F/A-18E Super Hornet“.", "date": "2017.06.19", "title": "От щаба на коалицията, оглавяване от Съединените щати потвърдиха за свален сирийски изтребител"}
{"url": "http://pik.bg/%D0%B8%D0%B7%D0%B1%D0%BE%D1%80-%D0%B2-%D0%BD%D0%BE%D0%B2%D0%B8%D1%8F-%D0%B2%D0%B8%D1%81%D1%88-%D1%81%D1%8A%D0%B4%D0%B5%D0%B1%D0%B5%D0%BD-%D1%81%D1%8A%D0%B2%D0%B5%D1%82-%D0%B2%D0%BB%D0%B8%D0%B7%D0%B0%D1%82-%D0%BF%D0%B5%D1%82%D0%B8%D0%BC%D0%B0-%D0%B2%D1%8A%D1%80%D1%85%D0%BE%D0%B2%D0%BD%D0%B8-%D1%81%D1%8A%D0%B4%D0%B8%D0%B8-%D0%B8-%D0%B5%D0%B4%D0%B8%D0%BD-%D0%BE%D1%82-%D1%82-%D0%BD%D0%B0%D1%80-%E2%80%9E%D1%82%D0%B0%D0%B5%D0%BD-%D1%81%D0%BF%D0%B8%D1%81%D1%8A%D0%BA-news667981.html", "text": "Петима върховни съдии и един от спрягания през последните седмици таен списък влизат в новия Висш съдебен съвет (ВСС), съобщава Би Ти Ви. само един член на ВСС – Цветинка Пашкунова, съдия във Върховния касационен съд. От спечелилите вота никой не изчака официалното обявяване на резултатите. Балотажът завърши в 18:00 часа вчера. Своя глас дадоха 1920 съдии, което означава избирателна активност от 85,79%. Всички гласове, събрани на първия тур, бяха анулирани преди втория.", "date": "2017.06.19", "title": "Избор! В новия Висш съдебен съвет влизат петима върховни съдии и един от т. нар. „таен списък“"}
{"url": "http://pik.bg/%D1%81%D0%B1%D0%BB%D1%8A%D1%81%D1%8A%D0%BA-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%B8-%D0%BA%D0%B0%D0%BC%D0%B8%D0%BE%D0%BD-%D0%B2-%D1%80%D1%8F%D0%B7%D0%B0%D0%BD%D1%81%D0%BA%D0%B0-%D0%BE%D0%B1%D0%BB%D0%B0%D1%81%D1%82-news667982.html", "text": "Четирима души са загинали след катастрофа между лек автомобил и камион в Шиловски район, Разянска област в Русия, съобщава електронното издание RT, като се позовава на информация от пресслужбата на Министерството на вътрешните работи на Русия. „Шофьорът и тримата пътници в лекия автомобил са загинали на място“, се посочва в съобщението. Органите на реда са започнали разследване на обстоятелствата, при които е станала катастрофата.", "date": "2017.06.19", "title": "Сблъсък! Четирима загинали при катастрофа между автомобил и камион в Рязанска област"}
{"url": "http://pik.bg/%D0%BA%D0%B0%D0%BD%D1%86%D0%BB%D0%B5%D1%80%D1%8A%D1%82-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%B7%D0%B0-%D0%BF%D0%BE%D0%BB%D1%83%D1%87%D0%B5%D0%BD%D0%BE%D1%82%D0%BE-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%BE-%D0%BC%D0%BD%D0%BE%D0%B7%D0%B8%D0%BD%D1%81%D1%82-news667976.html", "text": "Германският канцлер Ангела Меркел е поздравила френския президент Еманюел Макрон за полученото „явно парламентарно мнозинство“ на изборите, заяви говорителят на канцлера Щефан Заберт, предава AFP, цитиран от „Фокус“. Той допълни, че Меркел е изразила надежда за „бъдещо добро сътрудничество между Германия, Франция и Европа“.", "date": "2017.06.19", "title": "Канцлерът на Германия поздрави президентът на Франция за полученото парламентарно мнозинство"}
{"url": "http://pik.bg/%D0%B8%D1%80%D0%B0%D0%BD-%D0%BD%D0%B0%D0%BD%D0%B5%D1%81%D0%B5-%D1%80%D0%B0%D0%BA%D0%B5%D1%82%D0%BD%D0%B8-%D1%83%D0%B4%D0%B0%D1%80%D0%B8-%D1%81%D1%80%D0%B5%D1%89%D1%83-%D0%B1%D0%B0%D0%B7%D0%B8-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D1%81%D0%B8%D1%80%D0%B8%D1%8F-news667978.html", "text": "Въоръжените сили на Иран са извършили ракетен удар срещу сирийски бази на екстремисти, участвали в терористичния акт в Техеран на 7 юни, предава ТАСС, позовавайки се на иранската информационна агенция Tasim. Ударът е бил извършен от военнослужещите от Корпуса „Стражи на ислямската революция“ в района на сирийския град Дейр ез-Зор, намиращ се в източната част на страната. Фокус", "date": "2017.06.19", "title": "Иран нанесе ракетни удари срещу бази на терористи в Източна Сирия"}
{"url": "http://pik.bg/%D0%B4%D0%B2%D0%B5-%D0%B6%D0%B5%D1%80%D1%82%D0%B2%D0%B8-%D0%BF%D1%80%D0%B8-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%BA%D0%B0-%D0%B0%D1%82%D0%B0%D0%BA%D0%B0-%D0%B2-%D0%BC%D0%B0%D0%BB%D0%B8-news667973.html", "text": "Двама души са били убити при джихадистка атака срещу туристически курорт близо до столицата на Мали Бамако, предава AFP, цитирана от „Фокус“. Същевременно специалните сили на страната са освободили около 20 души, държани като заложници от въоръжен нападател. „Това е атака на джихадисти. Малийските специални сили се намесиха и около 20 заложници бяха освободени - коментира министърът на сигурността на Мали. - За съжаление в момента има двама загинали. Граждани на Франция и Габон“.", "date": "2017.06.19", "title": "Две жертви при джихадистка атака в Мали"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D1%83%D0%B6%D0%B0%D1%81%D1%8A%D1%82-%D0%BB%D0%B0%D0%B2%D1%8A%D1%80%D0%B1%D0%BE%D0%B9-%D1%82%D1%80%D0%B0%D1%84%D0%B8%D0%BA%D0%B0%D0%BD%D1%82%D0%B8%D1%82%D0%B5-%D0%BD%D0%B0-%D0%B6%D0%B5%D0%BD%D0%B8-%D1%81%D1%82%D0%B0%D0%B2%D0%B0%D1%82-%D0%B2%D1%81%D0%B5-%D0%BF%D0%BE-%D0%B1%D1%80%D1%83%D1%82%D0%B0%D0%BB%D0%BD%D0%B8-news667835.html", "text": "Нови методи за примамване на жертви използват трафикантите на хора в последните години. Това се отбелязва в Националната стратегия за борба с трафика на хора 2017 – 2021, която е публикувана на Портала за обществени консултации, съобщава БГНЕС. “Наблюдаваните в последните години т.нар. „меки методи“, които предполагат използване на зависимости и ограничаване на насилието спрямо жертвите, е предпоставка за намаляване на броя на идентифицираните жертви на трафик”, смятат експертите. Все по-често трафикантите примамват бъдещите си жертви чрез метода “лавърбой” или чрез влюбване на жертвата в трафиканта. Това предполага използването и инвестирането на много средства с цел постигне на въвличане. Отчита се и еволюция в отношенията “трафикант-жертва” с цел сексуална експлоатация. В някои случаи, жени попадат в ситуация на трафик в процес на търсене на посредник за упражняване на сексуални услуги, като се следва и припокрива моделът “работник-работодател”. Увеличава се броят и на случаите, при които жертвата и трафикантът си разпределят приходите 50:50 %. При неспазване на този принцип и несвоевременно изплащане на парите от трафиканта, жертвата сигнализира правозащитните органи. Експертите предупреждават, че често жертвите на престъплението, не разпознават себе си като такива. Ето защо първичната, ранна идентификация на потенциалния риск или на реалната жертва, е изключително важна. Същевременно тя е затруднена първо от ниските нива на чувствителност по отношение на самото престъпление и второ поради съществуващите предубеждения, относно самите жертви (най-вече въвлечените в сексуална експлоатация) и приемането им не толкова като потърпевши от престъпление, а в известен смисъл като негови извършители. Допълнително затрудненото материално състояние на жертвите и ниския им жизнен стандарт преди въвличането в трафик, повлиява на адекватната им оценка относно ситуацията на трафик, в която се намират. Често бидейки експлоатирани, те получават известни, макар и минимални приходи, които обаче се оказват по-високи, в сравнение с тези, получавани преди трафика. Ето защо потърпевшите формално приемат да продължат да извършват дейността, за която им се заплаща и едновременно с това отказват да свидетелстват срещу трафикантите, дори в случаите, при които биват идентифицирани и изведени от ситуацията на трафик. Националната стратегия за борба с трафика на хора 2017-2021 г. акцентира върху формулиране на ефективни механизми за противодействие на трафика на хора, които стъпват на анализа на актуални и емпирични данни за престъплението; Превенция на трафика на хора, както на ниво отделни личности, така и на ниво семейство, група и общество; Изграждане на доверие у гражданите и обществото към институциите и организациите (в това число и НПО), работещи по проблема трафик на хора и стимулиране на гражданската активност по отношение на противодействието на трафика на хора; Утвърждаване на правни и институционални механизми за ефективно и резултатно наказателно преследване и за осъждане на организаторите, извършителите и съучастниците в трафик на хора; Ефективно преследване и наказание на трафика на хора чрез използване на механизмите и структурите на ЕС за международно сътрудничество между съдебните и правоприлагащи органи; Осигуряване на своевременна и съобразена с индивидуалните потребности на жертвите на трафик на хора, подкрепа и закрила; Осигуряване на възможност за последваща реинтеграция и пълноценно социално функциониране на жертвите на трафик на хора; Създаване на система от процедури, гарантиращи идентификация, оказване на помощ и подкрепа и съблюдаване на правата на децата, жертви на трафик.", "date": "2017.06.19", "title": "СТРАШНО! Ужасът \"лавърбой\"! Трафикантите на жени стават все по-брутални!    "}
{"url": "http://pik.bg/%D1%81%D1%83%D0%BF%D0%B5%D1%80%D1%81%D0%B4%D0%B5%D0%BB%D0%BA%D0%B0-lockheed-martin-%D0%BF%D1%80%D0%BE%D0%B4%D0%B0%D0%B2%D0%B0-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-f-35-%D0%BD%D0%B0-11-%D1%81%D1%82%D1%80%D0%B0%D0%BD%D0%B8-%D0%B7%D0%B0-%D1%80%D0%B5%D0%BA%D0%BE%D1%80%D0%B4%D0%BD%D0%B0-%D1%81%D1%83%D0%BC%D0%B0-news667975.html", "text": "Компанията Lockheed Martin е пред финализирането на преговорите за продажба на изтребители пето поколение F-35 на 11 страни, включително и на Съединените щати, съобщава „Ройтерс“, позовавайки се на свои анонимни източници. Посочва се, че сумата на сделката ще бъде рекордна за подобен тип самолети и ще бъде над 37 милиарда долара. Предвижда се договорът да бъде изпълнен между 2018 и 2020 година, а сумата ще бъде изплатена на три транша. Цената на един самолет средно се очаква да бъде около 85 милиона долара, като през 2020 година се очаква тя да падне, се посочва в информацията. Заради забавяния и прерасход на средства програмата F-35 се превърна в най-скъпата до момента в историята на Пентагона.", "date": "2017.06.19", "title": "Суперсделка! Lockheed Martin продава изтребители F-35 на 11 страни за рекордна сума"}
{"url": "http://pik.bg/%D1%87%D0%B8%D0%BB%D0%B8-%D0%BF%D0%BE%D0%B1%D0%B5%D0%B4%D0%B8-%D0%BA%D0%B0%D0%BC%D0%B5%D1%80%D1%83%D0%BD-%D1%81-20-%D0%B2-%D0%BC%D0%B0%D1%87-%D0%BE%D1%82-%D1%82%D1%83%D1%80%D0%BD%D0%B8%D1%80%D0%B0-%D0%B7%D0%B0-%D0%BA%D1%83%D0%BF%D0%B0%D1%82%D0%B0-%D0%BD%D0%B0-%D0%BA%D0%BE%D0%BD%D1%84%D0%B5%D0%B4%D0%B5%D1%80%D0%B0%D1%86%D0%B8%D0%B8%D1%82%D0%B5-news667974.html", "text": "Победителят в последните две издания на турнира Копа Америка Чили стартира ударно на турнира за Купата на Конфедерациите в Русия. В първия си мач от група B на надпреварата, в Москва Чили победи Камерун с 2:0. Артуро Видал в 82-ата минута и Едуардо Варгас в 90-ата минута вкараха головете за тима на Чили. Голямата звезда на Чили Алексис Санчес бе оставен сред резервите, като се появи в игра в 58-ата минута на двубоя. В другия мач от групата, днес от 18:00 часа българско време се срещат Австралия и Германия.", "date": "2017.06.19", "title": "Чили победи Камерун  с 2:0 в мач от турнира за Купата на Конфедерациите"}
{"url": "http://pik.bg/%D1%81%D0%B8%D1%80%D0%B8%D1%8F-%D0%BE%D0%B1%D0%B2%D0%B8%D0%BD%D0%B8-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D0%B2%D0%BE%D0%B4%D0%B5%D0%BD%D0%B0-%D0%BE%D1%82-%D1%81%D1%8A%D0%B5%D0%B4%D0%B8%D0%BD%D0%B5%D0%BD%D0%B8%D1%82%D0%B5-%D1%89%D0%B0%D1%82%D0%B8-%D0%B7%D0%B0-%D1%81%D0%B2%D0%B0%D0%BB%D1%8F%D0%BD%D0%B5%D1%82%D0%BE-%D0%BD%D0%B0-%D0%BD%D0%B5%D0%B8%D0%BD-%D1%81%D0%B0%D0%BC%D0%BE%D0%BB%D0%B5%D1%82-news667979.html", "text": "Сирия обвини коалицията водена от Съединените щати за свалянето на нейн самолет От сирийската армия обвиниха ръководената от САЩ антитерористична коалиция за свалянето на един от нейните военни самолети в неделя в провинция Ракаа, предава AFP, цитирана от „Фокус“. „Самолет от „международната коалиция“ удари един от нашите изтребители в региона на Ресафа в южната част на провинция Ракаа този следобед, докато той е извършвал мисия срещу терористичната групировка „Ислямска държава“, се отбелязва в изявлението на сирийските власти.", "date": "2017.06.19", "title": "Сирия обвини коалицията водена от Съединените щати за свалянето на неин самолет"}
{"url": "http://pik.bg/%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B5%D0%BC%D0%B0%D1%8E%D0%BD%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%BF%D0%BE%D0%BB%D1%83%D1%87%D0%B0%D0%B2%D0%B0-267-%D0%BE%D1%82-577-%D0%BC%D0%B0%D0%BD%D0%B4%D0%B0%D1%82%D0%B0-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%B2%D1%8A%D0%B2-%D1%84%D1%80%D0%B0-news667983.html", "text": "Станаха ясни резултатите от парламентарните избори във Франция в 503 от 577 избирателни окръга, съобщава РИА Новости, като се позовава на информация от Министерството на вътрешните работи на Франция. В 267 окръга победата печелят представителители на движението на президента на Франция Еманюел Макрон „Напред, република“. В други 38 – кандидатите на съюзниците на „Напред, република“ – MoDem (б.р „Демократично движение“). Дясноцентристката партия „Републиканци“ получава 104 депутатски мандата, Социалистическата партия – 27, провацентриският „Съюз на демократите и незамисимите“ – 18, „Непокорна Франция“ на Жан-Люк Меланшон – 13, Комунистическата хартия на Франция – 10, а „Националният фронт“ на Марин льо Пен – 8 мандата.", "date": "2017.06.19", "title": "Движението на Емаюнел Макрон получава 267 от 577 мандата на парламентарните избори във Франция"}
{"url": "http://pik.bg/%D1%81%D1%8A%D1%82%D1%80%D1%83%D0%B4%D0%BD%D0%B8%D0%BA-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B1%D0%B5-%D1%83%D0%B1%D0%B8%D1%82-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%B2-%D0%B1%D0%B0%D1%85%D1%80%D0%B5%D0%B9%D0%BD-news667991.html", "text": "Сътрудник на полицията е бил убит, а други двама са ранени след взрив в Бахрейн, съобщава ТАСС, позовавайки се на информация от Министерството на вътрешните работи на страната в „Туитър“. „При терористична атака в Дираз един полицейски служител е бил убит по време на дежурство, а други двама са ранени“, се посочва в съобщението. Според информация на телевизионния канал Al Arabiya, взривът е избухнал недалеко от дома на шиитския богослов Ис Касем.", "date": "2017.06.19", "title": "Сътрудник на полицията бе убит при взрив в Бахрейн"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D1%82%D0%B0%D1%80%D1%82%D0%B8%D1%80%D0%B0-%D0%B4%D0%BD%D0%B5%D1%81-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%BF%D0%BE-%D0%B1%D1%80%D0%B5%D0%BA%D0%B7%D0%B8%D1%82-news667997.html", "text": "Министърът на Великобритания по Брекзит Дейвид Дейвис пристига днес в Брюксел, където заедно с представителя на Европейския съюз Мишел Барние ще дадат старт на преговорите за излизането на Великобритания от Европейския съюз, съобщава Асошиайтед Прес. Основната тема на разговорите между Дейвис и Барние ще бъде статутът на гражданите от Европейския съюз и Великобритания при новите условия. Както е известно лидерите от Европейския съюз се договориха за два етапа при воденето на преговорите. Първият включва урегулирането на всички въпроси, имащи отношения към излизането на Великобритания от Евросъюза – в това число и във финансов план. Вторият рунд от преговорите  предполага обсъждането на формата на бъдещите отношения и по-конкретно, доколко в Лондон са готови да запазят членството си в общоевропейския пазар.", "date": "2017.06.19", "title": "Великобритания стартира днес преговорите по Брекзит"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B2%D0%B0%D0%BD-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D1%85%D0%BE%D1%80%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%B8-%D0%B5%D0%B4%D0%B8%D0%BD-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-news668004.html", "text": "Ван се е врязъл в група хора на улица „Севън Систърс“ в Лондон, съобщават от лондонската полиция в профила си в „Туитър“, цитирани от „Ройтерс“. Съобщава се за пострадали, както и за арестуването на един човек.", "date": "2017.06.19", "title": "От последните минути! Ван се вряза в хора в Лондон, има ранени и един арестуван"}
{"url": "http://pik.bg/%D0%B0%D1%81%D0%B1%D0%BE%D0%BB%D1%8E%D1%82%D0%BD%D0%BE-%D0%BC%D0%BD%D0%BE%D0%B7%D0%B8%D0%BD%D1%81%D1%82%D0%B2%D0%BE-%D0%B7%D0%B0-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%B5%D0%BC%D0%B0%D0%BD%D1%8E%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-news668008.html", "text": "Партията на президента Еманюел Макрон „Напред, република“ получава абсолютно мнозинство в парламента на Франция, съобщава Le Parisien в информация за резултатите от парламентарните избори във Франция. Отбелязва се, че в 341 окръга победата е за представителите на партията на Макрон. Това означава, че „Напред, република“ получава абсолютно мнозинство в долната камара на парламента, за което се изискват 289 мандата. Дясноцентристката партия „Републиканци“ получава 113 депутатски мандата, кандидатите на съюзната партия MoDem („Демократично движение“), които са съюзници с партията на Макрон, получават 40 мандата. Социалистическата партия е с 29, дясноцентристите от „Съюз на демократите и независимите“ – 17 мандата. „Непокорна Франция“ на Жан-Люк Меланшон – 17, Комунистическата партия на Франция – 10, а „Националният фронт“ на Марин льо Пеин – 8 мандата.", "date": "2017.06.19", "title": "Асболютно мнозинство за партията на Еманюел Макрон в парламента на Франция"}
{"url": "http://pik.bg/%D0%B2%D0%B0%D0%BD%D1%8A%D1%82-%D1%81%D0%B5-%D0%B5-%D0%B2%D1%80%D1%8F%D0%B7%D1%8A%D0%BB-%D0%B2-%D1%85%D0%BE%D1%80%D0%B0-%D0%B8%D0%B7%D0%BB%D0%B8%D0%B7%D0%B0%D1%89%D0%B8-%D0%BE%D1%82-%D0%B4%D0%B6%D0%B0%D0%BC%D0%B8%D1%8F-%D0%B2-%D0%BB%D0%BE%D0%BD%D0%B4%D0%BE%D0%BD-news668011.html", "text": "При инцидента в Североизточен Лондон, при който ван се вряза в хора, автомобилът се е забил сред излизащи от джамия в района на Финсбъри Парк, съобщава  Independent, позовавйки се на очевидци. По думите на свидетели атаката е била извършена малко след полунощ местно време. Автомобилът е излязъл от пътя и се е врязъл сред пешеходци, които са излизали от джамия. От полицията обявиха за ранени при инцидента, както и че един човек е бил задържан.", "date": "2017.06.19", "title": "Ванът се е врязъл в хора, излизащи от джамия в Лондон"}
{"url": "http://pik.bg/%D0%BF%D1%8A%D1%80%D0%B2%D0%B8-%D0%B2%D0%B5%D1%80%D1%81%D0%B8%D0%B8-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BF%D0%BE%D0%BC%D0%BB%D1%8F%D0%BB-%D1%82%D1%8A%D0%BB%D0%BF%D0%B0-%D0%BC%D1%8E%D1%81%D1%8E%D0%BB%D0%BC%D0%B0%D0%BD%D0%B8-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B8%D0%B7%D0%B2%D1%8A%D1%80%D1%88%D0%B8%D0%BB-%D0%B0%D1%82%D0%B5%D0%BD%D1%82%D0%B0%D1%82-%D0%BD%D0%B0-%D0%BE%D1%82%D0%BC%D1%8A%D1%89%D0%B5%D0%BD%D0%B8%D0%B5%D1%82%D0%BE-news668039.html", "text": "Атентат на отмъщението. Това е основната версия, която експерти коментират в Лондон във връзка с поредната кървава атака в столицата на Великобритания. Припомняме, че Бял ван се вряза в хора, излизащи от джамията край Финсбъри Парк в Северозападен Лондон малко след полунощ на 19 юни. От полицията обявиха за поне 12 ранени, както и за един задържан. Според запознати кървавата атака пред джамията била в отговор на нападението преди няколко седмици на \"Лондон Бридж\". Припомняме, че тогава трима нападатели убиха 8 души. Те се врязаха с микробус с висока скорост в пешеходци. След това стигнаха до пазара Бороу Маркет, където излязоха от превозното средство и атакуваха минувачите с ножове.", "date": "2017.06.19", "title": "ПЪРВИ ВЕРСИИ! Шофьорът, помлял тълпа мюсюлмани в Лондон, извършил атентат на отмъщението"}
{"url": "http://pik.bg/%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0%D0%BD%D0%B8%D1%8F%D1%82-%D0%BF%D0%BB%D0%B0%D0%BC%D0%B5%D0%BD-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D1%81-%D0%BD%D0%B8%D1%89%D0%BE-%D0%BD%D0%B5-%D0%BF%D0%BE%D0%BA%D0%B0%D0%B7%D0%B0%D1%85%D0%BC%D0%B5-%D1%87%D0%B5-%D0%B8%D1%81%D0%BA%D0%B0%D0%BC%D0%B5-%D0%B4%D0%B0-%D0%B8%D0%B3%D1%80%D0%B0%D0%B5%D0%BC-%D0%BD%D0%B0-%D1%84%D0%B8%D0%BD%D0%B0%D0%BB%D0%B8%D1%82%D0%B5-%D0%BD%D0%B0--news668031.html", "text": "Треньорът на националния отбор по волейбол Пламен Константинов не скри разочарованието си от представянето на отбора в последния двубой от Световната лига срещу Аржентина. Избраниицте му загубиха от Аржентина с 1:3 гейма и пропуснаха златен шанс да е класират за финалите на Световната лига. „Не смятам, че заслужавахме да победим в този мач – заяви след мача през сайта на Международната федерация по волейбол Константинов. - Не показахме нужният хъс и желание за игра в този решаващ мач. Трябваше да покажем съвсем друга игра. С нищо не показахме, че искаме да победим и да се класираме напред. Пропуснахме страхотен шанс днес, както го сторихме и в някои предишни мачове. Трябва да се научим как се играе в такива мачове”.", "date": "2017.06.19", "title": "Разочарованият Пламен Константинов: С нищо не показахме, че искаме да играем на финалите на Световната лига"}
{"url": "http://pik.bg/%D1%81%D0%B8%D0%BD%D1%82%D0%B5%D1%82%D0%B8%D1%87%D0%BD%D0%B8%D1%82%D0%B5-%D0%BA%D0%B0%D0%BD%D0%B0%D0%B1%D0%B8%D0%BD%D0%BE%D0%B8%D0%B4%D0%B8---%D0%BD%D0%B0%D0%B9-%D0%BD%D0%BE%D0%B2%D0%B8%D1%82%D0%B5-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news668036.html", "text": "Синтетичните канабиноиди са най-новите наркотици, които се разпространяват в България. Те са и един от сериозните проблеми в страната, обясни д-р Александър Панайотов, старши експерт в Националния фокусен център за наркотици и наркомания. Той уточни, че страната ни се нарежда около средното ниво в Европа по употреба на наркотици. \"Новите наркотици в България най-често са синтетични канабоиди. Почти 90% от новите наркотични вещества на пазара са такива. В Европа са фентанилите, които са близки до морфина, но те още не се срещат на българския пазар. Най-често синтетичната дрога у нас идва от азиатските държави\", коментира още д-р Панайотов. Той отбеляза, че в метадоновите програми у нас се лекуват около 4500 души годишно. По думите му местата, които се откриват, намаляват, но се отбелязва повишение на заетостта в тях, т.е. около 80% от местата в програмите са заети. Увеличават се и злоупотребите с метадон, който трябва да се използва с медицинска цел.", "date": "2017.06.19", "title": "Синтетичните канабиноиди - най-новите наркотици в България"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D0%BB%D0%B8-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D0%BB%D0%B0%D0%B3%D0%B5%D1%80-%D1%81%D0%B0-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BD%D0%B8-%D0%B2-%D0%BC%D0%B0%D0%BB%D0%B8-news668013.html", "text": "Най-малко четирима терористи, от групата, нападнала туристически лагер в столицата на Мали са били ликвидирани, съобщава „Франс Прес“, като се позовава на министъра на безопасността на Мали Салиф Траоре. „Открихме телата на двама нападатели“, коментира Траоре. Той добавя, че още двама джихадисти се издирват. Министърът не коментира дали е имало още нападатели. По последни данни при операцията на малийските военни са били спасени 32 души, които са били взети за заложници. По-рано стана ясно за две жертви на нападението, като едната е от френско-габонски произход.", "date": "2017.06.19", "title": "Акция! Най-малко четирима терористи, нападнали туристически лагер, са ликвидирани в Мали"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BC%D0%BE%D0%B6%D0%B5-%D0%B4%D0%B0-%D0%BF%D0%BE%D0%BB%D1%83%D1%87%D0%B8-%D0%BC%D0%B5%D0%BA-%D0%B1%D1%80%D0%B5%D0%BA%D0%B7%D0%B8%D1%82-%D0%BD%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B8%D0%B5%D0%BC-news668012.html", "text": "Европейския съюз може да предложи на британския министър-председател Тереза Мей мек Брекзит, но Лондон трябва да приеме свободното движение, пише Daily Express, цитиран от „Фокус“. Министърът на външните работи на Германия Зигмар Габриел заяви, че блокът иска да направи отстъпки, включително да прекрати юрисдикцията на Съда на Европейския съюз върху Великобритания. „Може би сега има възможност да се постигне мек Брекзит“, отбеляза Габриел. Блокът е готов на компромис, тъй като е притеснен, че отслабените позиции на британския премиер увеличават риска от несключване на споразумение. А това би застрашило милиони работни места в целия Европейски съюз. Германският министър уточни, че някои от служителите в ЕС са ядосани заради решението на Мей да проведе предсрочни избори, тъй като така тя създаде „трудна, дори невъзможна ситуация, без ясно мнозинство и ясна преговорна стратегия“.", "date": "2017.06.19", "title": "Външният министър на Германия: Великобритания може да получи мек Брекзит, но трябва да приеме свободното движение"}
{"url": "http://pik.bg/%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B0-%D1%80%D0%B5%D0%B2%D0%B8%D0%B7%D0%BE%D1%80%D0%BE-%D0%B7%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D1%82%D0%BE%D0%B2%D0%B0-%D1%81%D0%B0-%D0%BF%D0%BE%D1%80%D0%B5%D0%B4%D0%BD%D0%B8%D1%82%D0%B5-23-%D0%BC%D0%B0-%D0%BF%D1%80%D0%BE%D1%81%D0%BD%D0%B0%D1%82%D0%B8-%D0%BD%D0%B0-%D0%B7%D0%B5%D0%BC%D1%8F%D1%82%D0%B0-news668041.html", "text": "\"Проблема с корупцията е много дълбок. Виждал съм на границите в Германия преди години как се даваха бутилки уиски и цигари, но пари никой не смееше\". Това заяви в студиото на БНТ Емил Димитров - Ревизоро. Като председател на комисията за корупция и контрабанда той заяви, че това са поредните 23-ма проснати на земята митничари. \"От проверените 83 адреса са намерени около 60 хиляди лева. И през вашите съседи да минат ще съберат тази сума, това не са доказателства\". Според депутатът от Обединените патриоти голямата контрабанда е в горивата. Той за пореден път заяви, че е време на всички пристанища да се сложат измервателни уреди, защото когато горивото влиза не се засича. \"Губи се 1 млрд. лв. от горивата, там е голямата контрабанда. При нас в комисията дойдоха хора от тютюневия бранш, които заявиха, че може да се купи машина за цигари, но никой не го интересува какво ще се прави с нея\", допълни Ревизоро. Той заяви, че може да караш тютюн без проблем, въпреки, че е акцизна стока, може да имаш машина за цигари и е ясно какво ще се прави с нея, но няма наказателна отговорност за това.", "date": "2017.06.19", "title": "КОНТРАБАНДА! Ревизоро за задържани митничари: Това са поредните 23-ма проснати на земята"}
{"url": "http://pik.bg/%D1%8F%D0%BF%D0%BE%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D1%88%D0%B8%D0%BD%D0%B4%D0%B7%D0%BE-%D0%B0%D0%B1%D0%B5-%D0%B3%D1%83%D0%B1%D0%B8-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BE%D0%B1%D0%B2%D0%B8%D0%BD%D1%8F%D0%B2%D0%B0%D1%82-%D0%B3%D0%BE-%D0%B2-%D0%BA%D0%BE%D1%80%D1%83%D0%BF%D1%86%D0%B8%D1%8F-news668037.html", "text": "Рейтингът на японския премиер Шиндзо Абе е паднал с над 10% за един месец, предаде Киодо. Той е подложен на натиск заради обвиненията от опозицията за лобизъм и корупция. Изследване показва, че 43% от японците се обявяват против политиката на кабинета. Все пак рейтингът на японското правителство е 44,9 на сто. Близо 73,8 % от запитаните изразяват недоверие към обясненията на правителството, че премиерът не е използвал своето влияние, за да подпомогне бизнес проект на свой приятел. Опозицията обвини Шиндзо Абе, че е имал намерение да подкрепи своя приятел Котаро Каке, пожелал да открие ветеринарен факултет от своя частен университет в една от специалните икономически зони.", "date": "2017.06.19", "title": "Японският премиер Шиндзо Абе губи подкрепа, обвиняват го в корупция"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D1%82%D0%BE-%D0%B3%D0%BE-%D0%B0%D1%82%D0%B5%D0%BD%D1%82%D0%B0%D1%82%D0%BE%D1%80%D0%B0-%D0%B2%D1%80%D1%8F%D0%B7%D0%B0%D0%BB-%D1%81%D0%B5-%D0%B2-%D1%85%D0%BE%D1%80%D0%B0%D1%82%D0%B0-%D0%BA%D1%80%D0%B0%D0%B9-%D1%84%D0%B8%D0%BD%D1%81%D0%B1%D1%8A%D1%80%D0%B8-%D0%BF%D0%B0%D1%80%D0%BA-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news668038.html", "text": "Пореден атентат разстърси Лондон тази нощ. по официална информация един човек е бил убит, а десет са ранени, след като бял ван се вряза в група хора излизащи от джамията. 48-годишен мъж е бил арестуван. Той е бил задържан благодарение на смели минувачи, които да се борили със заподозрения и са го заловили. Те са го държали докато офицерите са пристигнали. Докато е бил проснат на земята мъжът е крещял \"Искам да убия всички мюсюлмани.", "date": "2017.06.19", "title": "ИЗВЪНРЕДНО! Ето го атентатора, врязал се в хората край Финсбъри Парк (ВИДЕО/СНИМКИ)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BA%D1%80%D0%B0%D0%B9-%D1%80%D0%B5%D0%B1%D1%8A%D1%80%D0%BA%D0%BE%D0%B2%D0%BE-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-%D1%81%D0%BD%D0%B8%D0%BC%D0%BA%D0%B8-news668044.html", "text": "Тежка катастрофа е станала тази сутрин край Ребърково, съобщава Би Ти Ви. Един човек е загинал на място. По първоначални данни бусът, който е управлявал се е ударил в тежкотоварен камион. Заради катастрофата е ограничено движението по пътя Мездра – Ботевград  при разклона за Ребърково, съобщиха от Агенция „Пътна инфраструктура” (АПИ). Трафикът се пренасочва през Ребърково.", "date": "2017.06.19", "title": "ТРАГЕДИЯ! Тежка катастрофа край Ребърково, има загинал (СНИМКИ)"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BD%D0%B8%D0%BA%D0%BE%D0%B3%D0%B0-%D0%BD%D0%B5-%D0%BA%D0%BE%D0%BC%D0%B1%D0%B8%D0%BD%D0%B8%D1%80%D0%B0%D0%B9%D1%82%D0%B5-%D0%BA%D0%B0%D1%84%D0%B5%D1%82%D0%BE-%D1%81-%D1%82%D0%B5%D0%B7%D0%B8-%D1%85%D1%80%D0%B0%D0%BD%D0%B8-news668200.html", "text": "Някои хранителни продукти е по-добре да не се съчетават с кафето, защото това може да доведе до неблагоприятни процеси в дейността на организма и да бъде причина за редица заболявания, информират специалисти от САЩ. Опитите на научните специалисти показват, че консумирането на кафе след мазни ястия способства рязкото повишаване на нивото на захари в кръвта. Изследването е публикувано е MIGnews.com. „Дори при здрав човек нивото на захарта в кръвта се покачва рязко след консумирането на мазна храна. При едновременно консумиране на храна с кафе нивата на захарта се показват два пъти повече - приблизително същите показатели в нивата на кръвната захар може да се наблюдават при хора с повишен риск от развитие на диабет\", констатират специалистите. В експеримент с доброволци е установено, че мазната храна повишава нивата на захарта в кръвта с 32%. Отделно експертите уточняват, че подобно повишение може да се наблюдава в рамките на няколко часа след консумираната храна. При участници, които са консумирали мазна храна и след това са пили кафе - 2 чаши за около 5 часа, са отчетени повишени нива на захарта с 65%. Според експертите наситените мазнини пречат на организма правилно да усвои глюкозата, а кофеинът изостря това нарушение. Специалистите съветват да се избягва консумирането на кафе с мазни храни, защото това неименуемо ще доведе до влошаване на нормалните процеси в организма.", "date": "2017.06.19", "title": "Внимание! Никога не комбинирайте кафето с тези храни"}
{"url": "http://pik.bg/%D0%BD%D0%B5%D0%B2%D0%B0%D0%BB%D0%B8%D0%B4%D0%B5%D0%BD-%D0%BD%D0%B8%D1%81%D0%BA%D0%B0-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%BD%D0%B0-%D0%B0%D0%BA%D1%82%D0%B8%D0%B2%D0%BD%D0%BE%D1%81%D1%82-%D0%BD%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D0%B7%D0%B0-%E2%80%9E%D0%B1%D0%B5%D0%B4%D0%B5%D1%87%D0%BA%D0%B0%E2%80%9C-%D0%BA%D0%BC%D0%B5%D1%82%D1%8A%D1%82-%D1%89%D0%B5-%D0%B3%D0%BB%D0%B5%D0%B4%D0%B0-%D0%BA%D0%B0%D0%B7%D1%83%D1%81%D0%B0-news668040.html", "text": "85% от гласувалите на местния референдум в Стара Загора са поискали местността \"Бедечка\" да бъде превърната в парк. Това става ясно от публикуваните от ОИК - Стара Загора резултати от допитването. Целта на допитването бе да установи подкрепата на гражданите за бъдещето на „Бедечка“ – дали местността да бъде застроена, или превърната в парк. Въпросът на местното допитване бе: „Да бъде ли извършено отчуждаване на частните незастроени имоти в квартал „Бедечка“, по реда на Закона за общинската собственост и Закона за устройство на територията, при граници: от изток – бул. „Хан Тервел“, от запад – ул. „Ив. Вазов“, от север – алеята към предприятие „Труд“ и от юг – ул. „Христина Морфова“? На територията на отчуждените имоти да се изгради парк, за сметка на бюджета или активи на Община Стара Загора.“ От общо 143 172 имащи право на вот, 22 082 души (15,42%) излязоха до урните, за да гласуват на местния референдум в Стара Загора. От тях 127 914 са гласоподавателите в града и 15 224 в селата на територията на общината. На референдума се гласуваше в обичайните секции и по обичайната процедура, както на всички произвеждани досега избори. 18 984 от гласувалите, са отбелязали \"Да\" на бюлетината, а 3 130 - \"Не\". Невалидните бюлетини са 123. Допитването обаче не премина необходимия минимум от 40% избирателна активност, за да бъде прието решението за валидно. За сравнение, на предишния местен референдум за полигона Змейово, проведен в Стара Загора през 2013 г., са гласували 29 784 души или 19,93 %. За да бъде валиден референдумът гласувалите трябваше да са 40 на сто от имащите право на глас избиратели в общината. Общият брой на имащите право на глас граждани, които можеха да гласуват на местния референдум в Стара Загора е 143 172.", "date": "2017.06.19", "title": "НЕВАЛИДЕН! Ниска избирателна активност на референдума за „Бедечка“, кметът ще гледа казуса"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%81%D0%B5%D0%B4%D0%B5%D0%BC-%D1%87%D0%BE%D0%B2%D0%B5%D0%BA%D0%B0-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D1%81%D0%B1%D0%BB%D1%8A%D1%81%D1%8A%D0%BA%D0%B0-%D0%BD%D0%B0-%D0%BA%D0%BE%D1%80%D0%B0%D0%B1%D0%B8-%D0%BA%D1%80%D0%B0%D0%B9-%D1%8F%D0%BF%D0%BE%D0%BD%D0%B8%D1%8F-news668074.html", "text": "Американските ВМС официално потвърдиха смъртта на седем моряци, които бяха обявени за изчезнали при удара на бойния им кораб с товарен кораб край бреговете на Япония, предаде ДПА. Водолази са намерили телата на моряците в пълните с вода спални помещения на американския разрушител \"Фицджералд\", се казва в изявление на Седми американски флот. Загиналите са идентифицирани. В събота американският ескадрен миноносец с водоизместимост 8 315 тона, оборудван с противоракетна система \"Иджис\", се сблъска с плаващия под филипински флаг контейнеровоз \"Кристал\", в резултат на което на американския кораб се е образувала голяма пробойна под равнището на водата. От удара са повредени спалните помещения и каютата на шкипера, каза по-рано вицеадмирал Джоузеф Окойн. Ранени са трима души, включително капитанът. Започнали са няколко разследвания как се е стигнало до сблъсъка, станал на стотина километра югозападно от японския град Йокосука.", "date": "2017.06.19", "title": "ОФИЦИАЛНО! Седем човека са загинали при сблъсъка на кораби край Япония"}
{"url": "http://pik.bg/%D0%B2%D1%8A%D0%BB%D0%BD%D1%83%D0%B2%D0%B0%D1%89-%D0%B6%D1%80%D0%B5%D0%B1%D0%B8%D0%B9-%D1%82%D1%80%D0%B8%D0%BB%D1%8A%D1%80-%D0%B4%D0%BE-%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D0%B7%D0%B0-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-news668082.html", "text": "Днес българските участници в евротурнирите ще научат първите си съперници. В 13:00 часа ще бъде теглен жребият за Шампионската лига, където ще участва Лудогорец, а в 14:00 часа пък е жребият за втория по сила турнир на УЕФА - Лига Европа. В него сигурни участници са Левски и Ботев (Пловдив), като часове преди официалното теглене се очаква да стане ясно дали третият ни представител ще бъде ЦСКA или Дунав. Лудогорец започва участието си в ШЛ от втория предварителен кръг. Българският шампион е поставен и ще има поне на хартия по-лек съперник. Някои от по-сериозните имена в групата на вероятните противници на разградчани са словашкия Жилина, литовския Жалгирис и представителят на Ейре Дъндолк. Останалите поне на пръв поглед не изглеждат притеснителни опоненти за \"орлите\". Българските представители в Лига Европа пък ще трябва да започнат участието си още от първия предварителен кръг. Ако те са Левски, ЦСКА и Ботев, всички ще са поставени. В този случай най-коварният на пръв поглед съперник сред непоставените е воденият от Димитър Димитров - Херо Иртиш. Не е за подценяване и босненският Широки брег, както и албанският Партизани и словенският Нова горица. Сред най-желаните противници пък изглеждат тези с най-нисък коефициент - Прищина (Косово), Сейнт Джоузеф (Гибралтар), Клааксвик (Фар. острови) и Сейнт Хулия (Андора). Ако все пак Дунав измести ЦСКА, русенци ще бъдат сред непоставените, което означава, че може да се паднат с по-сериозни отбори от ранга на израелсикя Макаби (Тел Авив), датския Мидтиланд, Динамо (Минск) от Беларус, полския Лех (Познан), сръбския Цървена звезда и други, пише \"Спортал\". Вижте евентуалните съперници на Лудогорец за Шампионската лига: Непоставени от втория кръг: Жалгирис (Литва), Дъндолк (Ейре), Вардар (Македония), Дюделанж (Люксембург), Кукеши (Албания), Зрински (Босна), Будочност (Черна гора), Хонвед (Унгария), Мариехамн (Финландия), Спартакс Юрмала (Латвия), Самтредия (Грузия) Както и пет от следните десет отбора, които ще дойдат от първи предварителен кръг: Ню Сейнтс (Уелс), Линфийлд (Северна Ирландия), Викингур (Фарьорски острови), Хибърниънс (Малта), Санта Колома (Андора), Алашкерт (Армения), Ла Фиорита (Сан Марино), Европа (Гибралтар), Инфонет (Естония), Трепча 89 (Косово) Това са съперниците, които могат да се паднат на Левски, Ботев и евентуално ЦСКА: Иртиш (Казахстан), Широки брег (Босна и Херцеговина), Фола Еш (Естония), Диферданж (Люксембург), Шкендия (Македония), Горица (Словения), Сутиеска (Черна гора), Пюник (Армения), Партизан Тирана (Албания), Младост Лучани (Сърбия), Шамрок Роувърс (Ейре), Флора Талин (Естония), Чихура (Грузия), Линкълн (Гибралтар), Йелгава (Латвия), СЯК (Финландия), Корк Сити (Ейре), Зета (Черна гора), Б36 Торшаван (Фарьорски острови), Ружемберок (Словакия), Дери Сити (Ейре), Лепая (Латвия), Заря Балти (Молдова), ВПС (Финландия), Валур (Исландия), Вашаш (Унгария), Тирана (Албания), Атлантас (Литва), Судува (Литва), Гандзасар (Армения), Тре Пене (Сан Марино), Бала Таун (Уелс), Динамо Батуми (Грузия), НСИ Рунавик (Фарьорски острови), Балзан (Малта), Конас (Уелс), Бангор Сити (Уелс), Санта Колома (Андора), Прогрес (Люксембург), Пелистер (Македония), Фологре (Сан Марино), Флориана (Малта), Коулрейн (Северна Ирландия), Балимена (Северна Ирландия), Клаксвик (Фарьорски острови), Сейнт Джоузеф (Гибралтар), Прищина (Косово), Сейнт Хулия (Андора) Евентуалните съперници на Дунав: Макаби Тел Авив (Израел), Мидтиланд (Дания), Динамо Минск (Беларус), Лех Познан (Полша), ХИК Хелзинки (Финландия), АИК (Швеция), Войводина (Сърбия), Видеотон (Унгария), АЕЛ Лимасол (Кипър), Шахтьор Солигорск (Беларус), Слован Братислава (Словакия), Цървена Звезда (Сърбия), Тренчин (Словакия), Шкендербеу (Албания), Райндорф Алтах (Австрия), Сейн Джонсън (Шотландия), АЕК Ларнака (Кипър), Интер Баку (Азербайджан), Бейтар Йерусалим (Израел), Вентспилс (Латвия), Оде Гренланд (Норвегия), Кайрат (Казахстан), Осиек (Хърватия), Сараево (Босна и Херцеговина), КР Рейкявик (Исландия), Норкьопинг (Норвегия), Милсами (Молдова), Лингби (Дания), Калю (Естония), Железничар Сараево (Босна и Херцеговина), Олимпия Любляна (Словения), Валета (Малта), Ягелония (Полша), Стярнан (Исландия), Хаугесанд (Норвегия), Домжале (Словения), Ордабаси (Казахстан), Левадия Талин (Естония), Ференцварош (Унгария), Крусейдърс (Северна Ирландия), Работнички (Македония), Глазгоу Рейнджърс (Шотландия), Ширак (Армения), Дачия (Молдова), Младост Подгорица (Черна гора), Зира (Азербайджан), Иртиш (Казахстан)", "date": "2017.06.19", "title": "Вълнуващ жребий! Трилър до последно за Лига Европа"}
{"url": "http://pik.bg/%D1%81%D1%82%D1%83%D0%B4%D0%B5%D0%BD%D1%82%D1%8A%D1%82-%D1%80%D0%B0%D0%B7%D0%BF%D0%B0%D0%BB%D0%B8%D0%BB-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%B2-%D1%83%D0%BD%D1%81%D1%81-%D1%81%D0%B5-%D0%BE%D0%B1%D1%8F%D1%81%D0%BD%D0%B8-%D0%B2-%D0%BB%D1%8E%D0%B1%D0%BE%D0%B2-%D0%BD%D0%B0-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B0-news668076.html", "text": "Пожелавам на проф. Докова единствено здраве. Това заяви пред Нова телевизия Кезим Медев, студент в УНСС. Припомняме, че миналата седмица той съобщи в медиите, че в УНСС преподавател е написал тройки и четворки без студентите да са писали по темите. След това той беше наказан за това от ректора. А Соня Докова каза, че „Господ ще го накаже” за стореното. „С мен се свързаха много студенти и преподаватели – някои ме подкрепят, други не”, добави той. Попитан мислил ли е да учи в чужбина Кезим отговори, че е мислил, но финансовите условия са тежки. „Не съжалявам, че съм останал тук и се гордея с университета си”. По думите му не е лесно да се завърши УНСС, както се коментира в обществото. „Ако не съм подготвен за даден изпит, не мога да го взема”, каза той. „Искам да работя за добрия имидж на университета”, категоричен е Кезим. Засега младото момче не си представя да се занимавам с политика. „Сега мисля само за завършването си. След това мисля да се занимавам с нещо мое”, добави той.", "date": "2017.06.19", "title": "Студентът, разпалил скандала в УНСС, се обясни в любов на университета"}
{"url": "http://pik.bg/%D0%BA%D0%B0%D1%82%D0%BE-%D0%BD%D0%B0-%D0%BA%D0%B8%D0%BD%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B8-%D1%82%D1%80%D0%B8%D0%BC%D0%B0-%D1%87%D1%83%D0%B6%D0%B4%D0%B5%D0%BD%D1%86%D0%B8-%D0%B4%D1%83%D1%85%D0%BD%D0%B0%D1%85%D0%B0-%D0%BE%D1%82-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D0%B9%D1%81%D0%BA%D0%B8-%D0%B7%D0%B0%D1%82%D0%B2%D0%BE%D1%80-%D0%BF%D1%80%D0%B5%D0%B7-%D0%B4%D1%83%D0%BF%D0%BA%D0%B0-%D0%B2-%D1%81%D1%82%D0%B5%D0%BD%D0%B0%D1%82%D0%B0-news668087.html", "text": "Индонезийската полиция съобщи, че четирима затворници чужденци са избягали от затвор, намиращ се в Денпасар, столицата на курортния остров Бали, предаде Асошиейтед прес, цитира БТА. Смята се, че бегълците са се измъкнали през дупка в стена и дълъг 15 метра тунел с вода, който води към една от главните улици. Сред избягалите е 43-годишният българин Димитър Николов Илиев. Другите трима са 33-годишният Шон Едуард Дейвидсън от Австралия, 31-годишният Сайед Мохамед Саид от Индия и 50-годишният малайзиец Ти Коко бин Ти Ким Сай. Бягството им било установено днес по време на сутрешната проверка в затвора Керобокан.", "date": "2017.06.19", "title": "КАТО НА КИНО! Българин и трима чужденци духнаха от индонезийски затвор през дупка в стената и тунел"}
{"url": "http://pik.bg/%D1%81%D1%82%D1%80%D0%B0%D1%85%D0%BE%D0%B2%D0%B8%D1%82%D0%BE-%D0%B7%D1%8A%D0%BB-%D0%B4%D1%83%D1%85-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D1%87%D1%80%D0%B5%D0%B7-%D0%BA%D1%83%D0%BA%D0%BB%D0%B0-%D0%B2%D0%B8%D0%B4%D0%B5%D0%BE-news668055.html", "text": "Кукла в перуанския град Куско проговори. Дори и без батерии тя си извърта главата, мига с очи и говори, съобщава esoreiter.ru. Според окултисти, в куклата има зъл дух. Това била и причината играчката да се държи като жив човек.", "date": "2017.06.19", "title": "СТРАХОВИТО! Зъл дух проговори чрез кукла (ВИДЕО)"}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B5-%D0%BE%D1%82%D1%80%D0%BE%D0%B2%D0%BD%D0%B8-%D0%B3%D1%8A%D0%B1%D0%B8-%D0%BF%D1%80%D0%B0%D1%82%D0%B8%D1%85%D0%B0-%D1%86%D1%8F%D0%BB%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%B2-%D1%80%D0%B5%D0%B0%D0%BD%D0%B8%D0%BC%D0%B0%D1%86%D0%B8%D1%8F%D1%82%D0%B0-news668106.html", "text": "емейство се натрови с гъби и влезе в реанимация на благоевградската болница. Баща и дъщеря, на 70 и 37 години, потърсили снощи лекарска помощ със симптоми на натравяне, след като вечеряли гъби. Те са настанени в реанимация със стомашни оплаквания, гадене и повръщане, съобщава \"струма.бг\".", "date": "2017.06.19", "title": "ЗАПОЧНА СЕ! Отровни гъби пратиха цяло семейство в реанимацията "}
{"url": "http://pik.bg/%D1%81%D1%8A%D0%B4%D0%B8%D0%B8%D1%82%D0%B5-%D0%B8%D0%B7%D0%B1%D1%80%D0%B0%D1%85%D0%B0-%D1%81%D0%B2%D0%BE%D0%B8%D1%82%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8-%D0%B2-%D0%BD%D0%BE%D0%B2%D0%B8%D1%8F-%D0%B2%D0%B8%D1%81%D1%88-%D1%81%D1%8A%D0%B4%D0%B5%D0%B1%D0%B5%D0%BD-%D1%81%D1%8A%D0%B2%D0%B5%D1%82-news668077.html", "text": "Съдиите избраха своите представители в новия Висш съдебен съвет. Изборите се проведоха в два тура. В съботния ден само Цветинка Пашкунова успя да се пребори за място в съдийската квота, след като спечели повече от половината действителни гласове – 988 гласа от общо 1951. На балотажа бяха избрани и другите петима, които ще заемат своите места във ВСС. Това са Красимир Шекерджиев, който получи 835 гласа, Атанаска Дишева с 809 гласа, Олга Керелска – 709 гласа, Боряна Димитрова- 690 гласа и Севдалин Мавров – 576 гласа. И през двата дни избирателната активност бе изключително висока – 87.18% на пръви тур и 85.79% на втори. С това гласуване приключиха първите преки избори за членове на ВСС. За представител на следователите бе избран шефът на НСЛС Евгени Диков. От квотата на прокурорите победиха Пламен Найденов – шеф на Окръжна прокуратура – Перник, Георги Кузманов от АП- Бургас, Даниела Машева – прокурор във ВКП и Огнян Дамянов – окръжен прокурор в Разград. 11 представители във ВСС ще бъдат избрани от парламента. Новият състав на ВСС ще започне работа на 3 октомври.", "date": "2017.06.19", "title": "Съдиите избраха своите представители в новия Висш съдебен съвет"}
{"url": "http://pik.bg/%D1%82%D0%BE%D0%BF-5-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%E2%80%9E%D0%BC%D0%B8%D0%BB%D0%B5%D0%BD%D0%B8%D1%83%D0%BC%E2%80%9C-%D0%B7%D0%B0-12---18-%D1%8E%D0%BD%D0%B8-news668124.html", "text": "Литературната сензация \"Голям кулинарен речник\" на любимия на поколения Александър Дюма продължава да се радва на огромен читателски интерес. Наръчникът за лечение чрез средствата на природата „100 болести, 100 билки“ привлича вниманието с безброй рецепти, които помагат при всевъзможни оплаквания. „България в песни“ покорява с най-хубавите патриотични стихове на плеяда от най-прочутите наши поети. Документалният том \"Енциклопедия на серийните убийци\" и романът \"Градината на пеперудите\" разказват смразяващи истории и не излизат от фокуса на вниманието на почитателите на психотрилъра и хоръра.", "date": "2017.06.19", "title": "Топ 5 на най-продаваните книги на издателство „Милениум“ за 12 - 18 юни"}
{"url": "http://pik.bg/%D1%86%D0%B0%D1%86%D0%B0%D1%80%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B0%D0%B7%D0%B1%D1%83%D0%BA%D0%B0%D1%82%D0%B0-news668123.html", "text": "Добрите чувства между българския и руския народ са факт, но това не може да промени историята, че именно България дава азбуката на славянските народи. Това каза главният прокурор Сотир Цацаров пред журналисти по време на шахматна среща със следователи и членове на ВСС, в която взе участие световният шампион по шахмат Анатолий Карпов, съобщава \"Фокус\" . Коментарът на Цацаров бе в отговор на въпрос дали с Анатолий Карпов са говорили по темата за произхода на българската азбука, след като по-рано днес шахматистът заяви в телевизионно интервю, че в Русия знаят, че кирилицата идва от Византия. Главният прокурор отрече двамата да са обсъждали този въпрос. \"Обсъдихме една негова инициатива, която ще се опитаме да намери почва у нас, а именно създаването на шах клубове в местата за лишаване от свобода. Ако трябва да го кажа по друг начин шах-матът е шах-мат. Добрите отношения, добрите чувства на руския към български, българския към руския народ са факт, но това не може да промени историята - че именно България е дала азбуката на славянските народи. Независимо от това кой какво казва. Независимо от това този, който го казва каква длъжност заема. Повтарям шах-матът е шах-мат. Добрите отношения са добри отношения. Историята не може да бъде променена\", каза главният прокурор Сотир Цацаров. На 24 май руският държавен глава Владимир Путин заяви, че 24 май е празничен ден в Русия, заради Деня на славянската писменост, която е дошла в страната „от македонската земя“. Президентът каза това в рамките на срещата си с македонския му колега Георги Иванов в Москва. Изказването на руския президент предизвика вълна от остри реакции у нас.", "date": "2017.06.19", "title": "Цацаров с горещ коментар за азбуката "}
{"url": "http://pik.bg/%D0%B3%D0%B0%D0%BB%D0%B0%D0%BA%D1%82%D0%B8%D1%87%D0%B5%D1%81%D0%BA%D0%B8-%D0%B1%D0%B0%D1%80%D1%82%D0%B5%D1%80-%D1%80%D0%B5%D0%B0%D0%BB-%D0%B8-%D0%BC%D0%B0%D0%BD%D1%87%D0%B5%D1%81%D1%82%D1%8A%D1%80-%D0%B2%D0%B7%D1%80%D0%B8%D0%B2%D1%8F%D0%B2%D0%B0%D1%82-%D0%BF%D0%B0%D0%B7%D0%B0%D1%80%D0%B0-3-%D1%81%D1%83%D0%BF%D0%B5%D1%80-%D0%B7%D0%B2%D0%B5%D0%B7%D0%B4%D0%B8-%D0%B8-210-%D0%BC%D0%B8%D0%BB%D0%B8%D0%BE%D0%BD%D0%B0-%D0%BD%D0%B0-%D0%BC%D0%B0%D1%81%D0%B0-news668122.html", "text": "210 милиона евро и Давид Де Хеа по посока \"Бернабеу\" от страна на Манчестър Юнайтед. А в замяна \"червените дяволи\" искат на \"Олд Трафорд\" да акостират Кристиано Роналдо и Алваро Мората. За подобна сделка пише \"Тутоспорт\". Според изданието Роналдо и Мората обмислят възможността да подпишат с Юнайтед. За целта от Манчестър са готови на колосална оферта. Сега топката е в ръководството на Реал Медрид. \"Белите\", освен с множеството трофеи, са известни и с гръмки покупки, сега обаче може да осъществят галактически изходящи трансфери.", "date": "2017.06.19", "title": "Галактически бартер!? Реал и Манчестър взривяват пазара! 3 супер звезди и 210 милиона на масата"}
{"url": "http://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%B2%D1%81%D0%B5-%D0%BF%D0%BE-%D0%BE%D0%BF%D1%82%D0%B8%D0%BC%D0%B8%D1%81%D1%82%D0%B8%D1%87%D0%B5%D0%BD-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news668107.html", "text": "AFP, цитирани от \"Фокус\". Разговорите на Брекзит, които започват в понеделник, ще доведат до положителен резултат както за Великобритания, така и за Европейския съюз. Това заяви британският външен министър Борис Джонсън, предава „Мисля, че целият процес ще доведе до щастлива развръзка, която може да бъде направена с чест и полза и за двете страни\", подчерта Джонсън при срещата си с външните министри на ЕС в Люксембург.", "date": "2017.06.19", "title": "Борис Джонсън все по-оптимистичен за Брекзит"}
{"url": "http://pik.bg/%D0%B2%D0%B8%D0%B6%D0%B4%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D1%82%D0%BE%D0%B7%D0%B8-%D0%BC%D1%8A%D0%B6-%D1%81%D1%82%D0%BE%D0%BB%D0%B8%D1%87%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B8%D0%B7%D0%B4%D0%B8%D1%80%D0%B2%D0%B0-%D1%81%D0%B8%D0%BC%D0%B5%D0%BE%D0%BD-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81%D0%BD%D0%B8%D0%BC%D0%BA%D0%B0-news668145.html", "text": "Столичното Шесто РУ издирва 33-годишния Симеон Кирилов Симеонов от село Владая. За последен път той е бил забелязан на 15 юни, към 17.30 часа, на ул. „Дойран“ в ж.к. „Красно село“. Мъжът е висок около 170-190 см, с нормално телосложение, много къса, права, тъмна коса и кафяви очи. Бил е облечен със сини дънки и кафява блуза. Хората, които разполагат с информация за издирвания мъж, могат да сигнализират на тел.: 112, 02/9821760, 9821755 или в най-близкото поделение на МВР.", "date": "2017.06.19", "title": "ВИЖДАЛИ ЛИ СТЕ ТОЗИ МЪЖ! Столичната полиция издирва Симеон Симеонов (СНИМКА)"}
{"url": "http://pik.bg/%D0%B1%D0%B8%D0%BA%D0%B8%D0%BD%D0%B8-%D0%B5%D0%BA%D1%81%D1%82%D0%B0%D0%B7-%D1%81-%D1%88%D0%B5%D1%80%D1%86%D0%B8-%D0%BD%D0%B8%D0%BA%D0%BE%D0%BB-%D1%81-%D1%84%D1%83%D1%80%D0%BE%D1%80-%D0%B2-%D0%BD%D0%B5%D1%82%D0%B0-%D0%B3%D0%BE%D1%80%D0%B5%D1%89%D0%B8-%D1%81%D0%BD%D0%B8%D0%BC%D0%BA%D0%B8-news668104.html", "text": "Дали е с Гришо или не? Дискусиите около Шерцингер и Димитров продължават. Междувременно Никол изчерви мрежата. Шерци се показа в изрязан бански костюм, демонстрирайки сериозна гъвкавост. Никол Шерцингер се чувства прекрасно в Лас Анджелис. Докато Григор Димитров се готви за участието си на турнира \"Куинс\": Ето и още вълнуващи фотоси на Шерцингер:", "date": "2017.06.19", "title": "Бикини екстаз с Шерци! Никол с фурор в нета (ГОРЕЩИ СНИМКИ)"}
{"url": "http://pik.bg/%D0%B1%D0%B8%D0%BD%D0%B0%D0%BB%D0%B8-%D0%B9%D1%8A%D0%BB%D0%B4%D1%8A%D1%80%D1%8A%D0%BC-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F-%D1%81-%D0%B3%D1%8A%D1%80%D1%86%D0%B8%D1%8F-%D0%B7%D0%B0-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%86%D0%B8%D1%8F%D1%82%D0%B0-%D0%BD%D0%B0-%D0%B8%D0%B7%D0%B1%D1%8F%D0%B3%D0%B0%D0%BB%D0%B8%D1%82%D0%B5-%D1%81%D0%BB%D0%B5%D0%B4-%D0%BF%D1%80%D0%B5%D0%B2%D1%80%D0%B0%D1%82%D0%B0-%D1%82%D1%83%D1%80%D1%81%D0%BA%D0%B8-%D0%B2%D0%BE%D0%B9-news668130.html", "text": "Hurriyet, цитирани от \"Фокус\". Министър-председателят на Турция Бинали Йълдъръм пристига на посещение в Атина, където ще проведе среща с гръцкия си колега Алексис Ципрас, основна тема на която ще бъде екстрадирането на войниците, избягали в Гърция след неуспешния опит за преврат от 15 юли 2016 г., пише вестник В опит да убеди гръцките власти да екстрадират военнослужещите на Анкара, Йълдъръм се очаква да представи на Ципрас нови доказателства за участието на осемте войници в неуспешния пуч от миналото лято. Отношенията между Анкара и Атина остават напрегнати, след като Върховният съд на Гърция реши да не екстрадира нито един от осемте военнослужещи в Турция поради опасения, че родината им няма да бъде организиран справедлив съдебен процес.", "date": "2017.06.19", "title": "Бинали Йълдъръм преговаря с Гърция за екстрадицията на избягалите след преврата турски войници"}
{"url": "http://pik.bg/6-%D0%BA%D0%BC-%D1%82%D0%B0%D0%BF%D0%B0-%D0%BE%D1%82-%D1%82%D0%B8%D1%80-%D0%BE%D0%B2%D0%B5-%D0%BD%D0%B0-%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE-news668090.html", "text": "6 км е опашката от товарни автомобили на изход от ГКПП \"Капитан Андреево\". В същото време 3.5 км е колоната на изход от ГКПП \"Лесово\". Това съобщиха от пресцентъра на ГД \"Гранична полиция\". Информацията е към 6.00 часа. Нормален е трафикът на всички пунктове на границите с Румъния, Сърбия, Македония и Гърция.", "date": "2017.06.19", "title": "6 км тапа от ТИР-ове на \"Капитан Андреево\""}
{"url": "http://pik.bg/%D1%8F%D1%81%D0%B5%D0%BD-%D0%B5-%D1%81%D1%8A%D0%BF%D0%B5%D1%80%D0%BD%D0%B8%D0%BA%D1%8A%D1%82-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B7%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0---%D0%B8%D0%BD%D1%82%D0%B5%D1%80%D0%B5%D1%81%D0%B5%D0%BD-%D0%B6%D1%80%D0%B5%D0%B1%D0%B8%D0%B9-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news668150.html", "text": "Лудогорец стартира участието си в евротурнирите от втория предварителен кръг на Шампионска лига. Фортуна отреди за съперник на \"орлите\" -  Жалгирис. Формацията на Жалгирис по баскетбол е една от най-силните в Европа, това обаче не важи за футболния тим. Все пак най-големият спортен гранд на Литва се изправя срещу Лудогорец, което е интересен жребий за разградчани. В първата среща Лудогорец е гост - двубоят ще се състои на 11/12 юли. Реваншът ще е на 18/19 юли. \"Орлите\" се нуждаят от отстраняване на три съперника, за да се класират за групите на Шампионска лига. В състава на Жалгирис към момента правят впечатление девет чуждестранни играчи. Сред тях има двама сърби, един хърватин, босненец, бразилец, холандец, французин, сенегалец и малиец. Жалгирис играе домакинските си мачове на стадион \"ЛФФ\", който е с капацитет от малко над 5 хиляди места. Старши треньор на тима е Валдас Дамбраускас. Жалгирис е седемкратен шампион на своята страна. Отборът печели титлата през последните четири години.", "date": "2017.06.19", "title": "Ясен е съперникът на Лудогорец за Шампионска лига - интересен жребий (ОБНОВЕНА)"}
{"url": "http://pik.bg/%D0%B2%D0%B8%D0%B6%D1%82%D0%B5-%D1%80%D0%B5%D1%86%D0%B5%D0%BF%D1%82%D0%B0-%D0%B7%D0%B0-%D0%BA%D0%B0%D1%84%D0%B5-%D1%84%D1%80%D0%B0%D0%BF%D0%B5-%D0%BE%D1%82-%D0%B2%D1%80%D0%B5%D0%BC%D0%B5%D1%82%D0%BE-%D0%BD%D0%B0-%D0%BD%D0%B0%D0%BF%D0%BE%D0%BB%D0%B5%D0%BD-i-news668159.html", "text": "Кафе фрапе със сметана и лед: \"Направете силно кафе \"Мока\" и го налейте в порцеланов съд. Сложете захарта и след това - равно количество врящо мляко и сметана. И накрая - парчета лед.\" Звучи ли ви актуално? Това е най-често поръчваната напитка на плажа и в топлите летни вечери. А тв рекламите ни убеждават още повече, че е много модерна и едва ли не принадлежи само на нашето време. Но, излиза, че съвсем не е така. Тази рецепта препоръчва самият Александър Дюма преди век и половина в неговата кулинарна библия, в която хиляди храни, ястия, специалитети, гарнитури и менюта, съжителстват с още повече и още по-люпопитни и интригуващи истории. Всички тях можете да намерите в книгата \"Голям кулинарен речник\", тиражирана наскоро от издателство \"Милениум\". Солидният том се появи на пазара у нас 144 години след като е издаден в родината на автора си, изумявайки много от българските читатели, които познават и обожават Дюма само като романист. Големият бонвиван и велик разказвач обаче е бил и запален гастроном - и всички тези негови таланти са се омесили в неподражаем коктейл за душата в това последно негово произведение. Рецептата за кафето фрапе Дюма гарнира майсторски със следния анекдот за своя съвременник Наполеон Бонапарт: Известно е, че Наполеон е бил голям почитател на кефето. Приписва му се репликата \"Силно кафе, много силно кафе, това е, което ме събужда.” (На водещата снимка горе - Наполеон пие кафе преди битка - сцена от филм.) *** - споделя още по повод на горчивата напитка Дюма. - Така - с подправките на сладкодумно разказани случки, бащата на \"Тримата мускетари\" рисува невероятната картина на своя живот и епоха, подхващайки нишките от трапезата и стигайки до всяко кътче от живота. А разбитото на пяна ледено кафе се появява наистина в ерата не техниката - в края на 50-години на ХХ век, когато е открит шейкърът. Но разбито или не - основното за фрапето е разхлаждащата му и ободряваща функция, а от нея са се възползвали, както излиза, още преди векове.", "date": "2017.06.19", "title": "Вижте рецепта за кафе фрапе от времето на Наполен I"}
{"url": "http://pik.bg/%D0%BD%D0%B0-%D0%B2%D0%B8%D1%81%D0%BE%D0%BA%D0%BE-%D0%BD%D0%B8%D0%B2%D0%BE-%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%B8%D0%B4%D0%B2%D0%B0-%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-news668152.html", "text": "Премиерът на Македония Зоран Заев идва утре на официално посещение в България, където ще се срещне с българския премиер Бойко Борисов и президента Румен Радев. София е втората европейска столица след Брюксел, в която македонският лидер идва на визита, след като официално зае поста, съобщават македонски медии. Заев заяви, че от София, която на 1 януари 2018 г. ще поеме ротационното председателство на ЕС, очаква добро сътрудничество и подкрепа за евроатлантическите амбиции на Скопие. По думите му посещението на съседните държави, както и на европейската столица Брюксел, говори за засилени действия за ускоряването на придвижването на Македония към пълноправно членство в НАТО и ЕС с помощ на приятелите от ЕС и съседните държави. След избирането на ново македонско правителство българският премиер Бойко Борисов заяви, че София и Скопие ще работят за заздравяването на добросъседските отношения и за приближаването на Македония към членството в ЕС и Алианса. Премиерът на Македония Зоран Заев идва утре на официално посещение в България, където ще се срещне с българския премиер Бойко Борисов и президента Румен Радев. София е втората европейска столица след Брюксел, в която македонският лидер идва на визита, след като официално зае поста, съобщават македонски медии. Заев заяви, че от София, която на 1 януари 2018 г. ще поеме ротационното председателство на ЕС, очаква добро сътрудничество и подкрепа за евроатлантическите амбиции на Скопие. По думите му посещението на съседните държави, както и на европейската столица Брюксел, говори за засилени действия за ускоряването на придвижването на Македония към пълноправно членство в НАТО и ЕС с помощ на приятелите от ЕС и съседните държави. След избирането на ново македонско правителство българският премиер Бойко Борисов заяви, че София и Скопие ще работят за заздравяването на добросъседските отношения и за приближаването на Македония към членството в ЕС и Алианса.", "date": "2017.06.19", "title": "НА ВИСОКО НИВО! Зоран Заев идва на среща с Бойко Борисов и Румен Радев"}
{"url": "http://pik.bg/%D0%BA%D0%B8%D1%84%D0%BB%D0%B8%D1%87%D0%BA%D0%B8-%D1%81%D1%8A%D1%81-%D1%81%D0%BC%D0%B5%D1%82%D0%B0%D0%BD%D0%B0-news668161.html", "text": "500 г готово тесто 200 г заквасена сметана 200 г сирене", "date": "2017.06.19", "title": "Кифлички със сметана"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B2%D0%BB%D0%B0%D0%BA-%D1%83%D0%B4%D0%B0%D1%80%D0%B8-%D0%BC%D1%8A%D0%B6-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news668149.html", "text": "Влак удари мъж в Пловдив. Инцидентът е станал в района на Централна гара. Сигналът за случая е получен около 22:00 ч. в неделя. 45-годишен машинист съобщил, че пред железопътна композиция, с която извършвал маневра на един от коловозите, забелязал пресичащ пешеходец. Водачът действал незабавно, като така успял да спре навреме влака. Пострадалият мъж бил откаран в болница с наранявания по краката. Установена е самоличността му – 61-годишен пловдивчанин. Предварителната информация е, че мъжът е с увреден слух и не е реагирал на подадения предупредителен звуков сигнал от локомотива. Във Второ РУ е образувано досъдебно производство.", "date": "2017.06.19", "title": "ТЕЖЪК ИНЦИДЕНТ! Влак удари мъж в Пловдив"}
{"url": "http://pik.bg/%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D1%81%D0%B0%D1%80%D0%B0%D1%84%D0%BE%D0%B2%D0%BE-%D0%BE%D1%82%D0%BD%D0%BE%D0%B2%D0%BE-%D0%BD%D0%B5-%D1%82%D1%80%D1%8A%D0%B3%D0%BD%D0%B0-news668120.html", "text": "Спецсъдът не успя да даде ход на делото за атентата на летището в Бургас, заради нередовно призоваване на част от пострадалите израелски граждани и едно от юридическите лица. Също така българският адвокат на израелците е извел пред съда обективни причини за своето отсъствие и желанието си делото да не започне. На 18 юли 2012 г. атентатор се взриви до автобус с израелски туристи на паркинга до летището в Бургас. Петима туристи и шофьорът на автобуса загинаха. Подсъдими задочно по делото са Мелиад Фарса и Хасан Хасан. Обвинението срещу тях беше внесено в съда преди повече от половин година. Следващият опит делото да тръгне ще бъде на 18 юли, като заседанието ще се проведе в Окръжен съд - Бургас. Причината е, че тогава близките на пострадалите ще пристигнат в България, за да отдадат своята почит към загиналите при терористичния акт. Докато са в страната ни ще има възможност да бъдат разпитани от съда. Спецсъдът не успя да даде ход на делото за атентата на летището в Бургас, заради нередовно призоваване на част от пострадалите израелски граждани и едно от юридическите лица. Също така българският адвокат на израелците е извел пред съда обективни причини за своето отсъствие и желанието си делото да не започне. На 18 юли 2012 г. атентатор се взриви до автобус с израелски туристи на паркинга до летището в Бургас. Петима туристи и шофьорът на автобуса загинаха. Подсъдими задочно по делото са Мелиад Фарса и Хасан Хасан. Обвинението срещу тях беше внесено в съда преди повече от половин година. Следващият опит делото да тръгне ще бъде на 18 юли, като заседанието ще се проведе в Окръжен съд - Бургас. Причината е, че тогава близките на пострадалите ще пристигнат в България, за да отдадат своята почит към загиналите при терористичния акт. Докато са в страната ни ще има възможност да бъдат разпитани от съда.", "date": "2017.06.19", "title": "Делото за \"Сарафово\" отново не тръгна"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B5%D1%81-%D0%B7%D0%B0%D0%BF%D0%BE%D1%87%D0%BD%D0%B0-%D0%BF%D1%8A%D1%80%D0%B2%D0%B8%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-%D0%BD%D0%B0-%D0%B6%D0%B8%D0%B2%D0%BE-news668160.html", "text": "AFP. Европейският съюз и Великобритания започнаха първите официални преговори за „развода“ между Брюксел и Лондон, предава „Днес започваме преговори за оттеглянето на Обединеното кралство от ЕС\", заяви главният преговарящ на Общността Мишел Барние, когато поздрави британския министър за Брекзит Дейвид Дейвис в централата на ЕС в Брюксел.", "date": "2017.06.19", "title": "ЕКСКЛУЗИВНО! ЕС започна първите преговори за Брекзит (НА ЖИВО)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D1%80%D1%83%D1%82%D0%B0%D0%BB%D0%BD%D0%B8%D1%82%D0%B5-%D0%B3%D0%B0%D1%80%D0%B4%D0%BE%D0%B2%D0%B5-%D1%83%D0%B1%D0%B8%D0%BB%D0%B8-%D0%BA%D0%BB%D0%BE%D1%88%D0%B0%D1%80%D1%8F-%D0%BD%D1%8F%D0%B3%D0%BE%D0%BB-%D0%B2-%D0%BC%D0%BE%D0%BB%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B2%D0%BB%D0%B8%D0%B7%D0%B0%D1%82-%D0%B2-%D0%BF%D0%B0%D0%BD%D0%B4%D0%B8%D0%B7%D0%B0-%D1%81-%D0%B3%D0%BE%D0%BB-news668184.html", "text": "Затвор за бруталните гардове, убили клошар в мола във Варна. Това съобщиха за ПИК от прокуратурата във Варна. Предадените на съд по обвинителен акт на Окръжната прокуратура във Варна трима охранители на Гранд мол, които на 14 март 2015 г. убиха болен мъж по особено мъчителен за жертвата начин и с особена жестокост, извършено по хулигански подбуди, бяха признати днес, 19 юни 2017 г., за виновни от състав на Варненския окръжен съд. За извършеното умишлено убийство по член 116, ал. 1, във връзка с член 115 от Наказателния кодекс 27-годишният Ангел Н. от Кърджали получи 18 години лишаване от свобода, 24-годишният Красимир Д. от Ямбол – 16 години лишаване от свобода, а 21-годишният варненец Цветан М. - 15 години лишаване от свобода. И трите ефективни наказания ще бъдат изтърпени при първоначално строг режим след влизане в сила на присъдата. Съдът уважи частично и гражданските искове на роднините на убития Нягол П. и потвърди мерките за неотклонение „Задържане под стража“ спрямо тримата охранители, които се намират във варненския затвор. Припомняме, че инцидентът стана на 14 март 2015 г. В 11 часа подсъдимите Ангел Н. и Красимир Д. получили сигнал от човек от охранителната фирма „Джи Ем секюрити“ за клошар, който проси пари от посетителите в мола. Двамата открили човека и го повели към ескалатора, за да го изведат от търговския център. Преди това жертвата Нягол бил отведен до залата за видеонаблюдение в изпълнение на устни разпореждания на ръководството на Гранд мола, което забранявало лица с неподходящ външен вид да влизат в търговския център. До залата за видеонаблюдение, където нямат достъп клиенти на търговския център, охранителите започнали да бият жертвата, гаврили се с него и му отправяли сексуални предложения. Побоят над Нягол, който страдал от психично заболяване, без да е агресивен, продължил 15 минути, като някои от гаврите подсъдимият Ангел Н. снимал с мобилния си телефон. При всеки от неколкократните опити на жертвата да се изтръгне от охранителите, побоят над него с ритници и юруци продължавал със значителна сила и агресия по цялото тяло. Около 12, 26 ч. по запис на охранителните камери пострадалият все още се намирал в мола, като се олюлявал и бил видимо дезориентиран. В 12, 50 часа жена подала сигнал за човек, паднал по гръб пред магазин в търговския център. Пристигналият медицински екип само констатирал смъртта на Нягол. Тройната съдебномедицинска експертиза, назначена по време на разследването на бруталното убийство, преброила около 57 удара по тялото на убития. Назначената съдебнопсихиатрична експертиза на подсъдимите охранители установила, че са лица с утвърдено безпричинно агресивно поведение към по-слаби и беззащитни хора, с изразени дисоциални и дори садистични тенденции. Само за девет месеца въпреки множеството назначени експертизи и тежестта на деянието на тримата охранители Окръжната прокуратура във Варна приключи разследването и внесе във Варненския окръжен съд обвинителен акт срещу тримата охранители по делото с изключителен обществен отзвук не само във Варна. Законодателни промени, свързани със съдебните заседатели, доведоха до повторното му разглеждане в съдебна фаза. Присъдата на Варненския окръжен съд подлежи протест и обжалване пред Апелативния съд във Варна.", "date": "2017.06.19", "title": "ПЪРВО В ПИК! Бруталните гардове, убили клошаря Нягол в мола във Варна, влизат в пандиза с големи присъди!"}
{"url": "http://pik.bg/%D0%BA%D1%80%D0%B0%D0%B9-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B8%D0%B7%D0%BE%D1%81%D1%82%D0%B0%D0%B2%D1%8F-%D1%8F%D0%B4%D1%80%D0%B5%D0%BD%D0%B0%D1%82%D0%B0-%D0%B5%D0%BD%D0%B5%D1%80%D0%B3%D0%B5%D1%82%D0%B8%D0%BA%D0%B0-news668199.html", "text": "Новият президент на Южна Корея Мун Дже-ин обеща да прекрати зависимостта на държавата от ядрена енергия, предупреждавайки за \"невъобразими последици\" в случай на катастрофа като в японската АЕЦ \"Фукушима\", съобщават световни агенции. Държавният глава подчерта, че ще увеличи ролята на възобновяемата енергия и ще води Южна Корея към \"ера, свободна от ядрена енергия\". Досега енергийната политика на Южна Корея беше със стремеж ниски цени и ефективност. Евтиното производство беше приоритет, докато животът на хората и безопасността бяха оставени на заден план. Време е да се променят нещата, каза той на събитие, с което се отбелязва затварянето на най-старата ядрена централа в страната Kori-1. Ние ще отменим нашата политика, базирана на ядрена енергетика и ще се насочим към ера, свободна от ядрена енергия. Напълно ще отменим плановете за изграждане на нови ядрени реактори, увери той. Мун каза още, че няма да удължи работата на остарелите реактори - на много, от които животът им приключва между 2020 и 2030 г. През миналата година страната е заела пето място по най-голямо производство на ядрена енергия, според Световната ядрена асоциация. 25-те реактора в държавата произвеждат 1/3 от електричеството. Предишният президент Пак Гън-хе искаше да увеличи броя на реакторите до 36 до 2029 г. Мун признава ролята на ядрената енергетика в бързото икономическо развитие на Южна Корея, но добави, че катастрофата във \"Фукушима\" го е убедила, че страната му трябва да търси нови източници на енергия. Той също така планира да затвори най-малко 10 остарели електрически централи преди края на мандата му през 2022 година и да увеличи дяла на възобновяемата енергия в енергийния микс до 20% до 2030 г.", "date": "2017.06.19", "title": "КРАЙ! Южна Корея изоставя ядрената енергетика"}
{"url": "http://pik.bg/%D1%82%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%BF%D0%B5%D1%82%D0%BA%D0%BE%D0%B2%D0%B0-%D0%BE%D1%82%D0%B8%D0%B2%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-%D0%BF%D0%BE-%D0%BF%D0%BE%D0%BA%D0%B0%D0%BD%D0%B0-%D0%BD%D0%B0-%D1%88%D0%B5%D1%84%D0%B0-%D0%BD%D0%B0-%D1%80%D0%BE%D1%81%D0%B0%D1%82%D0%BE%D0%BC-news668142.html", "text": "Министърът на енергетиката Теменужка Петкова заминава за Москва по покана на генералния директор на „Росатом“ Алексей Лихачов. В руската столица тя ще участва в работата на IX-я Международен форум „Атомекспо“, който се провежда от днес до 21-ви юни 2017 г. Ежегодното събитие се организира от компанията „Атомекспо“ и руската държавна корпорация за атомна енергия „Росатом“. По време на форума представители на водещи компании от сферата на ядрената енергетика и енергийни експерти ще анализират и дискутират актуалните предизвикателства пред пазара на енергия от гледна точка на необходимостта за осигуряване на устойчиво социално-икономическо развитие. Основна тема на дискусиите през тази година е „Атомът като основа на безвъглеродна енергийна индустрия на бъдещето“. В рамките на посещението си в Москва министър Петкова ще проведе срещи с генералния директор на държавната корпорация за атомна енергия „Росатом“ Алексей Лихачов, както и с Евгений Салков – генерален директор на „Русатом сервиз“ и ръководител на проекта за удължаване живота на 5-ти и 6-ти блок на АЕЦ „Козлодуй“.", "date": "2017.06.19", "title": "Теменужка Петкова отива в Москва по покана на шефа на \"Росатом\""}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%80%D0%B0%D0%B7%D1%82%D1%8A%D1%80%D1%81%D0%B8-%D1%81%D0%BF%D0%BE%D1%80%D1%82%D0%B0-%D0%B1%D0%B8%D0%B2%D1%88-%D0%B1%D0%BE%D0%B5%D1%86-%D0%BE%D1%82-ufc-%D0%BF%D0%BE%D1%87%D0%B8%D0%BD%D0%B0-%D1%81%D0%BB%D0%B5%D0%B4-%D0%B7%D0%B2%D0%B5%D1%80%D1%81%D0%BA%D0%B8-%D0%BD%D0%BE%D0%BA%D0%B0%D1%83%D1%82-%D0%B2%D0%B8%D0%B4%D0%B5%D0%BE-18-news668178.html", "text": "Бившият боец от тежка категория на UFC Тим Хаг почина, след като беше нокаутиран. Инцидентът станал на боксов мач срещу Адам Брейдууд. Срещата се състоя на 16 юни в Едмънтън. Веднага след двубоя той е получил мозъчен кръвоизлив и е бил закаран в болницата в кома. 34-годишният канадец имаше едва четири професионални мача и 34 срещи по правилата на ММА. Той изигра пет мача в UFC, като най-запомнящият се е победа над Пат Бери.", "date": "2017.06.19", "title": "Трагедия разтърси спорта! Бивш боец от UFC почина след зверски нокаут (ВИДЕО 18+)"}
{"url": "http://pik.bg/%D0%B1%D0%B0%D0%BD%D0%B4%D0%B8%D1%82%D0%B8-%D0%BF%D1%80%D0%B5%D0%B1%D0%B8%D1%85%D0%B0-%D0%B8-%D0%BE%D0%B3%D1%80%D0%B0%D0%B1%D0%B8%D1%85%D0%B0-%D1%87%D1%83%D0%B6%D0%B4%D0%B5%D0%BD%D0%B5%D1%86-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news668201.html", "text": "Разкрити са извършителите на грабеж на портфейл и мобилен телефон от 43-годишен арменски гражданин, с право на  продължително пребиваващ в  България, съобщи „Варна утре”. На 17.06. т.г., около 08:00 часа, на ул. „Цар Иван Срацимир“, три неизвестни лица са извършили грабеж на портфейл с лични документи и сумата от 100 евро, както и мобилен телефон, след като са нанесли побой над собственика им. След проведени оперативно – издирвателни дейности и процесуално – следствени действия е установено, че извършители на деянието са: Я.Ч. (20 г.), С.К. (23 г.) и Р.К. (21 г.). Тримата мъже са от Варна и са добре известни на МВР. Извършителите са задържани за срок до 24 часа. По случая е образувано досъдебно производство, материалите са докладвани на прокурор от Районна прокуратура – Варна.", "date": "2017.06.19", "title": "Бандити пребиха и ограбиха чужденец във Варна"}
{"url": "http://pik.bg/%D0%B5%D0%BA%D1%88%D1%8A%D0%BD-%D1%80%D0%BE%D0%BC%D1%81%D0%BA%D0%B8-%D0%B1%D0%B0%D1%89%D0%B0-%D0%BD%D0%B0%D1%85%D0%BB%D1%83-%D0%BF%D1%80%D0%B8-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5-%D1%81-%D0%B2%D0%B8%D0%BA%D0%BE%D0%B2%D0%B5-%D1%80%D0%B0%D1%81%D0%B8%D1%81%D1%82-%D0%B8-%D0%BD%D0%B0%D1%86%D0%B8%D1%81%D1%82-news668165.html", "text": "Асеновградски ресторантьор нахлу в основно училище „Петко Каравелов” в града и нарече директора „расист” и „нацист”, защото децата му не били приети в първи клас на въпросното школо. Охраната не успяла да усмири буйстващия родител, който е от малцинствата, и се наложило да се звъни на телефон 112. Когато полицаите дошли и извели мъжа, той продължил да крещи и обижда по коридора. Така децата от учебното заведение станали свидетели на грозната сцена. Разправията е квалифицирана като проява на дребно хулиганство и ще коства на бащата глоба от 400 лв., потвърдена вече от Асеновградския районен съд, съобщава \"Марица\". Той подал документи децата му да бъдат записани в първи клас в училището, но те не отговаряли на критериите, подготвени от ръководството, и не успели да съберат нужния брой точки. Когато бащата научил това, се вбесил. Около 9,30 часа на 9 юни нахлул в школото. Влязъл в стаята на счетоводството, която била преходна с кабинета на директора, и започнал да търси сметка защо децата му не са класирани. Нарекъл директора „нацист” и после бил отведен в Районното. Мъжът има криминални регистрации и вече е осъждан, но пред съда показал документ, че през април е претърпял сърдечна операция в софийска болница и оттогава е на силни медикаменти. Направил и частични признания за вината и така се разминал с най-тежкото наказание по Указа за борба с дребното хулиганство -задържане в структурно поделение на МВР до 15 дни. Наложената му глоба е една стъпка под максималната, която по този указ е 500 лв.", "date": "2017.06.19", "title": "ЕКШЪН! Ромски баща нахлу при директор на училище с викове: Расист и нацист!"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BE%D1%81%D1%8A%D0%B4%D0%B8-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%BD%D0%B0-%D0%BE%D1%82%D0%BC%D1%8A%D1%89%D0%B5%D0%BD%D0%B8%D0%B5%D1%82%D0%BE-news668151.html", "text": "„Изказвам своите искрени съболезнования на пострадалите от поредния терористичен атентат в Лондон късно снощи. Категорично осъждам жестоката атака, наречена “атентат на отмъщението”, която е ранила над 8 души и е довела до загубата на човешки живот“, написа във Фейсбук Цветан Цветанов, зам. - председател на ГЕРБ и председател на парламентарната група на ГЕРБ. „Недопустима е всяка форма на насилие и не може да се приеме за основателно извършването на терористичен акт като отмъщение. Отговорът на цивилизованите общества трябва да е обединение и строги законови мерки за опазване живота и здравето на хората и наш дълг е да работим именно в тази посока“, написа още Цветанов.", "date": "2017.06.19", "title": "Цветан Цветанов осъди \"атентата на отмъщението\""}
{"url": "http://pik.bg/%D0%B3%D0%B0%D0%B4-%D1%82%D0%B0%D0%BA%D1%81%D0%B8%D0%BC%D0%B5%D1%82%D1%80%D0%BE%D0%B2-%D1%88%D0%BE%D1%84%D1%8C%D0%BE%D1%80-%D0%B1%D0%BB%D1%8A%D1%81%D0%BD%D0%B0-%D0%B4%D0%B5%D1%82%D0%B5-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B8-%D0%B8%D0%B7%D0%B1%D1%8F%D0%B3%D0%B0-news668191.html", "text": "На 16 юни около 08:00 часа на кръстовището на бул. „Св. Елена“ и ул. „Шести септември“ е възникнал пътен инцидент. 51-годишният водач на таксиметров автомобил „Дачия“ В.К. от Варна, по време на движението си, не пропуска и блъска пешеходец - дете, който пресича пътното платно на пешеходна пътека, след което напуска местопроизшествието. Вследствие на инцидента момчето получава контузни наранявания, прегледано е и освободено, без опасност за живота. По-късно виновникът е задържан.", "date": "2017.06.19", "title": "ГАД! Таксиметров шофьор блъсна дете във Варна и избяга"}
{"url": "http://pik.bg/%D0%B4%D0%B0-%D0%BF%D0%BE%D0%BC%D0%BE%D0%B3%D0%BD%D0%B5%D0%BC-%D0%B2%D0%B8%D0%B6%D0%B4%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D1%82%D0%B0%D0%B7%D0%B8-%D0%B6%D0%B5%D0%BD%D0%B0-%D0%B4%D1%8A%D1%89%D0%B5%D1%80%D1%8F-%D0%B9-%D1%8F-%D1%82%D1%8A%D1%80%D1%81%D0%B8-news668223.html", "text": "Моля ви разпространете поста и ако някой има информация да се свърже с мен на лични или да се обади на телефон +359889403066. Поредна молба за търсене на изчезнал човек. Този път апелът е от Гергана Петрова. Притеснената жена търси майка си и разпространи молба във Фейсбук. Ето какво сподели Гергана Петрова: Мили хора, моля ви помагайте. В петък 16.06.2017. майка ми - Йорданка Иванова Петрова е излязла от къщата на сестра ми в с. Болярци обл. Пловдив общ. Асеновгра д и от тогава е в неизвестност. Обявена е за национално издирване. Висока е около 153 см. Облечена е със сив 3/4 панталон, черна тениска и черни сандали. Няма пари и документи в себе си. Преди около 3 месеца получи инсулт и от тогава на моменти е неадекватна.", "date": "2017.06.19", "title": "ДА ПОМОГНЕМ! Виждали ли сте тази жена, дъщеря й я търси "}
{"url": "http://pik.bg/%D0%BD%D0%BE%D0%B2%D0%B0-%D0%BC%D0%BE%D0%B4%D0%B0-%D0%B6%D0%B5%D0%BD%D0%B8-%D0%B4%D0%B8%D0%BB%D1%8A%D1%80%D0%B8-%D0%BF%D0%BB%D0%B0%D1%81%D0%B8%D1%80%D0%B0%D1%82-%D0%B4%D1%80%D0%BE%D0%B3%D0%B0%D1%82%D0%B0-%D0%BF%D0%BE-%D1%8E%D0%B6%D0%BD%D0%BE%D1%82%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5-news668222.html", "text": "Няколко случая на млади жени, които пренасяли богат асортимент наркотици, бяха регистрирани по Южното Черноморие през уикенда. Разследващи коментират, че дилърите смятали дамите за по-трудно разпознаваем контингент от полицаите и затова ги използвали все по-често при продажбата на наркотици. Първият случай е от тази събота, когато служители на РУ-Приморско спрели за проверка на КПП-Китен „Фиат Типо” със софийска регистрация. В колата пътували 19-годишната Теодора Х. и още трима млади мъже, съобщава \"Флагман\". Още при отварянето на прозореца на автомобила полицаите усетили силна миризма на марихуана. Теодора, която се оказала криминално проявена, казала на ченгетата, че й прилошало и отишла до близкия контейнер. Бдителните ченгета веднага забелязали, че момичето изхвърлило на боклука 7 пакетчета с марихуана и 2 с амфетамин. Теодора веднага е закопчана за срок от 24 часа. По случая е образувано бързо полицейско производство. При претърсване на пътуващия във „Фиата” 20-годишен столичанин Иван С. пък униформените открили гъби. Младежът, който също е криминално проявен, обяснил, че ги използва за лечение на заболяване. При направения полеви наркотест гъбите реагирали на „екстази”. Иван също е арестуван за 24 часа. На следващия ден служители на РУ-Несебър проверили петима души – мъже и жени на възраст от 19 до 43 години. Те били засечени в района на плажа пред ресторант „Морска звезда”. При вида на ченгетата криминално проявената и осъждана Недялка Д. от Димитровград изхвърлила портфейл с 4 пликчета и саморъчно свита цигара с канабис, както и плик със 7 зелени таблетки амфетамин. В квартирата на Недялка са открити още: електронна везна, плик с 15 зелени таблетки амфетамин и 6 пакета канабис. Петимата са задържани за срок до 24 часа. По случая е образувано бързо полицейско производство.", "date": "2017.06.19", "title": "НОВА МОДА! Жени-дилъри пласират дрогата по Южното Черноморие"}
{"url": "http://pik.bg/%D1%81%D1%8A%D1%80%D0%B1%D0%B8%D1%8F-%D0%BE%D1%82%D0%B2%D0%B0%D1%80%D1%8F-%D0%BE%D1%89%D0%B5-%D0%B4%D0%B2%D0%B5-%D0%B3%D0%BB%D0%B0%D0%B2%D0%B8-%D0%BE%D1%82-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D1%81-%D0%B5%D1%81-news668167.html", "text": "Сърбия ще отвори днес в Брюксел две нови глави от преговорите си за членство с Европейския съюз, съобщава агенция „Танюг“, цитирана от БГНЕС. Това са глави номер 7 и 29, чиито теми са авторските права и интелектуалната собственост и митата. Сръбската делегация на днешните разговори в Брюксел ще бъде предвождана от министъра по евроинтеграцията Ядранка Йоксимович, според която двете глави са особено важни за Сърбия. „Това е нещо, което ще допринесе за развитието на икономиката“, каза Йоксимович по време на днешната шеста по ред преговорна среща между Белград и Брюксел. Това е второто отваряне на нови глави от преговорния процес от миналата година насам, когато бяха отворени други две глави. С последните Сърбия ще има отворени общо десет глави от 35-те необходими за членство в ЕС. „Имиджът е много важен. Той може лесно да бъде развален, но се поправя трудно. Смятам, че ние го поправихме“, заяви още Йоксимович.", "date": "2017.06.19", "title": "Сърбия отваря още две глави от преговорите с ЕС"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%BF%D0%B0%D1%81%D1%8F%D0%B2%D0%B0-%E2%80%9E%D0%B1%D0%B5%D0%B4%D0%B5%D1%87%D0%BA%D0%B0%E2%80%9C-news668230.html", "text": "Премиерът Бойко Борисов ще помогне на града за спасяването на парк „Бедечка“. Това е написал кметът на община Стара Загора Живко Тодоров в официалния си профил във Фейсбук. „Близо 19000 гласуваха вчера за съществуването на парк \"Бедечка\". В същото време много хора не дадоха своя вот. Разчели сме всички знаци, които хората ни дават. Всяко управление трябва да работи единствено и само в полза на хората. Затова поисках днес среща с премиера Борисов, за да намерим заедно решение“, пише Тодоров. Той подчертава, че ще търсят възможност за обезщетяване на собствениците с равностойни общински и държавни имоти и запазване на парка. „Благодаря на всички хора, които гласуваха, благодаря на премиера Бойко Борисов, че се ангажира с проблема и ще помогне на града за спасяването на парк \"Бедечка\", пише още кметът на Стара Загора.", "date": "2017.06.19", "title": "Борисов спасява „Бедечка“ "}
{"url": "http://pik.bg/%D0%BD%D0%BE%D0%B2-%D1%80%D0%B5%D0%BA%D0%BE%D1%80%D0%B4-%D0%BD%D0%B0-%D0%B3%D0%B8%D0%BD%D0%B5%D1%81-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%BE%D1%82%D0%BE-%D0%B4%D0%B5%D1%82%D0%B5-%D0%B2-%D1%81%D0%B2%D0%B5%D1%82%D0%B0-%D0%B5-%D0%BD%D0%B0-8-%D0%B3%D0%BE%D0%B4%D0%B8%D0%BD%D0%B8-%D0%B8-%D1%81-%D1%80%D1%8A%D1%81%D1%82-%D0%BE%D1%82-198-%D1%81%D0%BC-news668224.html", "text": "Книгата на рекордите на Гинес се попълни с още един – най-високото дете в света се оказа индийското момче Каран Сингх, става ясно от официално съобщение на страницата на рекордите. Каран е рекордьор още от раждането си.-появил се е на света с ръст 63 см и тегло 7.8 кг. Днес той е на 8 години, а височината му вече е като на баскетболист-198 см. Момчето не се отличава от връстниците си по нищо, с изключение на ръста си. Лекари не откриват в него и признаци на болестта „гигантизъм”. Вероятно ръстът на Каран Сингх е наследствен-майка му е смятана за най-високата жена в Азия с нейните 220 см. Баща му обаче е съвсем нормален-висок е само 170 см. Каран мечтае да стане баскетболист, което при неговите дадености едва ли ще е трудно. Превод: ПИК", "date": "2017.06.19", "title": "Нов рекорд на Гинес: Най-високото дете в света е на 8 години и с ръст от 198 см"}
{"url": "http://pik.bg/%D0%BD%D1%8F%D0%BC%D0%B0-%D0%BA%D1%80%D0%B0%D0%B9-%D0%BE%D1%82%D0%BA%D1%80%D0%B8%D1%85%D0%B0-%D0%BD%D0%BE%D0%B2%D0%B8-%D0%B1%D0%BE%D0%BC%D0%B1%D0%B8-%D0%B2-%D1%82%D1%80%D0%B0%D0%BA%D0%B8%D1%8F-%D1%80%D0%B0%D0%B9%D0%BE%D0%BD%D1%8A%D1%82-%D0%B5-%D0%BE%D1%82%D1%86%D0%B5%D0%BF%D0%B5%D0%BD-%D1%81%D0%BD%D0%B8%D0%BC%D0%BA%D0%B0-news668219.html", "text": "Отново бомби в Тракия бяха открити днес, научи Районът около блоковете 245 и 248 веднага е бил отцепен. На място са представители на МВР и военни. Към момента няма данни колко са новооткритите снаряди. Припомняме, че преди застрояването на този район тук е имало военно летище и се предполага, че повечето от снарядите са учебни. Само преди дни бяха открити общо 14 учебно-тренировъчни авиационни бомби в района. Тренировъчните бомби бяха транспортирани и унищожени.", "date": "2017.06.19", "title": "Няма край! Откриха нови бомби в Тракия, районът е отцепен (СНИМКА)"}
{"url": "http://pik.bg/%D0%B1%D0%B5%D0%B7%D0%BA%D0%BE%D0%BC%D0%BF%D1%80%D0%BE%D0%BC%D0%B8%D1%81%D0%B5%D0%BD-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B8%D0%B7%D0%B1%D1%83%D1%85%D0%BD%D0%B0-%D0%BA%D0%B0%D0%BA%D0%B0%D0%BE-%D0%B1%D0%B8%D0%B9%D1%87-%D0%B8-%D0%B1%D0%B5%D0%B4%D1%80%D1%83%D1%83%D0%BC-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B0-%D1%82%D0%B8%D1%85%D0%B8%D1%87%D0%BA%D0%B8-%D0%BF%D1%80%D0%B5%D0%B7-%D0%BD%D0%BE%D1%89%D1%82-news668170.html", "text": "Вицепремиерът Валери Симеонов се закани на популярните заведеня по плажовете на Черноморието като Какао Бийч и Бедруум \"да са тихички през нощта\". След поста си той е добавил и видео от филам \"Вчера\" с откъс от популярната сцена \"Ще видите кон боб яде ли\". Освен борбата с шума по морето, Симеонов иска да се разправи и с алкохолния туризъм и пъбкролинга по морето. Вицепремиерът не разкри с какъв нормативен акт ще бъдат забранени пиянските турове. Само намекна, че може да стане чрез Закона за митингите, където има текстове за събирането на много хора на едно място. Освен заканата си към заведенията, Симеонов не е пропуснал и казуса с Елена Йончева и оградата. В последния си пост в социалната мрежа лидерът на НФСБ пише: \"С игналът срещу Йончева е разпределен в соф. градска прокуратура. Проверка и как документи в кашони без протокол са карани в Президентството\".", "date": "2017.06.19", "title": "БЕЗКОМПРОМИСЕН! Валери Симеонов избухна: \"Какао Бийч\" и \"Бедруум\" трябва \"да са тихички през нощта\" - ето какво се закани вицепремиерът (СНИМКА)"}
{"url": "http://pik.bg/%D0%B5%D0%B4%D0%B8%D0%BD-15-%D1%81%D0%B0%D0%BD%D1%82%D0%B8%D0%BC%D0%B5%D1%82%D1%80%D0%BE%D0%B2-%D1%81%D0%BD%D0%B0%D1%80%D1%8F%D0%B4-%D0%B5-%D0%BE%D1%82%D0%BA%D1%80%D0%B8%D1%82-%D0%B2-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D1%82%D1%8A%D1%80%D1%81%D1%8F%D1%82-%D0%B4%D1%80%D1%83%D0%B3%D0%B8-news668240.html", "text": "Петнадесет сантиметров снаряд е открит около блоковете 245 и 248 в Пловдивския квартал „Тракия“ , съобщава Трафикнюз.бг. При изкопни работи на багер, боеприпасът е изваден от пръста. Веднага е било сигнализирано на спешен телефон 112. Сигналът е получен около 15 часа. Снарядът е бил вдигнат и отнесен за унищожение. Районът остава отцепен. Няма информация продължава ли търсенето на нови боеприпаси. Само преди дни бяха открити общо 14 учебно-тренировъчни авиационни бомби в района.", "date": "2017.06.19", "title": "Един 15 сантиметров снаряд е открит в „Тракия“, търсят други"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%B3%D0%BE-%D1%82%D0%BE%D0%B9-%D0%B0%D1%82%D0%B0%D0%BA%D1%83%D0%B2%D0%B0-%D0%B4%D0%B6%D0%B0%D0%BC%D0%B8%D1%8F%D1%82%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D1%81%D0%BD%D0%B8%D0%BC%D0%BA%D0%B0-news668267.html", "text": "Полицията в Лондон публикува снимки на задържания 47-годишен Дарън Осбърн, обвинен в извършването на нападението срещу мюсюлмани в джамия в Лондон, съобщава \"Нюз Екслузив\". Мъжът е баща на четири деца. В момента в жилищния район Кардиф, където е живеел задържаният Осбърн, се провеждат обиски.", "date": "2017.06.19", "title": "ВИЖТЕ ГО! Той атакува джамията в Лондон (СНИМКА)"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BA%D1%83%D0%B1%D0%B0-%D0%B7%D0%B0%D1%8F%D0%B2%D0%B8-%D1%87%D0%B5-%D1%81%D1%82%D1%80%D0%B0%D0%BD%D0%B0%D1%82%D0%B0-%D0%BD%D1%8F%D0%BC%D0%B0-%D0%B4%D0%B0-%D0%B2%D0%BE%D0%B4%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%BF%D0%BE%D0%B4-%D0%BD%D0%B0%D1%82%D0%B8%D1%81%D0%BA-news668251.html", "text": "Куба „няма да преговаря под натиск“, заяви външният министър Бруно Родригез в отговор на новата политика, която администрацията на американския президент Тръмп предприе спрямо Хавана, предава AFP, цитирана от Фокус. „Никога няма да преговаряме под натиск или заплаха. Куба няма да прави отстъпки, когато става въпрос за суверенитета и независимостта си, нито ще преговаря за принципите си, и никога няма да приема условия“, заяви кубинският външен министър пред репортери във Виена.", "date": "2017.06.19", "title": "Външният министър на Куба заяви, че страната няма да води преговори под натиск"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%82%D0%B5-%D0%BC%D0%B5%D0%B4%D0%B8%D0%B8-%D1%81%D0%B0%D1%89-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B7%D0%B0-%D0%BD%D0%B0%D1%82%D0%BE-%D0%B8-%D0%B5%D1%81-news668249.html", "text": "Председателят на македонското Народно събрание Талат Джафери бе на среща с американския конгресмен и председател на Работната група на Конгреса за тероризъм и неконвенционално воюване, в рамките на участието им на Международния форум по сигурността в Рига, предава Македонската информационна агенция, цитирана от Фокус. На срещата са били обсъдени сигурността на Балканския регион, борбата против тероризма и киберпрестъпността. Председателят на Народното събрание на Македония Талат Джафери заяви, че в тясно сътрудничество със САЩ, ЕС и НАТО, страната е в процес на изграждане на Стратегия за кибер отбрана. Американският конгресмен потвърди подкрепата на САЩ за македонска интеграция в евроатлантическите структури.", "date": "2017.06.19", "title": "Македонските медии: САЩ подкрепя Македония за НАТО и ЕС"}
{"url": "http://pik.bg/%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D1%89%D0%B5-%D0%BE%D0%BF%D0%B8%D1%82%D0%B0%D1%82-%D1%85%D0%BB%D1%8F%D0%B1-%D0%BE%D1%82-%D0%BB%D0%B8%D0%BC%D0%B5%D1%86-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news668255.html", "text": "На 22 юни 2017 г. представители на дипломатическия корпус в България ще посетят Стара Загора. Кметът на Община  Стара Загора Живко Тодоров и областният управител Гергана Микова ще посрещнат делегацията в Регионалния исторически музей в 10:30 ч. Гостите ще разгледат музея, Античния форумен комплекс „Августа Траяна“ и Музея „Неолитни жилища“, където ще направят дегустация на хляб, замесен с лимец от Богдан Богданов – включен в Представителната национална листа на пилотната програма на ЮНЕСКО „Живи човешки съкровища – България – 2010“. Те ще посетят и комплекса за занимания Аул „Бага-Тур“, където ще се проведат демонстрации на прабългарска школа „Бага-Тур“ и дегустация на традиционна местна кухня, приготвена от НЧ „Димитър Наумов 1908“, с.Преславен .", "date": "2017.06.19", "title": "Дипломати ще опитат хляб от лимец в Стара Загора"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D0%B4%D1%80%D0%B0%D0%BC%D0%B0-%D1%8E%D0%BA%D1%81%D0%B5%D0%BB-%D0%BA%D0%B0%D0%B4%D1%80%D0%B8%D0%B5%D0%B2-%D1%81%D0%B5-%D0%BE%D0%B1%D0%B5%D0%B7%D0%BE%D0%B1%D1%80%D0%B0%D0%B7%D0%B8---%D0%BA%D1%80%D0%B8%D0%B5-%D1%81%D0%B5-%D0%BE%D1%82-%D0%BA%D0%B0%D0%BC%D0%B5%D1%80%D0%B8%D1%82%D0%B5-news668218.html", "text": "Лицето на Би Ти Ви новините Юксел Кадриев е попаднал в болезнена драма. Водещият строшил зъб с ореховка малко преди началото на поредния ефир в сряда и едва устискал пряката си изява, преди да изтича в денонощен кабинет в околностите на НДК. За капак през цялото време са наложило да се крие от камерите и да фъфли, за да не си личи как се е обезобразил. За негово съжаление дежурният доктор му съобщил, че счупването е много лошо и по всяка вероятност ще се наложи пострадалият зъб да бъде изваден. Специалистът изрично предупредил Кадриев, че най-много бели в устата стават тъкмо от нагъването на този вид десерти, в които често попадат остатъци от черупките на орехите. За щастие пострадалият зъб бил заден и не загрозявал фасадата на Юки, похвалил се самият той пред колеги, твърди седмичник.", "date": "2017.06.19", "title": "ГОЛЯМА ДРАМА! Юксел Кадриев се обезобрази - крие се от камерите"}
{"url": "http://pik.bg/%D1%88%D0%BE%D0%BA-%D0%BF%D0%B0%D1%86%D0%B8%D0%B5%D0%BD%D1%82%D0%BA%D0%B0-%D0%BF%D0%BE%D1%87%D0%B8%D0%BD%D0%B0-%D1%81%D0%BB%D0%B5%D0%B4-%D0%B8%D0%BD%D0%B6%D0%B5%D0%BA%D1%86%D0%B8%D1%8F-%D1%81-%D0%BB%D0%B8%D0%B4%D0%BE%D0%BA%D0%B0%D0%B8%D0%BD-news668261.html", "text": "Според тях 29-годишната жена била на преглед на 9 юни, по време на който й направили обезболяваща инжекция с лидокаин. По време на процедурата пациентката загубила съзнание, била откарана в една от градските болници, но медиците не успели да спасят младата жена. По случая е образувано досъдебно производство. Пациентка почина след инжекция, поставена й в московска клиника. За това съобщава \"Комсомольская правда\", позовавайки се на източници от разследването.", "date": "2017.06.19", "title": "ШОК! Пациентка почина след инжекция с лидокаин "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D0%BE-%D0%B4%D1%80%D0%B0%D0%BC%D0%B0%D1%82%D0%B0-%D1%81-%D1%83%D0%B5%D1%84%D0%B0---%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D1%81%D0%B8%D0%BB%D0%BD%D0%B8%D1%82%D0%B5-%D1%85%D0%BE%D1%80%D0%B0-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-%D0%B7%D0%B0%D1%8F%D0%B2%D0%B8-%D1%86%D1%81%D0%BA%D0%B0-news668195.html", "text": "\"Нашите адвокати ще направят коментар по ситуацията (изваждането на ЦСКА от жребия за първия кръг на Лига Европа и поставянето на Дунав сред тимовете в надпреварата). Не е крайно решението (визира се позицията на УЕФА), така мисля, но аз не съм адвокат, това е тема за адвокати. На официалния сайт на клуба ще бъде публикувано становището на юридическия екип\", заяви за агенция ПИК един от най-силните хора на \"Армията\", пожелал името му да не се назовава поради юридическия характер на темата с участието на ЦСКА в Лига Европа. Става въпрос за ключов ръководител при \"червените\" По-рано днес от УЕФА сложиха емблема над името на \"армейците\" в официалния сайт на Централата, столичани бяха сред предварително обявените отбори за жребия (със звездичка поради изясняване на казуса). В последствие Дунав замени ЦСКА. \"Драконите\" ще спорят с Иртиш на Херо в първия предварителен кръг на турнира. От \"Армията\" обаче не се предават в ситуацията.", "date": "2017.06.19", "title": "ИЗВЪНРЕДНО И САМО В ПИК! По драмата с УЕФА - един от най-силните хора на \"Армията\" заяви: ЦСКА..."}
{"url": "http://pik.bg/%D0%B1%D1%83%D1%80%D1%8F-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-%D0%BF%D0%BE%D0%B2%D0%B0%D0%BB%D0%B5%D0%BD%D0%B8-%D1%81%D0%B0-%D0%B4%D1%8A%D1%80%D0%B2%D0%B5%D1%82%D0%B0-%D0%B8%D0%BC%D0%B0-%D1%81%D0%BC%D0%B0%D1%87%D0%BA%D0%B0%D0%BD-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-news668264.html", "text": "Кратка, но мощна буря, събори дървета в Кърджали малко преди 18 часа днес. Има паднали дървета в центъра на Кърджали, като едното се стоварило и потрошило паркиран автомобил, съобщи \"24 Родопи\". Инцидентите са станали на бул.\"България\" и улица \"Републиканска\". \"Водачът на колата беше паркирал до закусвалня, в която влезе да вечеря. Излизайки, видя че колата му е под дърво и се хвана за главата\", разказаха очевидци. Наложи се улицата край спортната площадка \"Спартак\" да бъде затворена за движението, докато екип на \"Пожарна безопасност и защита на населението\" изчисти падналите дървета.", "date": "2017.06.19", "title": "БУРЯ В КЪРДЖАЛИ: Повалени са дървета, има смачкан автомобил "}
