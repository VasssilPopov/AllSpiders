{"url": "http://pik.bg/%D0%BF%D0%B5%D0%BD%D1%82%D0%B0%D0%B3%D0%BE%D0%BD%D1%8A%D1%82-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B7%D0%B0%D1%81%D0%B5%D1%87%D0%B5%D0%BD%D0%BE-%D0%B5-%D1%80%D0%B0%D0%BA%D0%B5%D1%82%D0%BD%D0%BE-%D0%B8%D0%B7%D1%81%D1%82%D1%80%D0%B5%D0%BB%D0%B2%D0%B0%D0%BD%D0%B5-%D0%BE%D1%82-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news708264.html", "text": "Прессекретарят на Пентагона полк. Роб Манинг съобщи, че армията на САЩ е засякла възможно ракетно изстрелване от Северна Корея, предава Франс прес. „В приблизително 13:30 часа (20:30 часа българско време), засякохме възможно ракетно изстрелване от Северна Корея“, съобщи полк. Манинг. „В момента проучваме ситуацията и ще предоставим допълнителни детайли, когато са налични“, допълни той. Това е първото изстрелване на ракета от Северна Корея за последните месеци.", "date": "2017.11.28", "title": "Пентагонът потвърди: Засечено е ракетно изстрелване от Северна Корея"}
{"url": "http://pik.bg/%D1%82%D0%BE%D1%82%D0%BD%D1%8A%D0%BC-%D1%82%D1%80%D1%8A%D0%B3%D0%BD%D0%B0-%D0%BD%D0%B0%D0%B4%D0%BE%D0%BB%D1%83-%D0%B7%D0%B0%D0%B3%D1%83%D0%B1%D0%B8-%D0%B8-%D0%B3%D0%BE%D1%81%D1%82%D1%83%D0%B2%D0%B0%D0%BD%D0%B5%D1%82%D0%BE-%D1%81%D0%B8-%D0%BD%D0%B0-%D0%BB%D0%B5%D1%81%D1%82%D1%8A%D1%80-news708278.html", "text": "Тотнъм загуби с 1:2 гостуването си на Лестър. “Шпорите” не изиграха слаб мач, като доминираха през второто полувреме, но си тръгнаха победени. Така те са спечелили само една точка в последните си три мача. След като миналия сезон тимът на Почетино се бореше за титлата, сега вече изостава с 13 точки от лидера Манчестър Сити, който е с мач по-малко, и в момента заема пето място. Лестър започна отлично и още в началото Ндиди пробва далечен удар, но той не затрудни Лорис. “Шпорите” също търсеха гола, но ситуациите пред вратата им бяха по-опасни, предава Спортал. В 13-ата минута Олбрайтън изведе Варди, а той с великолепен удар прехвърли вратаря на гостите и откри резултата. Тимът на Почетино можеше бързо да изравни след пробив на Муса Сисоко през центъра. Ударът му бе отклонен, но трябваше Ибора да изиства топката пред голлинията. Гостите стигнаха до още една отлична възможност след половин час игра. Лондончани организираха прекрасна контраатака, при която Ериксен изведе Али, но ударът му бе слаб и Шмайхел спаси. В самия край на полувремето Лестър стигна до второ попадение. Марез направи 2:0 след великолепен удар, който не остави шансове на Лорис. 1:0 - Варди (13) 2:0 - Марез (45) 2:1 - Кейн (79)", "date": "2017.11.28", "title": "Тотнъм тръгна надолу, загуби и гостуването си на Лестър"}
{"url": "http://pik.bg/%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B0%D1%82%D0%B0-%D1%80%D0%B0%D0%BA%D0%B5%D1%82%D0%B0-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D0%B0%D0%B4%D0%BD%D0%B0%D0%BB%D0%B0-%D0%B2-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F-%D0%BD%D0%B0-%D1%8F%D0%BF%D0%BE%D0%BD%D0%B8%D1%8F-news708267.html", "text": "Балистичната ракета, която Северна Корея изстреля по-рано във вторник, най-вероятно е паднала в икономическата зона на Япония, пише руското издание “Известия“, като се позовава на информация, съобщена от официални японски лица и предадена от местни медии. Според същите данни, е свикано спешно съвещание на щаба на японската армия, което да обсъди въпроса. „Ние ще анализираме информацията относно изстрелването и съберем допълнителни данни за възможните щети по морски или въздушни обекти“, заяви генералният секретар на японския съвет на министрите Йошихиде Суга.", "date": "2017.11.28", "title": "Балистичната ракета на Северна Корея паднала в територия на Япония"}
{"url": "http://pik.bg/%D1%83%D0%B1%D0%B8%D0%B2%D0%B0%D1%82-%D0%BB%D0%B8-%D0%BF%D0%BB%D0%B0%D0%B2%D0%B0%D1%89%D0%B8%D1%82%D0%B5-%D0%BF%D1%8F%D1%81%D1%8A%D1%86%D0%B8-%D0%BC%D0%BE%D0%B6%D0%B5-%D0%BB%D0%B8-%D0%B4%D0%B0-%D0%BE%D1%86%D0%B5%D0%BB%D0%B5%D0%B5%D1%82%D0%B5-%D0%B0%D0%BA%D0%BE-%D0%B2%D0%B8-%D0%BF%D0%BE%D0%B3%D1%8A%D0%BB%D0%BD%D0%B5-%D0%BA%D0%B8%D1%82-%D0%B8-%D0%BA%D1%8A%D0%B4%D0%B5-%D0%BD%D0%B0%D0%B9-%D0%B3%D0%B0%D0%B4%D0%BD%D0%BE-%D0%B6%D0%B8%D0%BB%D0%B8-%D0%BF%D1%87-news708170.html", "text": "Американски автори развенчаха мита, че плаващите пясъци убиват хората, пише в. \"Дейли мейл\". Според Коуди Касиди и Пол Дохърти никой в историята на човечеството не е умрял в плаващи пясъци , защото след като човек заседне до кръста, започва просто да се носи . Това и много други разкрития за феномени, считани за жесток край на живота, писателите правят в книгата си \"И после умираш\" (\"And Then You're Dead\"). Ако някой изпусне монета върху главата на минувач от върха на Емпайър стейт билдинг, \"пострадалият\" ще усети само леко ужилване. Ако човек е погълнат от кит, няма шанс да излезе жив оттам, се напомня в книгата.", "date": "2017.11.28", "title": "Убиват ли плаващите пясъци, може ли да оцелеете, ако ви погълне кит и къде най-гадно жили пчелата"}
{"url": "http://pik.bg/%D0%BE%D1%82%D1%81%D1%80%D0%BE%D1%87%D0%B2%D0%B0%D1%82-%D0%BA%D1%80%D0%B5%D0%B4%D0%B8%D1%82%D0%B8-%D0%B7%D0%B0-%D0%B6%D0%B8%D0%B2%D0%BE%D1%82%D0%BD%D0%B8-%D0%B8-%D0%BA%D0%B0%D1%80%D1%82%D0%BE%D1%84%D0%B8-news708210.html", "text": "Държавен фонд „Земеделие“ отсрочва  кредити на животновъди, отпуснати през периода 2008 - 2012 г., и на производители на картофи, получили заеми през 2012 г. Размерът на лихвата по отсрочването на задълженията е в размер 4%. Заявления ще се приемат в областните дирекции на фонда до 20 декември 2017 г., пише в. \"Марица\". Отсрочват се дължимите към 27.11.2017 г. главница и лихва по предоставени през 2008 и 2010 г. кредити на птицевъдите и свиневъдите за закупуване на фураж, главница и лихва по предоставени през 2008, 2009, 2010 г. и 2012 г. кредити на животновъдите за закупуване на фураж, както и главница по кредити за закупуване на семена, минерални торове и препарати за производство на картофи до 27.11.2018 г. От възможността за разсрочване на дължимите заеми могат да се възползват само фермери, които през стопанската 2016-2017 г. отглеждат животни от същото направление, по което е получен кредитът, и имат регистриран животновъден обект. Доказването на условието се удостоверява с извлечение от Интегрираната информационна система ВетИс на Българската агенция по безопасност на храните, а за животните, които не подлежат на идентификация - писмо от официален ветеринарен лекар.", "date": "2017.11.28", "title": "Отсрочват кредити за животни и картофи"}
{"url": "http://pik.bg/%D0%BE%D0%BE%D0%BD-%D1%81%D0%B8%D1%80%D0%B8%D1%8F-%D0%BF%D1%80%D0%B8%D0%B5-%D1%80%D1%83%D1%81%D0%BA%D0%B8%D1%8F-%D0%BF%D0%BB%D0%B0%D0%BD-%D0%B7%D0%B0-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0%D0%BD%D0%B5-%D0%BD%D0%B0-%D0%BE%D0%B3%D1%8A%D0%BD%D1%8F-%D0%B2-%D0%B8%D0%B7%D1%82%D0%BE%D1%87%D0%BD%D0%B0-%D0%B3%D1%83%D1%82%D0%B0-news708241.html", "text": "Сирийското правителство прие руското предложение за прекратяване на бойните действия в обсадения, контролиран от бунтовниците анклав Източна Гута, съобщи пред журналисти специалният пратеник на ООН за Сирия Стафан де Мистура, цитиран от БТА, която се позовава на Ройтерс. \"Току-що бях информиран от руснаците, че на срещата с представители на петте страни постоянни членове на Съвета за сигурност на ООН, те са предложили, а сирийското правителство е приело, примирие в Източна Гута\", каза емисарят, цитиран от Франс прес. Обсадена от силите на режима на Башар Асад от 2013 г. Източна Гута е част от четирите зони за деескалация, създадени тази година с цел да се установи примирие. При все това от средата на ноември режимът засили атаките срещу този район, в който около 400 000 жители търпят тежки лишения, останали почти без храна и лекарства, припомня АФП.", "date": "2017.11.28", "title": "ООН: Сирия прие руския план за прекратяване на огъня в Източна Гута"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%BD%D0%B0%D1%88%D0%B5-%D0%BC%D0%BE%D0%BC%D0%B8%D1%87%D0%B5-%D0%B5-%D0%B7%D0%B2%D0%B5%D0%B7%D0%B4%D0%B0-%D0%B2-%D1%85%D0%BE%D0%BB%D0%B8%D0%B2%D1%83%D0%B4-%D0%B4%D0%B6%D1%8A%D1%81%D1%82%D0%B8%D0%BD-%D0%B1%D0%B8%D0%B9%D0%B1%D1%8A%D1%80-%D1%83%D1%85%D0%B0%D0%B6%D0%B2%D0%B0-%D0%BB%D0%B8%D0%B4%D0%B8%D1%8F---%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%B0%D1%82%D0%B0-%D0%B6%D0%B5%D0%BD%D0%B0-%D0%B2-news708200.html", "text": "Миската Лидия Иванова, чиято снимка в македонска народна носия в последните дни обикаля в социалните мрежи като контрапункт на новата \"Мис България\" Тамара Геогиева, е била подозрително близка с Джъстин Бийбър, издават от обкръжението й. Лидия бе коронована за Най-красива жена в цяла Европа през 2015 г. на провелия се в Ню Йорк конкурс, на който грабва короната след оспорвано съперничество с над 20 красавици. Модният форум в мегаполиса бил първият, на който блондинката се явява в живота си. Бийбър обаче не е единствената холивудска знаменитост в листата от близки познати на Лидия, която следва медицина в Лос Анджелис и мечтае да се познава още с Чарли Шийн, със Супермен от \"Човек от стомана\" - Хенри Кавил ( ). А също и с братята близнаци Дийн и Дан Кейтън, основатели, собственици  и творчески вдъхновители на бранда \"Dsquared\", за среща с които родните плеймейтки само могат да ти мечтаят. Българката живее в САЩ, а с Бийбър се запознали случайно. \"Бях в ресторант и той беше на съседната маса. Аз поисках да си направя снимка с него, след което той дойде при мен и реши да ми поиска телефона, а след това ме покани на парти\", сподели красавицата. Видяли се още веднъж на вечеря в изискан ресторант в Бевърли Хилс. Красавицата обаче пази не толкова своя, колкото личния живот на Джъстин, около който непрекъснато има спекулации, и крие какво се е случило по-късно. специализира пластична хирургия. Иванова Освен, че уча в Ел Ей, Лидия посещава една от най-добрите школи по актьорско майсторство, от която дипломи имат Брад Пит, Нина Добре, Хали Бери и Бионсе.", "date": "2017.11.28", "title": "СЕНЗАЦИЯ! НАШЕ МОМИЧЕ Е ЗВЕЗДА В ХОЛИВУД! Джъстин Бийбър ухажва Лидия - най-красивата жена в Европа (СНИМКИ)"}
{"url": "http://pik.bg/%D1%81%D0%BB%D0%B5%D0%B4-%D1%81%D0%BD%D0%B5%D0%B3%D0%B0-%D0%BF%D1%80%D0%BE%D1%82%D0%B5%D1%87%D0%B5-%D0%BC%D0%B5%D1%82%D1%80%D0%BE%D1%82%D0%BE-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-news708248.html", "text": "Mетростанция „Летище София”, която е в експлоатация от 2015 г., протече след снеговалежа в столицата. Пред Би Ти Ви инж. Красимир Савов, първи заместник-изпълнителен директор на „Метрополитен”, заяви, че причината е специфичната конструкция на станцията. Тя е полуоткрита, за да не прегрява през лятото. Когато през зимата решетките не се затворят обаче, от покрива капе топящият се сняг. Според него предишни години проблем не е имало, защото решетките са били затворени, а проблемът не е във фирмата изпълнител. А дали сега са оставени така по невнимание, или умишлено, тепърва ще се установява. По думите на инж. Савов проблемът ще се отстрани лесно - ако не тази нощ, най-късно утре до обяд. Той успокоява, че инциденти в следствие на теча не могат да се случат, тъй като метровлаковете тръгват от отсрещната суха страна на перона, а мокрите места са обозначени.", "date": "2017.11.28", "title": "СЛЕД СНЕГА! Протече метрото на Летище София"}
{"url": "http://pik.bg/%D1%81%D0%B5%D0%B2%D0%B5%D1%80%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B0%D1%82%D0%B0-%D1%80%D0%B0%D0%BA%D0%B5%D1%82%D0%B0-%D0%B5-%D0%BB%D0%B5%D1%82%D1%8F%D0%BB%D0%B0-%D0%BD%D0%B0-%D0%B2%D0%B8%D1%81%D0%BE%D1%87%D0%B8%D0%BD%D0%B0-4500-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B0-news708270.html", "text": "CNN Ракетата, която режимът в Пхенян изстреля късно във вторник, е летяла на височина от около 4,500 километра над морското равнище. Това е заявил за официално лице от Министерството на отбраната на САЩ. Медията припомня, че последната ракета на Северна Корея, която бе изстреляна на 28 юли тази години, достигна височина от 3,700 километра над морското равнище. Фокус", "date": "2017.11.28", "title": "Севернокорейската ракета е летяла на височина 4,500 километра"}
{"url": "http://pik.bg/%D0%B2%D0%B4%D0%B8%D0%B3%D0%B0%D1%82-%D0%BC%D0%BE%D0%B4%D0%B5%D1%80%D0%B5%D0%BD-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D0%B7%D0%B0%D0%B2%D0%BE%D0%B4-%D0%B4%D0%BE-%D0%BA%D1%80%D0%B5%D0%BC%D0%B8%D0%BA%D0%BE%D0%B2%D1%86%D0%B8-news708190.html", "text": "В район Кремиковци в землището на кв. Сеславци ще започне строителството на модерен затвор. Това е възможно, след като днес Министерски съвет прехвърли 4 терена с обща площ 276 дка от Министерство на земеделието на Министерство на правосъдието. „Имотите се предоставят на ГД „Изпълнение на наказанията“ на Министерството на правосъдието за изграждане на затворническо общежитие, отговарящо на съвременните норми и стандарти“, отбелязват от правителствената информационна служба. Строителството на нов затвор идва след критиките на Европа за малките площи на килиите в българските затвори. Очаква се новият затвор да е именно по европейските изисквания и килиите в него да са по-големи. Правителството днес даде и две сгради за нуждите на женския затвор в Сливен. Министерство на правосъдието днес е сред ведомствата, които определено обогатиха сградния си фонд, защото Висшият съдебен съвет се сдоби също с две нови сгради, намиращи се на бул. „Подполковник Калитин“ в София.", "date": "2017.11.28", "title": "Вдигат модерен европейски завод до Кремиковци"}
{"url": "http://pik.bg/%D0%B0%D0%BF%D0%B8-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B7%D0%B0-%D0%BE%D0%BF%D0%B0%D1%81%D0%BD%D0%BE-%D0%B2%D1%80%D0%B5%D0%BC%D0%B5-%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BF%D1%80%D0%B5%D0%B7-%D0%BD%D0%BE%D1%89%D1%82%D0%B0-%D0%BC%D0%BE%D0%B6%D0%B5-%D0%B4%D0%B0-%D0%B8%D0%BC%D0%B0-%D0%BF%D0%BE%D0%BB%D0%B5%D0%B4%D0%B8%D1%86%D0%B8-news708247.html", "text": "Общо 16 влака са закъснели рано тази сутрин. Надвиснали клони заради снеговалежа са причинили проблеми с контактната мрежа, съобщиха за \"Хоризонт\" от БДЖ. Закъснението е било в рамките на до 80 мин. Проблемите са отстранени и към този час няма трайни проблеми по жп инфраструктурата, които да възпрепятстват движението на влаковете.", "date": "2017.11.28", "title": "АПИ предупреди шофьорите за опасно време: Внимавайте! През нощта може да има поледици"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D1%81%D0%BB%D0%BE%D0%B2%D0%B0%D0%BA%D0%B8%D1%8F-%D0%B8%D0%B7%D0%BA%D0%B0%D1%80%D0%B0-%D0%BD%D0%BE%D1%89%D0%BD%D0%B0-%D1%81%D0%BC%D1%8F%D0%BD%D0%B0-%D0%B2%D1%8A%D0%B2-%D1%84%D0%B0%D0%B1%D1%80%D0%B8%D0%BA%D0%B0-%D0%B2-%D0%B7%D0%BD%D0%B0%D0%BA-%D0%BD%D0%B0-%D1%81%D0%BE%D0%BB%D0%B8%D0%B4%D0%B0%D1%80%D0%BD%D0%BE%D1%81%D1%82-%D1%81-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8%D1%82%D0%B5-news708237.html", "text": "Премиерът на Словакия Роберт Фицо е изкарал осемчасова нощна смяна на монтажна линия във фабрика северно от Братислава, за да прояви солидарност към работниците, които настояват за по-високи възнаграждения, предаде днес ДПА. Акцията на Фицо бе предшествана от протест на германски инвеститор, представляван от Германско-словашката промишлено-търговска камара, срещу подготвян от правителството закон за по-високо заплащане за нощния труд. \"Едно от най-големите конкурентни преимущества на Словакия - гъвкавите и относително икономични условия на труд през нощта и почивните дни - е заплашено от ликвидиране с един удар\", се казва в изявлението на камарата. Словашката асоциация на работодателите се присъедини към протеста. Според проекта на социалдемократите на Фицо за всеки час нощен труд към основното възнаграждение ще се добавя 1,40 евро премия. Досега работниците получаваха по 50 евроцента добавка за час нощен труд, което възлиза на една пета от законната минимална ставка. Проектът предвижда работата в неделите да се заплаща двойно, а не с 50-процентно увеличение на договорената почасова ставка.", "date": "2017.11.28", "title": "Премиерът на Словакия изкара нощна смяна във фабрика в знак на солидарност с работниците"}
{"url": "http://pik.bg/%D0%BD%D1%83%D0%BC%D0%B0%D0%BD%D1%81%D0%B8%D1%8F-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D0%BC%D0%B0%D0%BB%D0%B0%D0%B3%D0%B0-%D0%BB%D0%B5%D0%B3%D0%B0%D0%BD%D0%B5%D1%81-%D1%81%D1%8A%D1%89%D0%BE-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%BD%D0%B0%D0%BF%D1%80%D0%B5%D0%B4-news708274.html", "text": "Отборът на Нумансия се класира за 1/8-финалите за Купата на краля, след като отстрани елитния Малага след 1:1 на “Ла Росаледа” тази вечер и общ резултат 3:2. Втородивизионният тим показа, че заслужава повече да продължи напред и извоюва ценно равенство край Коста дел Сол. След силния си мач на “Сантиаго Бернабеу” в събота днес момчетата на Мичел разочароваха своите фенове, като за трета поредна година отпаднаха от по-нискодивизионен тим, предава Спортал. “Лос бланкиасулес” играха по-силно преди почивката и поведоха с гол на Адриан Гонсалес (18). В 53-ата момчетата от Сория стигнаха до ценния гол, дело на Елгосабал. До края домакините така и не успяха да пречупят своя съперник. В другия ранен мач днес в Испания Леганес се справи с Валядолид. “Лос пепинерос” победиха с 1:0 на “Бутарке” и продължиха с общ резултат 3:1. Тито беше точен за елитния отбор с гол в 34-ата минута.", "date": "2017.11.28", "title": "Нумансия изхвърли Малага, Леганес също продължи напред"}
{"url": "http://pik.bg/%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D1%81%D0%BF%D0%B8%D0%BF%D0%B0%D1%85%D0%B0-%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82%D0%B0-%D0%B4%D0%BE%D0%B1%D1%80%D0%BE%D0%BC%D0%B8%D1%80-%D0%BE%D1%81%D1%8A%D0%B6%D0%B4%D0%B0%D0%BD-29-%D0%BF%D1%8A%D1%82%D0%B8-news708230.html", "text": "По искане на Окръжната прокуратура във Варна опасният рецидивист Добромир Ив. е с мярка за неотклонение „Задържане под стража“ с определение от днес, 28 ноември 2017 г., на Варненския окръжен съд. Той е бил привлечен като обвиняем за грабеж, представляващ опасен рецидив, и задържан за срок до 72 часа от прокуратурата, съобщиха от прокуратурата. На 15 септември 2017 г. късно вечерта 38-годишният мъж бил с приятел в градинката около Варненската опера. На пейка там седял мъж, видимо пийнал. Добромир издърпал чантичката на мъжа, от което той паднал на земята. В нея се намирали личните документи на ограбения, мобилния му телефон и сумата от 1800 лева. Мобилният телефон и документите на мъжа били намерени по-късно захвърлени. Обвиняемият е осъждан 29 пъти за различни престъпления, предимно грабежи и кражби. Срещу него се водят и много висящи производства. Утре и на 6 декември 2017 г. той ще се яви пред Варненския районен съд, където е предаден на съд за кражби, извършени също в условията на опасен рецидив.", "date": "2017.11.28", "title": "БЕЛЕЗНИЦИ! Спипаха рецидивиста Добромир, осъждан 29 пъти"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B8%D0%B7%D1%81%D1%82%D1%80%D0%B5%D0%BB%D1%8F-%D0%BD%D0%BE%D0%B2%D0%B0-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B0-%D1%80%D0%B0%D0%BA%D0%B5%D1%82%D0%B0-news708260.html", "text": "Щабът на южнокорейската армия съобщи, че Северна Корея е изстреляла неидентифицирана балистична ракета, предава Франс прес. Ракетата е излетяла в посока изток от провинция Южен Пьонган в Северна Корея. Южнокорейските медии съобщават, че в момента армиите на страната и на САЩ я анализират. Южнокорейският министър на въпросите, свързани с обединението съобщи по-рано, че в Северна Корея се наблюдават белези на необичайна активност.", "date": "2017.11.28", "title": "ИЗВЪНРЕДНО! Северна Корея изстреля нова балистична ракета"}
{"url": "http://pik.bg/%D0%BB%D0%B5%D0%B3%D0%B5%D0%BD%D0%B4%D0%B0-%D0%BD%D0%B0-%D1%80%D1%83%D1%81%D0%BA%D0%BE%D1%82%D0%BE-%D0%BA%D0%B8%D0%BD%D0%BE-%D0%B3%D0%B0%D1%81%D0%BD%D0%B5-%D1%81-%D0%B4%D0%BD%D0%B8-news708214.html", "text": "Състоянието на легендата на руското кино и театър Олег Табаков рязко се е влошило. За това съобщава \"пети канал\", позовавайки се на лекари, които оценяват състоянието на народния артист като крайно тежко. Съобщава се, че в момента художественият ръководител на Московския художествен театър \"А.П.Чехов\" се намира в реанимация и е включен на апаратно дишане. \"Лайф.ру\" припомня, че на 27 ноември започнаха да излизат противоречиви сведения за състоянието на големия актьор. Отначало стана известно, че той е в реанимация, но тази информация бе опровергана от театъра. Последва друга новина - че 82-годишният актьор лежи в болница с възпаление на дробовете и заразяване на кръвта. Синът на актьора пък заяви, че баща му преминава през \"планирано стоматологично изследване\".", "date": "2017.11.28", "title": "Легенда на руското кино гасне с дни "}
{"url": "http://pik.bg/%D1%82%D0%B5%D0%BC%D0%B8%D0%B4%D0%B0-%D0%B3%D0%BE%D0%B4%D0%B8%D0%BD%D0%B0-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BD%D0%B0%D0%B4-%D0%BB%D0%B5%D0%BA%D0%B0%D1%80%D0%B8-news708196.html", "text": "Районния съд в Омуртаг наложи ефективна присъда от 1 година затвор при строг режим на обвиняем за насилие над екип на Центъра за спешна медицинска помощ, а на негов съучастник - глоба в размер на 2000 лева. Това съобщиха от Апелативна прокуратура – Варна. Предадените на съд с обвинителен акт на Районната прокуратура в Омуртаг Стелиян Ив. на 35 години и Йордан Й. на 24 години бяха признати за виновни за хулиганство над фелдшер и шофьор на линейка на Центъра на спешна медицинска помощ, извършено в съучастие – престъпление по член 325, ал. 1 от НК. За дръзкото престъпление, извършено срещу екипа на ЦСМП, отишъл на адрес на болна жена, Йордан Й. ще изтърпява наказание лишаване от свобода 1 година при строг режим. Съдът приведе в изпълнение и предишна негова присъда, с която бил осъден на 2 години лишаване от свобода с 3-годишен изпитателен срок. Съучастникът му Стелиян бе освободен от наказателна отговорност за хулиганството срещу медицинския екип, като съдът му наложи административно наказание - глоба в размер на 2000 лева. Съдебният състав призна за виновен 24-годишния Йордан и за причиняване на лека телесна повреда на фелдшера от ЦСМП в Омуртаг Ф.К., като за престъплението по член 131, ал. 2, предл. 13 от НК му наложи ефективно наказание от 1 година лишаване от свобода. Общото наказание, което Йордан ще изтърпява, е 1 година лишаване от свобода при строг режим. За претърпените неимуществени вреди той ще плати на пострадалия фелдшер 2500 лева. Същата сума ще заплати на пострадалия шофьор на линейката подсъдимият Стелиян Ив. за причинените неимуществени вреди. Случаят придоби популярност веднага след извършване на престъплението на 5 февруари 2017 г. Тогава на адрес на пациентка от Омуртаг, която трябвало да бъде отведена с линейка в болницата, върху екипа на Центъра за спешна медицинска помощ се изля с нищо неподозирана агресия. Причината за действията на двамата подсъдими станал закъсал в преспите на улицата автомобил, който попречил на колата, управлявана от Стелиян Ив., да премине. Линейката също не успяла да стигне и паркира пред адреса на болната. Екипът прегледал болната жена. Състоянието й било тежко и фелдшерът предложил на близките й да я отнесат с носилка до линейката. Тя обаче отказала. След прегледа фелдшерът и шофьорът, който носел носилката, минали покрай двамата подсъдими. С груб тон и заплахи Стелиян и Йордан поискали медиците да участват в избутването на заседналата в преспите кола. След като получили отказ да сторят това, подсъдимите настигнали фелдшера и шофьора, нападнали ги в гръб, нанесли им удари, от което шофьорът паднал на земята и изгубил съзнание. На земята с удари бил съборен и фелдшерът. Двамата мъже били заплашвани с предмет, наподобяващ нож, псувани и обиждани. Медикът получил контузия в гръдния кош и последвало посттравматично стресово разстройство, хипертонична криза, силна тревожност, а шофьорът на линейката – черепно-мозъчна травма с краткотрайна загуба на съзнанието и други. Нападнатите мъже успели да се заключат в линейката, докато чакат пациентката и помощ, поискана с обаждане на спешния телефон. Присъдата на Районния съд в Омуртаг подлежи на обжалване пред Търговищкия окръжен съд.", "date": "2017.11.28", "title": "ТЕМИДА! Година затвор за нападение над лекари   "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BA%D1%8A%D1%89%D0%B0%D1%82%D0%B0-%D1%81%D0%B5-%D0%BA%D1%80%D0%B8%D0%B5-%D0%BE%D0%B3%D1%80%D0%BE%D0%BC%D0%BD%D0%B0-%D1%82%D0%B0%D0%B9%D0%BD%D0%B0-%D1%81%D1%8A%D0%BA%D0%B2%D0%B0%D1%80%D1%82%D0%B8%D1%80%D0%B0%D0%BD%D1%82%D0%BA%D0%B0-%D0%BE%D1%82-%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80-%D1%87%D0%B0%D0%BA%D0%B0-%D0%B1%D0%B5%D0%B1%D0%B5-news708228.html", "text": "В Къщата на \"Биг Брадър\" може да има още един обитател, за който съквартирантите и продуценните не подозират. Огромна е вероятността тайният участник да се крие в корема на плеймейтката Светлана Василева. Три дни, преди да прекрачи прага на риалити формата, блондинката е била засечена да си купува тест за бременност от столична аптека, твърди седмичник. Като нищо може да се окаже, че Светлана носи детето на настоящия си приятел Християн Гущеров. С милионера Василева живее от няколко месеца, а в медийните си изяви в последно време на няколко пъти отвори дума за деца, с което загатна, че с Християн не ползват предпазни мерки, когато консумират любовта си. Не е тайна, че Гущеров също отдавна мечтае да стане баща. Късметът не му се усмихна с бившата му съпруга Мария. Фолк дивата е признавала, че има проблеми, затова и единствената й дъщеря Марая е зачената след доста опити ин витро. Дали Християн е на път да се сдобия с малко Гущерче, едва ли ще стане ясно преди Светлана да напусне \"Биг Брадър\". Приятелките й засега загадъчно мълчат по въпроса.", "date": "2017.11.28", "title": "ЕКСКЛУЗИВНО! В Къщата се крие огромна тайна: Съквартирантка от \"Биг Брадър\" чака бебе"}
{"url": "http://pik.bg/%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B8-%D0%B2%D0%BC%D1%80%D0%BE-%D0%B8%D1%81%D0%BA%D0%B0%D1%82-%D0%B4%D0%B0-%D0%BA%D1%80%D1%8A%D1%81%D1%82%D1%8F%D1%82-%D1%83%D0%BB%D0%B8%D1%86%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news708199.html", "text": "Евродепутатът и заместник-председател на ВМРО Ангел Джамбазки и председателят на групата „Патриоти за София“ Карлос Контрера внесоха предложение до Столичния общински съвет в София да се именува улица на 28-ия президент на САЩ Томас Удроу Уилсън. Патриотите от ВМРО в писмото си посочват, че президентът Уилсън е приятел на България и дават пример, че именно той е човекът, дал категоричен отпор на желанието на Антаната за окупация и разделяне на страната ни. При мирните преговори през 1919 г. Уилсън отстоява тезата за оставането на Беломорска Тракия, Южна Добруджа и Царибродско в българските държавни предели и осуетява плана за ликвидирането на България като държава и разделянето ѝ на три района, подчинени на Гърция, Сърбия и Румъния, лансиран в Ньой. До Г-н Елен Герджиков Председател на Столичен общински съвет от Ангел Джамбазки – член на Европейския парламент от Р България, Карлос Контрера – общински съветник в Столичен общински съвет, адрес за кореспонденция: гр. София, ул. „Пиротска“ 5, ет. 5, зала 1 Обръщаме се към Вас във връзка с правомощието на Столичен общински съвет да определя поставянето паметници и други възпоменателни знаци на територията на Столична община и именуването на улици и площади. Предвид горепосочената нормативно уредена възможност, предоставена на СОС, отправяме към Вас предложение за определяне на пространство и започване на процедура по поставяне на паметник и именуване на улица на двадесет и осмия президент на САЩ – Удроу Уилсън на територията на столицата. През 2019 г. предстои отбелязване на стогодишнината от края на Първата световна война. Президентът Уилсън е един от историческа личност от първото десетилетие на XX в., която е неразривно свързана и с българската история от този период. Президентският му мандат, който съвпада с период, наситен с множество преломни моменти и трудни решения, които държавниците в света трябва да вземат, а именно Първата световна война и произхождащите от нейния край последствия, касаещи съдбата и на Европа, а и на България, разбира се. Томас Удроу Уилсън е бележита личност за световната история. Освен президент той е бил и доктор по история и политически науки, човек, отдаден на академичната професия. След края на войната подема инициативи, които са с общочовешко значение за опазване на мира и за създаване на организация, в която да се решават бъдещите неразбирателства между народите с цел предотвратяване на нов световен конфликт, който е пагубен за човечеството. След произнесената на 8 януари 1918 г. реч за известните „Четиринадесет точки на Уилсън”, той отваря вратите за създаването на организация, която до ден днешен се бори за световен човешки мир, а именно ООН, тогава наречена Общество на народите. С това си действие той записва името си в световната история като един от борците, за които решаването на конфликти на международната сцена трябва да се извърша по пътя на дипломацията посредством медиацията на организации, които обединяват държавите по света, а не чрез военни конфликти, които се превръщат в геноцид за човечеството. Причината, според която смятаме, че Удроу Уилсън заслужава признанието улица на територията на Столична община да бъде кръстена на него, е не само поради горепосочените, подети от него инициативи, които са световно значими. За нас българите от изключително значение е фактът, че неговите позиции и действия по време на преговорите след Първата световна война създават предпоставка той да бъде назован в историографията като „неочакван приятел на България”. Въпреки че България се явява противник на Антантата, към която е страна и САЩ, президентът Уилсън се застъпва за българския народ. Неговите съюзници от войната по време на преговорите започват да изявяват териториални претенции към загубилата българска държава и заявяват стремежите си за поделянето ѝ на три части. Желанието на Антантата е да ликвидира България като самостоятелна държава като подчинят територията ѝ на Гърция, Сърбия и Румъния и разпокъсат народа в три отделни държави. В определен период е лансирана и идеята за окупация на България от военни сили на Антантата. Тези идеи срещат категоричния отпор на президента Уилсън и на водената от него делегация. Прокламираните от него принципи за самоопределение на нациите и активната му дипломатическа роля по преговорите, уреждащи междудържавните отношения след Първата световна война, са един от факторите, които пресичат опитите България да бъде окупирана и териториите ѝ - поделени между съседните държави. Благодарение на твърдостта и умелите действия на държавника Уилсън, които достигат до крайности (заплаха за напускане на преговорите от страна на САЩ), той успява да запази целостта и самостоятелното съществуване на вековната ни държава. Водени от гореизложените мотиви, смятаме, че Удроу Уилсън е заслужил честта на територията на Столична община да бъде именувана улица, както и да бъде изграден паметник в негова чест, тъй като благодарение на твърдите си действия по време на Ньойските преговори е запазил суверенитета и териториалната цялост на България и е предотвратил събития, които биха били национална катастрофа. Предлагаме с оглед честванията на сто години от края на Първата световна война действията от страна на Столична община да започнат сега, за да бъдат съчетани и с подготовката и организацията на българската държава за отбелязване на кръглата годишнина от края на войната. Уважаеми г-н Герджиков, в качеството Ви на Председател на Столичен общински съвет, молим: Във връзка с правомощието Ви на осн. Чл. 19, ал. 1, т. 1 от Правилника за организацията и дейността на СОС, при определяне на дневния ред на СОС да внесете за разглеждане горепосоченото предложение; След разглеждане на предложението, СОС да се произнесете с решение на осн. чл. 21, ал. 1, т. 18 от Закона за местното управление и местната администрация във връзка с чл. 1, ал. 2 и чл. 4, ал. 1 и 2 от Наредбата за именуване и преименуване на общински обекти и паметниците и другите възпоменателни знаци на територията на Столична община, в което да бъде решено да бъде именувана улица на Удроу Уилсън и да се изгради паметник в непосредствена близост. гр. София                                                      С уважение:", "date": "2017.11.28", "title": "Джамбазки и ВМРО искат да кръстят улица на американски президент"}
{"url": "http://pik.bg/%D0%B1%D0%BE%D1%82%D0%B5%D0%B2-%D0%BF%D0%BE%D0%B4%D0%B0%D0%B2%D0%B0-%D0%B6%D0%B0%D0%BB%D0%B1%D0%B0-%D1%81%D1%80%D0%B5%D1%89%D1%83-%D1%81%D1%8A%D0%B4%D0%B8%D1%8F%D1%82%D0%B0-%D0%BD%D0%B0-%D0%BC%D0%B0%D1%87%D0%B0-%D1%81-%D0%B1%D0%B5%D1%80%D0%BE%D0%B5-news708269.html", "text": "Ръководството на Ботев (Пловдив) ще подаде в БФС жалба срещу съдийството на Стефан Апостолов в мача с Берое, съобщиха официално от пловдивския клуб. \"Жълто-черните\" претендират, че са ощетени в този двубой от отсъжданията на арбитъра. Сред най-фрапиращите моменти те посочват дузпата, дадена в полза на Берое, действията на Кохея Като срещу Дуде Ндонгола в края на първото полувреме (удар без топка и никаква реакция), както и отменения гол на Лъчезар Балтанов в края на двубоя.", "date": "2017.11.28", "title": "\"Ботев\" подава жалба срещу съдията на мача с Берое"}
{"url": "http://pik.bg/%D0%B8%D1%82%D0%B0%D0%BB%D0%B8%D0%B0%D0%BD%D0%B5%D1%86-%D0%BA%D1%83%D0%BF%D1%83%D0%B2%D0%B0-%D0%BB%D0%BE%D0%BA%D0%BE-%D0%BF%D0%BB%D0%BE%D0%B2%D0%B4%D0%B8%D0%B2-news708244.html", "text": "Италиански бизнесмен проявява интерес към Локомотив. Става въпрос за предприемача Бени Манчини, който през пролетта поиска да купи Левски, но не успя. Той е собственик на компаниите \"BM Group\" и Mens Sana Latina Sri, която има проекти в Русия, Англия и Португалия. В четвъртък Манчини ще се представи на пресконференция в Плодвив, съобщава \"Марица\". От пресслужбата на Манчини разпратиха и покана до медиите за пресконференцията, която публикуваме дословно: \"Каним ви на официална пресконференция на 30.11.2017 /четвъртък/ от 12,00 часа в зала „Пълдин“ в парк-хотел „Пловдив“ /до стадион \"Локомотив\"/. На срещата предствители на италианската фирма „Манчини груп“ ще обявят своите инвестиционни намерения във футболен клуб „Локомотив“ Пловдив. Италианският бизнесмен г-н Бенедето Манчини ще официализира своя интерес към закупуването на клуба и бъдещите инвестиции в него. BM Group работи в областта на развитието на търговски и промишлени проекти в Русия, България, Турция, Дубай, Малта, Португалия и Словения. Компанията има участие в спортни проекти в Русия, Словения, Португалия и Англия\".", "date": "2017.11.28", "title": "Италианец купува \"Локо\" Пловдив? "}
{"url": "http://pik.bg/%D0%B7%D0%B0%D1%82%D1%8F%D0%B3%D0%B0%D1%82-%D0%BA%D0%BE%D0%BD%D1%82%D1%80%D0%BE%D0%BB%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%82%D0%B5-%D0%BF%D1%80%D0%B8%D1%8E%D1%82%D0%B8-%D0%B7%D0%B0-%D0%B1%D0%B5%D0%B7%D0%B4%D0%BE%D0%BC%D0%BD%D0%B8-news708177.html", "text": "Строг контрол ще бъде въведен при настаняване на бездомни хора в пловдивския приют през тази зима. Злоупотребяващите с алкохола, жители на други градове и такива с високи пенсии няма да бъдат допускани, съобщи директорът на \"Социалното подпомагане\" в Пловдив Надя Танева.", "date": "2017.11.28", "title": "Затягат контрола в пловдивските приюти за бездомни"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B4%D0%B8%D0%BD%D0%BA%D0%BE-%D0%BF%D1%80%D0%B8%D0%B7%D0%BD%D0%B0-%D0%B0%D0%B7-%D1%81%D1%8A%D0%BC-%D0%BA%D1%83*%D0%B2%D0%B0-news708262.html", "text": "Тарикатът Динко, който опита да играе селски номера сред съквартирантите си в Къщата, бе разобличен от Людмила Захажаева. Устатата рускиня хвана на къс пас \"ловеца на бежанци\" и без да му цепи басма му каза право в очите какъв е  всъщност той. \"Ти си един долен лъжец! Балалайка си ти! Казваш това, което ти изнася. Лъжеш, за да се докараш и да се направиш на такъв, какъвто не си\", заяви Захажаева. \"Ми те президентите лъжат, политиците лъжат, защо и аз да не излъжа! Така ми е отървало, така съм казал. Ама бил съм казал, че няма да вляза в \"Биг брадър\". Така съм искал, така съм го завъртял. Да знаеш, голяма ку*ва съм аз!\", отговори й Динко. Рускинята заяви, че Динко бил голяма излагация и разигравал евтин театър. Тя разби на пух и прах \"женското\" поведение на Супер Ганьо, който клекна щом завързаха ръцете му със свински опашки. Изведнъж ямболията разви болки в раменете, после го налегна главобол, а скатавките от ангажиментите към общия бит му станаха ежедневие.", "date": "2017.11.28", "title": "БРУТАЛНО РАЗКРИТИЕ! Динко призна: Аз съм ку*ва! "}
{"url": "http://pik.bg/%D0%B5%D1%81-%D1%81%D0%B5%D0%B2%D0%B5%D1%80%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B0%D1%82%D0%B0-%D1%80%D0%B0%D0%BA%D0%B5%D1%82%D0%B0-%D0%B5-%D0%BF%D0%BE%D1%80%D0%B5%D0%B4%D0%BD%D0%BE%D1%82%D0%BE-%E2%80%9E%D0%BD%D0%B5%D0%BF%D1%80%D0%B8%D0%B5%D0%BC%D0%BB%D0%B8%D0%B2%D0%BE-%D0%BD%D0%B0%D1%80%D1%83%D1%88%D0%B5%D0%BD%D0%B8%D0%B5%E2%80%9C-news708273.html", "text": "CNN, цитирана от Фокус. Говорител на Европейския съюз прочете становище на организацията, в което изстрелването на нова ракета от режима на Северна Корея е определено като „поредното неприемливо нарушение“, предава В документа също така се казва, че новият опит от ракетната програма на Пхенян е „смъртоносна провокация“ и „сериозно заплаха за международната сигурност“. Съюзът призовава Северна Корея да „изостави ядрената си, балистична и програма за оръжия за масово унищожение“ напълно и започне преговори.", "date": "2017.11.28", "title": "ЕС: Севернокорейската ракета е поредното „неприемливо нарушение“"}
{"url": "http://pik.bg/%D0%B3%D1%80%D0%B8%D0%B3%D0%BE%D1%80-%D1%83%D1%80%D0%B5%D0%B4%D0%B8%D0%BB-%D0%BF%D1%8A%D1%80%D0%B2%D0%B0%D1%82%D0%B0-%D1%81%D0%B8-%D0%BB%D1%8E%D0%B1%D0%BE%D0%B2-%D1%81%D1%8A%D1%81-%D1%81%D1%83%D0%BF%D0%B5%D1%80-%D0%B1%D0%B8%D0%BB%D0%B5%D1%82-%D0%B7%D0%B0-%D1%84%D0%B8%D0%BD%D0%B0%D0%BB%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-news708235.html", "text": "Много е важно да познаваш правилните хора. В това се убеди и словашката тенисистка Романа Табак. Тя се уреди с пропуски за финалния турнир на АТР в Лондон благодарение на бившето си гадже Григор Димитров. Красавицата, която не спира да преследва най-добрия ни тенисист по целия свят, бе в английската столица, за да вика за него. Нещо повече, Романа седеше на едно от хубавите места в залата близо до корта, осигурено й от самия Гришо. Мацката се похвали на всички свои приятели в социалните мрежи. \"Гост на кого?\", написа Романа и качи клипче от финалния мач на Димитров срещу Гофен. По-късно тя качи и снимка с българина, направена след най-голямата победа в кариерата му досега. \"С любимите ми тенисисти в тура\", категоричен е коментарът на словачката. Заради Димитров Романа обикаля по целия свят. Преди това двамата се видяха в Америка, срещнаха се и в Монте Карло по време на \"Мастърс\"-а в княжеството. Там Табак не пропусна и тренировките на родната тенис звезда. Тя дори се снима на трибуните на фона на потящия се на корта българин. Преди това словачката пътува и до София, за да се види с Гришо през февруари. Романа изгледа на живо триумфа на Димитров на турнира пред препълнената зала \"Арена Армеец\" и веднага след това си направи селфи с него. Сега отиде и в Лондон, въпреки че там беше и гаджето му Никол Шерцингер. Словачката е влюбена в българина още от 2008 г. Тя е първата по-сериозна приятелка на Григор. Табак се запознава с него покрай тениса и именно той е първият й мъж. Двамата започват по едно и също време кариерите си, но впоследствие блондинката се отказва заради контузии, а сега се пробва да се върне на корта. Те са двойка през 2008 г., когато българинът печели в Лондон юношеския турнир \"Уимбълдън\", а тя достига до полуфиналите. Именно Романа бе дама на Григор по време на официалния прием след приключване на надпреварата. Тя не крие, че Гришо е голямата й любов. Официалната приятелка на нашия тенисист Никол явно не е притеснена от конкуренцията за сърцето на българина. Певицата все по-често говори за любовта им. Тези дни Шерцингер даде голямо интервю, в което потвърди, че с Григор Димитров са заедно. Те никога не са се разделяли, такива слухове имаше през лятото. Американката е уверена и, че един ден ще има голямо семейство, но Бог трябва да каже кога ще стане това. \"С Григор се опитваме да жонглираме с непрестанните ангажименти, но уверявам ви, не минава много време, за да се чуем - разкри певицата. - Дългите разстояние са повече обстоятелство, с което се съобразяваме, отколкото пречка. Не се влюбвам лесно, но когато това стане, е много силно и дълбоко. Един ден ще имам голямо семейство. Родила съм се в такова и ще създам такова - голямо. Нямам времева рамка, защото човек никога не знае какво ще му даде Бог.\"", "date": "2017.11.28", "title": "Григор уредил първата си любов със супер билет за финала в Лондон"}
{"url": "http://pik.bg/%D0%B1%D0%B0%D1%80%D0%BE%D0%B2%D0%BA%D0%B0-%D0%BB%D1%83%D0%BD%D0%B0-%D0%B2%D0%BB%D1%8F%D0%B7%D0%BB%D0%B0-%D0%B2-%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80-%D1%81-%D0%B4%D1%80%D0%B5%D1%85%D0%B8-%D0%B7%D0%B0-200-%D0%B1%D0%BE%D0%BD%D0%B0-news708261.html", "text": "Донесла съм тук дрехи за 200 000 лева. Дошла за да спечеля награда. Това разкри в Къщата на Биг Брадър скандалната фолк изпълнителка Луна. \"Не съм дошла тук като този дебелак (б.а. Фънки), с едни чехли и един дъждобран\", изтърси певицата в разговор с Мариаела Нордел. Луна нескромно заяви, че тя категорично заслужава да спечели наградата. Но не само това - нейното влизане е добре премислено и победата й е неизбежна. \"Миналия път направих шоуто, но не успях да спечеля, сега напълно заслужавам. Влезнах с дрехи за 200 000 лева\", отсече фолк изпълнителката под одобрителните възгласи на Мариела Нордел, която потвърди, че певицата е добре подготвена с влизането си в Къщата, хората я познават и има всички шансове да стане любима звезда на зрителите.", "date": "2017.11.28", "title": "БАРОВКА! Луна влязла в Биг Брадър с дрехи за 200 бона"}
{"url": "http://pik.bg/%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%B2%D0%BE%D0%B4%D0%B0%D1%82%D0%B0-%D0%B2-%D0%BC%D0%BE%D0%BC%D1%87%D0%B8%D0%BB%D0%B3%D1%80%D0%B0%D0%B4-%D0%B7%D0%B0-%D0%BF%D0%B8%D0%B5%D0%BD%D0%B5-news708236.html", "text": "Регионална здравна инспекция издаде забрана за пиене на водата в три общини в Кърджалийско. Забраната е превантивна и се налага е заради потенциална опасност от замърсяване с тежки метали, съобщават от “Водоснабдяване и канализация” ООД – град Кърджали. Има съмнения за изтичане на води от хвостохранилището на река Ерма, която се влива в река Върбица. От нея се захранват водопроводите на Момчилград и над 50 села в общините Момчилград, Кирково и Джебел. Водата може да се ползва само за битови нужди, но не и за пиене и готвене.", "date": "2017.11.28", "title": "Забраниха водата в Момчилград за пиене"}
{"url": "http://pik.bg/%D1%81%D0%B5%D1%80%D0%B3%D0%B5%D0%B9-%D0%B8%D0%B3%D0%BD%D0%B0%D1%82%D0%BE%D0%B2-%D1%81%D0%BB%D0%B5%D0%B4-%D1%82%D0%B5%D1%80%D0%BE%D1%80%D0%B0-%D0%B2-%D0%B5%D0%B3%D0%B8%D0%BF%D0%B5%D1%82-%D1%86%D0%B5%D0%BB%D0%B8%D1%8F%D1%82-%D1%81%D0%B2%D1%8F%D1%82-%D0%B5-%D0%B5%D0%B4%D0%BD%D0%BE-%D1%81%D1%82%D1%80%D0%B0%D1%88%D0%BD%D0%BE-%D0%BC%D1%8F%D1%81%D1%82%D0%BE-news708243.html", "text": "Не ме е страх да пътувам в Египет. Ако говорим за страшни места, целият свят е такъв. Това, което стана в Египет, е изключително неприятно. Не си спомням атентат с толкова много жертви. Това заяви пред Би Ти Ви египтологът и бивш министър на образованието Сергей Игнатов във връзка с ужасяващия атентат в джамия в Египет, където загинаха 305 души, а над 120 са ранени. \"Във Египет се промени тактиката за терористични нападения. Египет е във военно положение от много отдавна. Синай е бойно поле. Групировки, близки до \"Ислямска държава\", започнаха акции срещу християни, включително и нахлуване в домовете им\", разкри той. \"Новото е, че терористите вече атакуват и мюсюлмани\", обясни Сергей Игнатов. \"В Египет предполагат, че някои външни сили имат за цел да противопоставят различните религии. Тактиката в Египет се сменя постоянно. Беше допусната грешка с Муамар Кадафи. Сега в Либия управляват различни военни формирования. Кадафи беше вратата, която беше залостена, и нямаше мигрантска вълна\", каза още египтологът.", "date": "2017.11.28", "title": "Сергей Игнатов след терора в Египет: Целият свят е едно страшно място"}
{"url": "http://pik.bg/%D1%8F%D0%BF%D0%BE%D0%BD%D0%B8%D1%8F-%D1%81%D0%B0%D1%89-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D0%BE%D0%B8%D1%81%D0%BA%D0%B0%D1%85%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BE%D0%BE%D0%BD-news708275.html", "text": "AFP. Япония, САЩ и Южна Корея поискаха извънредна среща на Съвета за сигурност на ООН, който да обсъди ситуацията след като стана ясно, че Северна Корея изстреля нова Междуконтинентална ракета късно във вторник, предава Очаква се срещата да бъде проведена в сряда. Междувременно японският премиер Шиндзо Абе направи първото си изявление след случилото се, като определи изстрелването като „акт на насилие“, който „не може да бъде толериран“. „Никога няма да се поддадем на какъвто и да е провокативен акт. Ще засилим натиска“ срещу Пхенян, заяви още Абе, цитиран от Фокус.", "date": "2017.11.28", "title": "Япония, САЩ и Южна Корея поискаха извънредна среща на Съвета за сигурност на ООН"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%B1%D0%B0%D1%80%D0%B1%D0%B8-%D1%81%D0%BF%D1%80%D0%B5%D1%82%D0%BD%D0%B0-%D0%BF%D0%B0%D1%80%D1%82%D0%B8-%D0%BA%D0%B0%D1%82%D0%BE-%D0%B7%D0%B0-%D0%BF%D1%80%D0%B8%D0%BD%D1%86%D0%B5%D1%81%D0%B0-%D0%B7%D0%B0-%D1%87%D1%80%D0%B4-%D0%BD%D0%B0-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%B0%D0%BB%D0%B8%D1%81-%D1%81%D1%83%D0%BF%D0%B5-news708209.html", "text": "Парти като за принцеса спретна Българската Барби Айджан Алиева за първия рожден ден на дъщеря си Алис, видя ПИК. Двойничката на най-популярната кукла в света се покри от светския живот преди около две година. А причината пак нашата медия разкри в началото на януари - Айджан роди тихомълком прекрасно момиченце на известния културист от Варна Георги Киряков, който вече е и нейн официален съпруг. Във вторник семейството събра в столично заведение близо 30 души - роднини, приятели и другарчета на малката Алис. Рожденичката заслепи най-вече кавалерите си с дизайнерска рокля за принцеси - със златисти дантелени декорации и бели пера. Разкошната рокля е на турската дизайнерка Седа Джанкай и е изработена на ръка в ателието на бранда \"Елла Тасаръм\" в Истанбул. По идея на Айджан моделът е бил променен - добавени били перата и голия гръб бил зашит. Партито преминало в типичното за малки госпожици розово. Съобразени с украсата били двуетажната торта с розова корона и курабийките с името на рожденичката. Бабите и дядовците се отчели с парични подаръци, но Алис получила и много играчки, вижда се от снимките.", "date": "2017.11.28", "title": "ПЪРВО В ПИК! Българската Барби спретна парти като за принцеса за ЧРД на дъщеря си Алис (СУПЕР СНИМКИ)"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B1%D0%B8%D0%B2%D1%88%D0%B8%D1%82%D0%B5-%D0%BD%D0%B0-%D0%B3%D1%80%D0%B8%D1%88%D0%BE-%D0%B8-%D0%BD%D0%B8%D0%BA%D0%BE%D0%BB-%D1%81%D0%B5-%D1%81%D1%8A%D0%B1%D1%80%D0%B0%D1%85%D0%B0-news708213.html", "text": "Бившите гаджета на Григор Димитров и американската му приятелка Никол Шерцингер - Мария Шарапова и Люис Хамилтън, са имали среща на четири очи. Това става ясно от публикувана от Маша снимка в Инстаграм, на която се вижда, че двамата с четирикратния шампион във \"Формула 1\" разговарят приятелски. Срещата се е провела в Абу Даби, където на 26 ноември се проведе последният старт от сезона във \"Формула 1\", а Люис Хамилтън си осигури титлата близо месец по-рано. \"Поздравявам те с феноменалния сезон\", е написала бившата номер 1 в женския тенис. Отдолу Люис коментира: \"Благодаря ти, Мария.\" Хамилтън имаше дълга връзка с Шерцингер, но двамата се разделиха. В момента певицата е с Гришо, който по-рано се раздели с Шарапова. Люис и Маша в момента нямат официални връзки.", "date": "2017.11.28", "title": "ГОРЕЩО! Бившите на Гришо и Никол се събраха"}
{"url": "http://pik.bg/%D1%81%D0%BF%D0%B5%D1%86%D1%87%D0%B0%D1%81%D1%82%D0%B8-%D1%81%D0%BF%D0%B8%D0%BF%D0%B0%D1%85%D0%B0-%D1%80%D0%B0%D0%B4%D0%B8%D0%BE%D0%B0%D0%BA%D1%82%D0%B8%D0%B2%D0%BD%D0%B8-%D0%BA%D0%B0%D1%80%D1%82%D0%B8-%D0%B7%D0%B0-%D0%B8%D0%B3%D1%80%D0%B0-%D0%B2-%D0%B1%D0%B5%D1%80%D0%BB%D0%B8%D0%BD---%D1%85%D0%B8%D1%82%D1%80%D0%B5%D1%86%D0%B8-%D0%B3%D0%B8-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B2%D0%B0%D0%BB%D0%B8-%D1%81%D1%8A%D1%81-%D1%81%D0%BA%D1%80%D0%B8%D1%82%D0%B8-news708252.html", "text": "По време на полицейска операция в ресторант в Берлин бяха открити карти за игра, покрити с радиоактивна субстанция, съобщи Би Би Си. Според детективите, чрез този подход играчи, носещи скрит детектор, могат да си осигурят преимущество като познават различни карти. Схемата е била разкрита, когато по време на рутинна проверка в съоръжение за пречистване на отпадъци било установено повишено ниво на радиоактивност в боклукчийски камион. Полицията е проследила превозното средство до ресторант в Берлин. Там те открили 13 карти за игра, покрити с йод-125, който се използва в медицината и периодът му на полуразпад е 60 дни. Това означава, че остава радиоактивен по-дълго време от повечето други видове радиоактивен йод. Не е ясно за какъв тип игра са се използвали картите. Заведението не е имало разрешение за хазарт. Германските власти са наредели мястото да се запечата и почисти и казват, че няма висок риск от заразяване.", "date": "2017.11.28", "title": "Спецчасти спипаха радиоактивни карти за игра в Берлин - хитреци ги разпознавали със скрити детектори"}
{"url": "http://pik.bg/%D0%BF%D0%B0%D0%B7%D0%B8%D0%BC-%D1%87%D1%83%D0%B6%D0%B4%D0%B8-%D1%82%D0%B0%D0%B9%D0%BD%D0%B8-%D1%81%D0%B0%D0%BC%D0%BE-20-%D0%BC%D0%B8%D0%BD%D1%83%D1%82%D0%B8-news708143.html", "text": "Близо две трети от хората не могат да пазят чужда тайна повече от 20 минути, пише в. \"Дейли експрес\", позовавайки се на резултатите от проучване, направено във Великобритания . Допитването е осъществено сред 2000 души. Резултатите показват, че за една пета от хората е трудно да запазят офис клюките само за себе си, въпреки че са се зарекли да си мълчат. Жителите на Острова не крият, че склонността да клюкарстват е един от най-големите им недостатъци. Над десет на сто от участниците в анкетата признават, че не са в състояние да опазят в тайна необявената връзка на свой близък приятел. Приблизително същият процент индивиди не могат да си \"траят\" за счупени предмети. Бременността също е сред любимите теми за клюкарстване. Според авторите на проучването обаче се намират милиони жители на Острова , всеки от които съумява да опази 20 тайни годишно.", "date": "2017.11.28", "title": "Пазим чужди тайни само 20 минути"}
{"url": "http://pik.bg/%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%B8-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%BC%D1%83-%D0%B3%D0%BE%D0%B4%D0%B5%D0%BD%D0%B8%D1%86%D0%B0-%D1%89%D0%B5-%D0%B5-%D0%BF%D1%80%D0%B5%D0%B7-%D0%BC%D0%B0%D0%B9-2018-%D0%B3-news708250.html", "text": "AFP. Британският принц Хари и неговата американска годеница Мегън Маркъл ще се оженят в църквата „Сейнт Джордж“ в Уиндзорския дворец през май следващата година, предава „Нейно величество кралица Елизабет II даде разрешение сватбата да се проведе в църквата. Кралското семейство ще поеме разноските по сватбата“, пише в официално заявление на Кенсингтънския дворец, който е официалната резиденция на принц Хари.", "date": "2017.11.28", "title": "Сватбата на принц Хари и американската му годеница ще е през май 2018 г. "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%B2%D0%B5%D0%BB%D1%87%D0%B5%D0%B2-%D0%B1%D0%B5%D0%B7%D0%BF%D0%BE%D1%89%D0%B0%D0%B4%D0%B5%D0%BD-%D0%BA%D1%8A%D0%BC-%D0%BD%D0%B8%D0%BD%D0%BE%D0%B2%D0%B0-%D0%B4%D0%B0-%D0%BD%D0%B5-%D0%B1%D0%B8-%D0%B3%D0%BE%D1%81%D0%BF%D0%BE%D0%B6%D0%B0%D1%82%D0%B0-%D0%B4%D0%B0-%D0%B5-%D0%BD%D0%B0%D0%B4-%D0%B7%D0%B0%D0%BA%D0%BE%D0%BD%D0%B0-news708239.html", "text": "В момента, в който ние се съгласихме да подкрепим ревизията на БСП, те започнаха да ни поставят условия. Винаги се получава така с нашата опозиция.  Да, ние знаем, че една такава ревизия на всичко, което беше през 90-те години, особено за приватизацията, няма как да бъдат анулирани сделките. Но хората искат да знаят дали когато се разграбва държавата от едни високи позиции, можеш да носиш отговорност. Това заяви пред Би Ти Ви депутатът от ГЕРБ Красимир Велчев, коментирайки предложението на опозицията да бъдат ревизирани приватизационните сделки, ощетили държавата. \"Тази ревизия, в началото на т.нар. нов век, беше от тези, които бяха направили този грабеж. И нямаше как да стане по друг начин... Например - една полоса за излитане на самолети, оценена на 90 стотинки. Все пак президентът господин Радев обеща, тъй като и той е свързан с авиацията, пое ангажимента. Единственото нещо, което исках - главната прокуратура да си каже мнението дали сделките са чисти или не\", допълни той. \"Знаете ли, кое най-много ме обезсърчава. От 2009 г. съм в законодателната власт. Говорим дали се работи в този парламент. Съвсем пресен случай - вчера или онзи ден срещата между \"Локомотив\" (Пловдив) и ЦСКА. Нали направихме закон срещу бурките. Там не видяхте ли скрити с шалове лица? И вместо веднага да бъдат арестувани и подведени под този закон..., аз не видях нито един случай на подведен под отговорност фен за това, защото си е скрил лицето. Е, защо тогава ги гласуваме ние тези закони?!\", попита той. Красимир Велчев коментира още, че сегашната коалиция на ГЕРБ \"стои доста по-добре, отколкото в 42-то Народно събрание: \"Реформаторите помежду си не се разбираха, как да се разбират с нас? Сега в тази коалиция има дисциплина. С Патриотите работим добре. И коалицията е стабилна и сериозна\". Велчев бе категоричен, че ГЕРБ \"нито са желали, нито са имали нагласа за коалиция с БСП\". \"Едно е те да заявят, че ние искаме, едно е ние да сме им предложили. Много станаха лъжите! Понякога се преминава една граница, след която човек трябва да седи, да мълчи и да бъде толерантен. Ние показахме, че сме достатъчно толерантни. Единственото нещо, заради което аз бях обиден от ситуацията с господин Главчев, че се иска оставката на човек, който спазва законите в парламента. А правилникът на Народното събрание е основен закон в държавата. Той просто искаше да се спазва законът. Да не би госпожа Нинова да е над закона?.. Тя редовно показва, че е над този правилник и че не се съобразява с него\", заяви Красимир Велчев. Той отбеляза, че е изживял оставката на вече бившия председател на парламента по-тежко от самия Главчев. Велчев посочи, че опозицията има задачата да бъде коректив. \"Но ако си помислим, както казва премиерът, ако през януари се разтури парламентът, какво би настъпило в държавата?! След като благодарение на премиера България стана център на сигурността на Балканите. И те затова го уважават в Брюксел\", подчерта Велчев.", "date": "2017.11.28", "title": "ЕКСКЛУЗИВНО В ПИК! Красимир Велчев безпощаден към Нинова: Да не би госпожата да е над закона?!"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D0%BB%D0%BE%D0%B2%D0%BD%D0%B8-%D0%B4%D1%80%D1%83%D0%B6%D0%B8%D0%BD%D0%BA%D0%B8-%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D1%82%D1%80%D0%B8-%D0%B5%D0%BB%D0%B8%D1%82%D0%BD%D0%B8-%D0%BA%D1%83%D1%87%D0%B5%D1%82%D0%B0-%D0%BA%D1%80%D0%B0%D0%B9-%D0%B1%D0%B5%D0%BB%D0%B8-%D0%B8%D0%B7%D0%B2%D0%BE%D1%80-news708175.html", "text": "Ловна дружинка е разстреляла три от кучета на други авджии, съобщава булнюзбг. Това твърди един от потърпевшите ловци Николай Ангелов. Инцидентът е станал вчера сутринта в района на врачанското село Бели извор в местността „Бабина падина“. Докато дружинката на селото била на лов в района си, в съседство ловували и други авджии от 6-та врачанска дружинка. Според потърпевшите в района били само двете групи мъже. Всичко било спокойно, докато по едно време не се чули множество изстрели. Ловците от Бели извор започнали да викат кучетата си, но без успех, не се чувал никакъв лай. При оглед на района мъжете намерили труповете на две от трицветните гончета. Починалите кучета били на Петър Филипов. На около 600 метра от тях лежало и кучето на Николай Ангелов, което било още живо. Собственикът на четириногото го грабнал и веднага го откарал във ветеринарна клиника във Враца, където от животното извадили 38 сачми, като ветеринарите били категорични, че в тялото му има още олово. В момента състоянието на кучето е много тежко и не се знае дали ще оцелее. „Не разбирам как са застреляли кучетата ни. Всяка една от дружинките беше в района си. Не сме имали спорове, пререкания, дори не сме се виждали вчера. Само виковете се чуваха и лаят на кучетата. Всички сме потресени от случилото се“, разказа Ангелов. И добавя: „Можеше да пострада и някой от нас, а не само кучетата. Трябва много да се внимава, когато се излиза на лов“. От ловна дружинка „Бели извор“ са подали веднага сигнал до полицията, като криминалисти са огледали района, в който е станал инцидента. По случая са подадени жалби в полицията и прокуратурата, които трябва да установят кой точно е извършил стрелбата по гончетата и каква е причината за посегателството над животните.", "date": "2017.11.28", "title": "Скандал с ловни дружинки! Застреляха три елитни кучета край Бели Извор"}
{"url": "http://pik.bg/%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%B0-%D1%81%D1%82%D0%B5%D0%BF%D0%B5%D0%BD-%D0%BD%D0%B0-%D1%82%D1%80%D0%B5%D0%B2%D0%BE%D0%B3%D0%B0-%D0%B5-%D0%BE%D0%B1%D1%8F%D0%B2%D0%B5%D0%BD%D0%B0-%D0%B7%D0%B0-%D0%B2%D1%83%D0%BB%D0%BA%D0%B0%D0%BD%D0%B0-%D0%B0%D0%B3%D1%83%D0%BD%D0%B3-%D0%B2%D0%B8%D0%B4%D0%B5%D0%BE-news708231.html", "text": "Властите повишиха тревогата във връзка с вулкана до най-високата степен и призоваха 100 000 души да напуснат район в радиус от 10 километра от кратера на вулкана, от който изригва лава и излиза сив и бял дим. Не е ясно колко сериозно може да стане изригването, нито колко дълго може да продължи. При последното голямо изригване на Агунг през 1963 г. загинаха около 1100 човека. Властите наредиха международното летище на Бали да остане затворено още 24 часа заради опасения, че самолетните двигатели може да се задръстят от вулканичната пепел, която се носи над острова. Говорител на летището каза, че над 440 полета са отменени днес, засягайки около 60 000 пътници - почти колкото вчера. Според експерти е възможно да има по-голямо, експлозивно изригване, а може и вулканът да поддържа сегашната активност седмици наред. https://twitter.com/Wutevuh/status/935487271905742849 Вулканът Агунг на индонезийския остров Бали продължи да изригва, изхвърляйки пепел на височина 4000 метра и блокирайки десетки хиляди туристи за втори пореден ден, предаде Асошиейтед прес.", "date": "2017.11.28", "title": "Най-висока степен на тревога е обявена за вулкана Агунг (ВИДЕО)"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-15-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-%D0%B7%D0%B0%D1%80%D0%B0%D0%B4%D0%B8-%D0%B3%D0%BE%D0%BB%D0%B8-%D1%81%D0%BD%D0%B8%D0%BC%D0%BA%D0%B8-news708148.html", "text": "15-годишната Карина Сайфер Оливейра от Нова Андрадина, Бразилия, се самоуби след занятията в училище, пише Мирър. Девойката разбрала, че бившият й приятел е качил в мрежата интимни фотографии, които тя му изпратила във времето, когато имали любовни отношения. На 14 години Карина се срещала със 17-годишния младеж, който по-късно качил в интернет снимките. Това станало повод за много шеги и травми за Карина. Девойката и преди била жертва на издевателства от страна на съучениците си: изпращали й обидни съобщения и даже я били. Родителите й обмисляли да я преместят в друго училище, но не успели да го направят. На 7 ноември тази година Карина помолила учителите да я освободят от занимания. Няколко часа преди това си пишела с майка си и не проявявала никакви признаци на безпокойство. После жената се опитала да й позвъни, но не успяла. Връщайки се от работа, майката открила в задния двор на дома им безжизненото тяло на Карина. Издевателствата над момичето не стихнали и след трагедията - на следващия ден след самоубийството на Карина, в мрежата се появили нейни постсмъртни фотографии. Майката на момичето е уверена, че на мястото на произшествието е нямало никого, освен полицията и не разбира кой е качил тези снимки в интернет. В момента полицията провежда проверка около фактите за смъртта на момичето и изяснява дали действително бившият й приятел е качил порноснимки в интернет.", "date": "2017.11.28", "title": "УЖАСЯВАЩО! 15-годишно момиче се самоуби заради голи снимки"}
{"url": "http://pik.bg/%D0%BF%D1%83%D1%81%D0%BD%D0%B0%D1%85%D0%B0-%D0%B8%D1%81%D0%BB%D1%8F%D0%BC%D0%B8%D1%81%D1%82%D0%B0-%D0%B0%D1%85%D0%BC%D0%B5%D0%B4-%D0%BC%D1%83%D1%81%D0%B0-%D0%BF%D0%BE%D0%B4-%D0%BF%D0%B0%D1%80%D0%B8%D1%87%D0%BD%D0%B0-%D0%B3%D0%B0%D1%80%D0%B0%D0%BD%D1%86%D0%B8%D1%8F-news708234.html", "text": "Ахмед Муса Ахмед излиза под парична гаранция от 7500 лв. след три години в ареста. Решението е на Окръжния съд на Пазарджик, предаде БГНЕС. Ахмед Муса и още Преди двайсетина дни съдът в Пазарджик разсекрети специалните разузнавателни средства по делото. Ахмед Муса Ахмед беше задържан през Всички останали обвиняеми по делото отдавна са освободени. 13 негови сподвижници са подсъдими за проповядване на религиозна омраза. ноември 2014 година по обвинение в разпространение на радикални ислямистки идеи.", "date": "2017.11.28", "title": "Пуснаха ислямиста Ахмед Муса под парична гаранция"}
{"url": "http://pik.bg/%D0%B4%D0%BE-%D0%B4%D0%BD%D0%B8-%D0%B2%D0%BD%D0%B0%D1%81%D1%8F%D1%82-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5%D1%82%D0%BE-%D1%81%D1%80%D0%B5%D1%89%D1%83-%D0%BF%D0%B5%D1%82%D1%8A%D1%80-%D0%BC%D0%BE%D1%81%D0%BA%D0%BE%D0%B2-%D0%B7%D0%B0-%D0%B2%D0%B0%D0%BA%D1%81%D0%B8%D0%BD%D0%B8%D1%82%D0%B5-news708246.html", "text": "До Нова година прокуратурата ще внесе обвинителния акт в съда по делото за турските ваксини \"Еувакс\" и \"Пентаксин\". До момента по него има четирима обвиняеми, заедно с бившия здравен министър Петър Москов. Разследването на звеното \"Антикорупция\" към Софийската градска прокуратура по делото е приключило. То беше образувано след разследване на предаването \"Открито\" по БНТ. Делото е едно от първите за корупция по високите етажи на властта, което ще се гледа в Специализирания съд заради промените в Наказателно процесуалния кодекс. До Нова година прокуратурата ще внесе обвинителния акт в съда по делото за турските ваксини \"Еувакс\" и \"Пентаксин\". До момента по него има четирима обвиняеми, заедно с бившия здравен министър Петър Москов. До Нова година прокуратурата ще внесе обвинителния акт в съда по делото за турските ваксини \"Еувакс\" и \"Пентаксин\". До момента по него има четирима обвиняеми, заедно с бившия здравен министър Петър Москов.", "date": "2017.11.28", "title": "До дни внасят обвинението срещу Петър Москов за ваксините"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D1%82%D0%B0%D1%81%D0%BA%D0%BE-%D0%B5%D1%80%D0%BC%D0%B5%D0%BD%D0%BA%D0%BE%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BF%D1%80%D0%B8%D0%B7%D0%BD%D0%B0-%D1%82%D1%80%D0%B5%D1%82%D0%B8%D1%8F-%D0%BF%D0%BE%D0%BB-%D0%B4%D0%B0-%D0%B7%D0%B0%D1%89%D0%B8%D1%82%D0%B8%D0%BC-%D1%82%D0%BE%D0%B0%D0%BB%D0%B5%D1%82%D0%BD%D0%B8%D1%82-news707977.html", "text": "Във връзка с решението на Конституционния съд на Федеративна република Германия за задължително признаване на трети пол се обръщам към всички , които смятат, че са полово самоопределили се да предприемем мерки пред германския посланик в България да бъдат защитени правата ни за непосещение на тоалетните, които ползваме от лица от ненашия пол\", твърди Таско Ерменков. \"Всъщност с по-прости думи - мъжете в мъжкия, жените в женския , а третият пол да не посяга на нашите гендерно определени тоалетни. Същото се отнася за публични съблекални\", поясни Ерменков. Третият пол да не влиза в мъжките и женските тоалетни, такова екстравагантно предложение направи пред ПИК соцдепутатът Таско Ерменков. Искането му е заради решение на Германия за признаване на трети пол. \"", "date": "2017.11.28", "title": "ЕКСКЛУЗИВНО В ПИК! Депутатът Таско Ерменков: Германия призна третия пол, да защитим тоалетните и съблекалните си от него"}
{"url": "http://pik.bg/%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-%D1%81%D0%B2%D0%B8-%D0%BA%D0%B0%D1%80%D1%84%D0%B8%D0%BE%D0%BB%D0%B0-%D0%BD%D0%B0-%D1%81%D1%8A%D1%81%D0%B5%D0%B4%D0%B0-news708207.html", "text": "71-годишен пенсионер бе заловен след кражба на карфиол в свищовско село, съобщават от Областната дирекция на МВР във Велико Търново. Сигнал за извършеното престъпление е получен на 24 ноември. По данни на тъжителя от нивата му, намираща се в землището на село Ореш, били откраднати 10 кг карфиол. От проведените действия по разследването извършителят е установен – 71-годишен мъж от същото село, неизвестен до момента на полицията. Откраднатата стока е възстановена на тъжителя. Материалите по случая ще бъдат докладвани в прокуратурата.", "date": "2017.11.28", "title": "Пенсионер сви карфиола на съседа"}
{"url": "http://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-%D0%B3%D0%B5%D0%BD%D0%B5%D1%80%D0%B0%D0%BB-%D1%81%D0%B5-%D0%BE%D0%B1%D0%B5%D1%81%D0%B8-news708203.html", "text": "Високопоставен китайски военен, обвиняван в корупция, се самоуби, съобщава агенция Синхуа. Това е рядък случай сред китайските ръководни кадри, откакто президентът Си Цзинпин започна кампанията си за борба с корупцията преди пет години и заяви, че вътре в партията не се проявява никаква толерантност. Генерал Чжан Ян, член на Централния военен съвет на Китайската народна република, се е обесил в дома си на 23 ноември, след като срещу него е започнало разследване за нарушаване на дисциплината и законите. Той е бил заподозрян, че е получавал подкупи и не е могъл да изясни на разследващите откъде се е сдобил с много скъпи скъпи предмети. Операцията срещу корупцията в Китай вече доведе до наказание за 1,5 милиона кадри на Китайската комунистическа партия от 2012 г., според официалните данни. В първата година от кампанията бяха организирани екскурзии с чиновници, които бяха водени да разглеждат китайските затвори.", "date": "2017.11.28", "title": "Разследван за корупция генерал се обеси"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D1%81%D0%B8-%D0%B2%D1%80%D1%8A%D1%89%D0%B0-%D0%BF%D0%BE%D0%B7%D0%BD%D0%B0%D1%82-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B5%D1%86-news708206.html", "text": "Левски НАК Бреда Бившият футболист на Нуно Пинто е сред вариантите за подсилване на защитата на \"сините\" през януарския трансферен прозорец. Главният мениджър и координатор на спортно-техническата част Асен Букарев е в Португалия, където 31-годишният ляв бранител играе в момента за Витория Сетубал. Пинто изкара силен период на \"Герена\" от януари 2012 до декември 2013 година, записвайки 10 асистенции в 56 мача със \"синия\" екип. Нуно обаче отказа да продължи договора си и напусна със скандал България заради решението си да си тръгне дни преди дербито срещу ЦСКА за Купата на страната, с което завършваше есенния полусезон. Самият футболист заяви, че в момента няма мениджър и е готов да изслуша предложение от Левски, ако от клуба се свържат с него, съобщава \"Спортал\". Бранителят има контракт за още 18 месеца със закъсалия Витория Сетубал, който заема 16-ото място в Примейра лига със само две победи в първите си 12 срещи от сезона. Пинто записа гол и две асистенции в 10 мача в португалската лига от началото на кампанията. Левски търси подсилване в двете крайни зона на отбраната през зимата. Друг бивш футболист на \"сините\" - Дъстли Мулдер, също може да се превърне в опция за клуба. 32-годишният десен защитник в момента е свободен агент, след като през лятото напусна . Националът на Кюрасао изигра 120 мача с 4 гола и 8 асистенции за Левски за четири сезона между 2010 и 2014 година.", "date": "2017.11.28", "title": "Левски си връща познат португалец"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D0%B4%D1%80%D1%83%D1%81%D0%B0-%D0%BA%D1%80%D1%8A%D1%88%D0%BD%D0%B8-%D0%BD%D0%B0%D1%80%D0%BE%D0%B4%D0%BD%D0%B8-%D1%82%D0%B0%D0%BD%D1%86%D0%B8-%D0%B2-%D0%BA%D0%B8%D0%BF%D1%8A%D1%80-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%88%D0%B0%D1%82%D0%B0-%D0%BF%D0%BE%D0%B2%D0%B5%D0%B4%D0%B5-%D0%BF%D1%80%D0%B0%D0%B2%D0%BE-%D1%85%D0%BE%D1%80-news708238.html", "text": "По време на посещението на президента между двете страни бяха подписани Меморандум за сътрудничество в областта на корабоплаването и тригодишна Програма за сътрудничество в областта на културата, образованието и науката за периода 2018-2021 г. С пъстро право българско хоро завърши тържествената церемония по даването на името на Васил Левски на улица в община Лакатамия в Никозия. Поведе го жената на президента Румен Радев - Десислава Радева, която се хвана до танцьорите от ансамбъл \"Канатица\" в Кипър. Госпожата явно бе подготвена, тъй като бе облечена в изчистен черен костюм и ниски обувки. Достойно Ансамбъл \"Канатица\" Кипър представи българската традиция и фолклор, съобщиха от там. Радев и съпругата му Десислава са на двудневно посещение в Кипър на 27 и 28 ноември , където се срещнаха с държавния глава Никос Анастасиадис и първата дама. Тържеството е по инициатива на общината и българското посолство в Кипър. Президентът Румен Радев и кметът на община Лакатамия в Никозия д-р Фотула Хаджипапа, която е български възпитаник, изнесоха слова за делото на Дякона.", "date": "2017.11.28", "title": "ПЪРВО В ПИК! Генерал Деси друса кръшни народни танци в Кипър! Президентшата поведе право хоро (СНИМКИ/ВИДЕО)"}
{"url": "http://pik.bg/%D0%BD%D0%BE%D0%B2%D0%BE-20-%D0%B1%D0%B8%D0%B2%D1%88%D0%B8%D1%8F%D1%82-%D0%BD%D0%B0-%D0%B3%D0%B5%D0%BD-%D0%B4%D0%B5%D1%81%D0%B8-%D1%81%D1%8A%D0%B7%D1%80%D1%8F-%D1%81%D1%82%D1%80%D0%B0%D0%BD%D0%BD%D0%B0-%D0%BA%D0%BE%D0%BD%D1%81%D0%BF%D0%B8%D1%80%D0%B0%D1%86%D0%B8%D1%8F---%D0%B4%D0%BF%D1%81-%D1%85%D0%B5%D0%BC-%D0%B1%D0%B8%D0%BB%D0%BE-%D1%81-%D0%B3%D0%B5%D1%80%D0%B1-%D1%85%D0%B5%D0%BC-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D1%87-news708249.html", "text": "Депутатът от БСП Георги Свиленски съзря странна конспирация в ефира на БНТ. Народният представител намекна, че ДПС подкрепя ГЕРБ във властта, като гласува в подкрепа на много техни законопроекти. Свиленски обаче не успя да обясни защо тогава Движението за права и свободи ще ги подкрепи за вота им на недоверие към правителството. Никога не сме искали да управляваме с ГЕРБ. Колегите винаги са се опитвали да ни канят във властта, но ние сме отказвали. Това заяви пред БНТ зам.-председателят на парламентарната група на БСП Георги Свиленски. \"Ние с ГЕРБ не можем да бъдем в едно управление по простата причина, че нашите предизборни платформи са напълно различни:, отсече той и добави: \"Ние не казваме никога, но казваме, че няма как да управляваме заедно, когато програмите и избирателите ни са различни.\" \"Няма как да обединяваме ляво и дясно, защото, когато се обединят лявото и дясното, опозицията става народът. По-интересното в декларацията на ГЕРБ обаче е защо в нея е пропуснато ДПС. Трябва да се пита дали ГЕРБ управлява с ДПС, защото те имат много общи позиции по гласуване на различни законопроекти\", коментира депутатът. На въпрос защо тогава ДПС подкрепя вота на недоверие на БСП, Свиленски обясни: \"Това няма нищо общо, ние търсим подкрепата на всички партии, включително и на недоволни депутати от ГЕРБ.\" \"90% от програмите на ГЕРБ и ДПС, а с нас не виждам да има съвпадение на тези програми\", каза още Георги Свиленски и допълни: \"Никой не иска повече от БСП България да има успешно европредседателство.\" \"Вотът на недоверие няма нищо общо с европредседателството. Това не може да бъде алиби, за да мълчи опозицията шест месеца\", обясни зам.-председателят на парламентарната група на БСП.", "date": "2017.11.28", "title": "НОВО 20! Бившият на ген. Деси съзря странна конспирация - ДПС хем било с ГЕРБ, хем подкрепя червените за вота на недоверие"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%BF%D0%BE%D0%BA%D0%B0%D0%B7%D0%B0-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%BE-%D1%87%D0%B5-%D0%BD%D0%B5-%D0%B5-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%B0-%D0%BF%D0%BE%D1%81%D0%BB%D0%B5-%D1%80%D0%B5%D1%82%D1%80%D0%BE-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%BA%D0%BB%D1%83%D0%B1-33-%D1%81%D0%BD%D0%B8%D0%BC%D0%BA-news708216.html", "text": "Дни, след като тръгнаха спекулации, че е бременна от Павел Лазаров, Преслава направи нужното, за да отпаднат подозренията за това. По принцип, идеята за наследник не е чужда за звездата и приятеля й, и , както съобщи още в средата на октомври светското предаване на ПИК TV \"Жълтите новини\", но двете чертички все още не са факт. Тези снимки на Преслава предизвикаха \"новината\", че Преслава ще слезе от сцената, за да роди. Миналата неделя Преслава имаше участие в хитовия \"Клуб 33\", където от коремчето й вече нямаше и следа. Преди дни стана ясна и причината за горните кадри. Виновен за тях се оказа Павел, който вечерно време изкушава приятелката си с вкусни гозби, които приготвя сам. Връзката с Лазаров определено се отразява положително на Преслава, тъй като откакто е с него, се храни нормално, качила е два-три килограма и от анороксичната й фигура вече няма и следа. Купоните в \"Клуб 33\" снощи продължиха с традиционното ретро парти на култовия диджей Теди Джорджо. С нова хореография изненадаха гостите на комплекса сексапилните мацки от балета. Миналата нощ те имаха вид на спасителки от плажа, но сменили в жълто и синьо популярния цял в бански в червено. С ретро хитовете на поп фолка се забавляваха мениджърът на обичания клуб Петко Димитров и съпругата му Яна. Хореографката сияеше в супер форма, сякаш изобщо не е била бременна и то два пъти. Както е известно ВИП-сепемейство има двама сина - Доменик и Ян.", "date": "2017.11.28", "title": "ГОРЕЩО! Преслава показа доказателство, че не е бременна! А после ретро разтърси \"Клуб 33\" (СНИМКИ)"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D0%B1%D0%B5%D0%BD%D0%BE%D0%B2%D1%81%D0%BA%D0%B0-%D1%81%D0%B5-%D0%BF%D1%80%D0%B0%D0%B2%D0%B8-%D0%BD%D0%B0-%D0%B9%D0%B5%D1%82%D0%B8-%D0%B8%D0%B7-%D0%B8%D0%BD%D1%81%D1%82%D0%B8%D1%82%D1%83%D1%86%D0%B8%D0%B8%D1%82%D0%B5---%D0%BF%D1%80%D0%BE%D1%81%D0%BB%D0%BE%D0%B2%D1%83%D1%82%D0%B0%D1%82%D0%B0-%D0%B2%D0%BE%D0%B4%D0%B5%D1%89%D0%B0-%D1%81-%D1%83%D1%88%D0%B0%D0%BD%D0%BA%D0%B0-%D0%B8-%D0%B0%D0%BD%D1%86%D1%83%D0%B3-news708224.html", "text": "Ако колегиалността сред политиците е в криза, колегиалността сред журналистите е в пълен разпад. Прословутата Илиана Беновска, освен че поставя на изпитание нервите на всички журналисти по време на събития за медиите, нагло плагиатства въпросите им и отговорите, които получават на тях, и след това ги пуска в публичното пространство, подписани с нейното име. Действието е подробно описано в Наказателния кодекс и е крайно време тя да понесе отговорността си за това. Защото трудно би могъл да си представи човек как би поднесла като интервю невчесаните размисли и нравоучения, които държи по време на пресконференциите на политиците, опитвайки се да ги представи като въпрос. Битката ѝ първа да получи думата често е съпроводена с ръгане с лакти, ако някой се е озовал пред микрофона преди нея, докато не освободи мястото. Твърди се, че някои политици я използват и за пиарски съвети. След днешното ѝ дефиле в централата на БСП и Народното събрание това вече крие доста опасности за тях, като се има предвид поговорката, че лошият пример е заразителен. Беновска демонстрира невиждан хай стайлинг в партийната централа и в парламента. Тя се появи с ушанка, анцуг, гарниран с огромни лъщящи камъни, груби маратонки за планината и чанте в стил \"минах през Илиянци\". Цената на целия тоалет няма никакво значение, още повече, че резилът струва скъпо - във всяко отношение. Дамата, която не се посвени да облече дори абитуриентската бална рокля на дъщеря си за събитие на КРИБ, не свали алпийската ушанка в нито едно от затворените помещения и гордо окачи шукаритетното си чанте на стойката на ограничителите пред трибунката в парламента, та ако някой не го е видял, да не пропусне. И правилно постъпи, когато, заканително разкрачена и с ръце в джобовете, се представи, че иначе някой можеше да си помисли, че покрай снежните стихии някакво Йети е тръгнало из официалните сгради да търси справедливост. Цялото това нещо, което представляваше днес журналистката обаче, нямаше как да не бъде забелязано, особено от политиците, които сериозно трябва да се замислят докъде са докарали родното здравеопазване. Както и от хората на пропускателните пунктове, които строго следят външния вид на влизащите и в летните жеги дори не допуснаха журналистки с рокли без ръкави, та трябваше да изкупуват шаловете от близките магазини, за да влязат в парламента. Явно след палавите ѝ атракции по избори да пита политиците за тестостерона, да подарява фланелки със собственото си име на гостите си и да мятка ябълки по хората из институциите, това е последното издихание от серията \"Някой да не ме е забелязал!?\". Но как да изглежда Беновска, си е дълбоко нейна грижа. Дето се казва, на човек можеш да му вземеш насила, но насила не можеш да му дадеш нищо. Грижа на всички останали обаче е законът за авторското право в тази наша държава да се спазва стриктно, особено от такива \"морални блюстители\", на каквато обича да се прави дамата. Другото се нарича плагиатство и е трудно да се каже кое е по-позорно - дали да се появяваш в институциите и партийните централи като клошар, влязъл да се стопли за малко, или да се подписваш под чужди въпроси и съответно новини.", "date": "2017.11.28", "title": "ПЪЛЕН ШАШ! Беновска се прави на Йети из институциите - прословутата водеща с ушанка и анцуг в парламента (СНИМКИ)"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD%D0%B8%D1%8F%D1%82-%D0%BA%D1%80%D1%83%D0%BC-%D0%B7%D0%B0%D1%80%D0%BA%D0%BE%D0%B2-%D1%81-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%BE-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B2-%D0%B5%D1%84%D0%B8%D1%80-%D0%B7%D0%B0-%D0%B1%D1%81%D0%BF-%D0%B8-%D0%BD%D0%B8%D0%B5-%D0%BF%D1%80%D0%B5%D0%BA%D0%B0%D0%BB%D1%8F%D0%B2%D0%B0%D0%BC%D0%B5-news708240.html", "text": "Не мисля, че премиерът е сериозен, когато ни обвинява, че ние ровим паветата на бул. \"Дондуков\". Правят се опити да бъдат дискредитирани всички критики на опозицията. Това заяви пред Би Ти Ви депутатът от БСП Крум Зарков във връзка с изказване на Бойко Борисов по-рано днес. Припомняме, че премиерът грубо разкритикува действията по разравянето на паветата на бул. \"Дондуков\". \"Не знам кой рови паветата, не знам какъв е казусът с бул. \"Дондуков\", но знам, че има искрено недоволство от част от софиянци заради ремонта\", коментира той. \"Най-вероятно и ние прекаляваме, може и по-разбираемо да изразяваме аргументите си, но това е политическият живот. Не може обаче на всяка наша критика да се слагат обвинения\", категоричен е Крум Зарков. \"Декларацията, че ГЕРБ никога няма да управлява с нас не беше изненада. Имаше предложение Корнелия Нинова да стане председател на Народното събрание, а Деница Златева - министър. Това са все предложения да се създаде един вид голяма коалиция, а ние сме твърдо против нея\", обясни народният представител. \"Нашите депутати твърдо отстояват своите позиции. Не вярвам, че някой от нас е искал в ГЕРБ да не приемат тази декларация, за да можем да управляваме заедно. Не познавам депутати от БСП, които да са се молили на ГЕРБ\", увери депутатът от БСП. \"Корнелия Нинова не се е отказала да подпише документа за ревизията на прехода. Тя иска да се съберат всички лидери и този документ да се допълни и разшири\", заключи той.", "date": "2017.11.28", "title": "Червеният Крум Зарков с изненадващо признание в ефир за БСП: И ние прекаляваме"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D0%B0%D1%86%D0%BD%D0%B0-%D0%B2-%D0%BA%D1%80%D0%B0%D0%BB%D1%81%D1%82%D0%B2%D0%BE-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D1%81-%D0%BD%D0%B5%D0%B3%D0%BE-%D0%B5-%D1%81%D0%B8%D0%BC%D0%B5%D0%BE%D0%BD-%D1%81%D0%B0%D0%BA%D1%81%D0%BA%D0%BE%D0%B1%D1%83%D1%80%D0%B3%D0%B3%D0%BE%D1%82%D1%81%D0%BA-news708258.html", "text": "Посещението в Рияд е в периода 29-30 ноември, а от години Симеон Сакскобурготски поддържа близки отношения с кралското семейство. Премиерът Бойко Борисов пристигна в Саудитска Арабия. В делегацията са бившият премиер Симеон Сакскобургготски, външният министър Екатерина Захариева, военният министър Красимир Каракачанов и транспортният министър Ивайло Московски. \"Пристигнах в Рияд, където ме посрещна емирът на столицата Файсаз бин Бандар ал-Сауди. Утре ще се срещна с Негово Кралско Величество Салман бин Абдулазиз ал-Сауди. Надявам се, визитата да даде тласък на икономическото и търговското сътрудничество между България и Саудитска Арабия\", съобщи премиерът на страницата си във Фейсбук. В рамките на посещението на българската делегация в Рияд, на 29.11.2017 година е договорено да се проведе бизнес форум с двустранни срещи между представители на деловите среди на България и Саудитска Арабия. Бизнес форумът има за цел да насърчи директните контакти между бизнесa от двете страни при създаване на благоприятни условия за развитие на двустранните търговско-икономически отношения. Визитата на най-високо ниво в Рияд се случва само седмици след безпрецедентните арести по подозрение в корупция на действащи министри и принцове в Саудитска Арабия. С благословията на краля младият наследник на престола Мохамед бин Салман разпореди задържането на част от върхушката в страната. Арестуваните са сочени за доверени хора на починалия преди 2 години крал Абдула. В рамките на посещението на българската делегация в Рияд, на 29.11.2017 година е договорено да се проведе бизнес форум с двустранни срещи между представители на деловите среди на България и Саудитска Арабия. Бизнес форумът има за цел да насърчи директните контакти между бизнесa от двете страни при създаване на благоприятни условия за развитие на двустранните търговско-икономически отношения. Визитата на най-високо ниво в Рияд се случва само седмици след безпрецедентните арести по подозрение в корупция на действащи министри и принцове в Саудитска Арабия. С благословията на краля младият наследник на престола Мохамед бин Салман разпореди задържането на част от върхушката в страната. Арестуваните са сочени за доверени хора на починалия преди 2 години крал Абдула.", "date": "2017.11.28", "title": "ИЗВЪНРЕДНО В ПИК! Борисов кацна в Кралство Саудитска Арабия, с него е Симеон Сакскобургготски (СНИМКИ)"}
{"url": "http://pik.bg/%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D1%82%D0%B0%D0%BD%D1%86%D1%8C%D0%BE%D1%80-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D1%8F-%D0%B5-%D0%BC%D0%B0%D0%BB%D0%BA%D0%B0%D1%82%D0%B0-%D0%B4%D1%8A%D1%89%D0%B5%D1%80%D1%8F-%D0%BD%D0%B0-%D0%BF%D1%83%D1%82%D0%B8%D0%BD-news708255.html", "text": "Колега на Екатерина (Катерина) Тихонова от средите на акробатичния рокендрол потвърди, че тя е малката дъщеря на руския президент Владимир Путин. Потвърждението от член на Световната конфедерация по акробатичен рокендрол дойде две години, след като беше разкрита връзката на Тихонова с президента и твърдението беше публично оспорвано. Вицепрезидентът по правните въпроси на конфедерацията Манфред Мохаб каза пред Ройтерс, че познава Тихонова от съвместната им работа. Когато беше попитан дали е знаел, че тя е дъщеря на Путин, той каза: \"Да. Познавах я, разбира се\". При повтарянето на същия въпрос, мъжът кимна утвърдително и каза: \"Да\". Кремъл и Катерина Тихонова не са предоставили коментар, пишат от БТА. Путин превърна своя личен живот, както и този на своето семейство, в нещо почти като държавна тайна, държейки вън от публичното полезрение своите рядко фотографирани дъщери - 31-годишната Катерина и 32-годишната Мария, и свеждайки шума при своя развод до минимум.", "date": "2017.11.28", "title": "СЕНЗАЦИОННО! Танцьор разкри коя е малката дъщеря на Путин"}
{"url": "http://pik.bg/%D0%B0%D0%BD%D1%82%D0%B8%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D1%81%D0%B5-%D0%BE%D0%BF%D0%BB%D0%B0%D0%BA%D0%B0%D1%85%D0%B0-%D0%BD%D0%B0-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D1%82-%D1%80%D0%B5%D0%BF%D1%80%D0%B5%D1%81%D0%B8%D0%B8-news708225.html", "text": "Министърът на вътрешните работи Валентин Радев е разпоредил пълна проверка на Специализирания отряд за борба с тероризма (СОБТ), след като служители в звеното изпратиха отворено писмо. В него се говори за своеволия и упражнявани репресии върху неудобни служители от страна на ръководството на отряда. Баретите сами са поискали проверка, която да обхване организацията на работа им, професионалното ръководство, включително кадровата политика и провеждане на конкурси, съобщава \"Офнюз\". Начело на отряда е назначен отново Георги Гайков, по чието време се случи инцидентът в Лясковец. Тогава Гайков беше посочен за поста от бившия главен секретар в правителството на Пламен Орешарски - Светлозар Лазаров. Исканията на баретите са свързани с това, че в отряда има \"прояви на лоши практики\", \"създаването на атмосфера на недоверие между служителите, недобрата кадрова политика, подчинена на личностни взаимоотношение, а не на професионални качества, опити за саморазправа, нарушаване на основни принципи на работа в МВР, каквото се явява възможността за кариерно израстване, професионално обучение\". В писмото се твърди още, че командирът на отряда и негови приближени извършват \"тотална саморазправа с неудобни служители\". Това довело до страх у баретите, които работели под силно напрежение, а тези, които не са приближени на командира, са лишавани от полагащото им се допълнително материално стимулиране. Вместо това се толерирали служители с недостатъчна подготовка, а хора с опит биват подценявани и изтиквани в периферията. В един конкретен случай служители са били репресирани, след като подали сигнал за неспазване на нормативната уредба в СОБТ. Сред служителите на СОБТ упорито се говори, че тайно се подготвя нов щат по предложение на Гайков с цел отстраняване на неудобни служители и назначаване на хора от близкия му кръг. \"Това води до страх на служителите дали ще запазят служебните си места, демотивира ги и ги поставя в ситуация на незаинтересованост от пряката им работа, тъй като са заети да запазят работата си и положението на семействата си\", се посочва още в писмото. Служителите посочват, че подходът на командира им е бил прилаган и в предходното му управление в периода 2013-2014 г., когато Гайков е отстранил от ръководни длъжности служители без никакви аргументи и на тяхно място назначил хора без необходимата подготовка. \"Един от тези удобни служители скоро след назначаването му беше задържан за контрабанда на цигари и му е повдигнато обвинение за ощетяване на държавата с милиони левове. По негово време е и добилия печална слава случай „Лясковец“, при който настъпиха тежки последствия и загуби не само за държавата, а и за служителите от отряда. Беше изгубен човешки живот и пострадаха 4-ма служители, като за взетите решения за смяна на ръководни служители, никой не се осмели да му потърси отговорност\", се посочва още в писмото. Служителите твърдят, че командирът често използва служебни автомобили за лични цели - транспортиране на приятелката му до различни дестинации, дори през почивни дни, като някои от съвместните им посещения са на молове в София, което не е свързано със служебни ангажименти, а водачите на служебния автомобил са принудени да чакат в паркинга по няколко часа.", "date": "2017.11.28", "title": "Антитерористи се оплакаха на вътрешния министър от репресии"}
{"url": "http://pik.bg/%D1%84%D0%BE%D1%82%D0%BE-%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%B6%D0%B5%D0%B3%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D1%80%D0%B0%D0%B7%D0%B3%D0%BE%D0%BB%D0%B8%D1%85%D0%B0-%D1%82%D0%B5%D0%B4%D0%B8-%D0%B2%D0%B5%D0%BB%D0%B8%D0%BD%D0%BE%D0%B2%D0%B0-%D0%BD%D0%B0-%D0%BC%D0%B5%D1%82%D1%80%D0%B8-%D0%BE%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D1%83%D0%BB-news708233.html", "text": "Да се съблече пред очите ти не коя да е, а Теди Велинова! Джакпот като този уцелиха неколцина столичани, програмирали деня си така, че да преминат пешком района с жълтите павета около сградата на Народното събрание в края на миналата седмица. На рядко вижданото зрелище с участието на една от най-сексапилните жени в България станаха зрители и папараците на ПИК, прихванали малко преди това белия джип \"Мерцедес\" с издайнически регистрационен номер 906090 - перфектните женски мерки, които са мисия и личен символ на мъжа й д-р Ангел Енчев. Джипът с Велинова зад волана и млад мъж на съседната седалка паркира в една от уличките в близост до Столична община. За огромно разочарование на папараците, кадрите им, заснели как Теди и спътникът й слизат от джипа, не са фото находката на годината, която да уличи красавицата в забранена авантюра. Брюнетът се оказва коафьорът Георги Петков, който малко по-късно ще трябва да влезе и в ролята на параван пред преобличащата се Велинова. Към двамата се присъединява симпатична руса дама - гримьорката Елиза Попова, и още един мъж - популярния фотограф Костадин Кръстев-Коко. Присъствието на майстора на обектива в компанията е сигнал, че предстои фотосесия, а към ролята си на модел ще се завърне точно Теди, която се сбогува с професията покрай другата, далеч по-важна житейска роля - тази на майка на Филип и София. Кой обаче да предположи, че групичката няма да се покрие в някое близко фото студио, а ще превърне в арена на снимките директно... жълтите павета около Народното събрание?! Така сред типичната градска среда Теди Велинова се върна години назад, когато пръскаше сексапил пред фотографите, а снимките й красяха кориците на лъскавите модни журнали. След като направи доволно количество кадри на сет от рокля с цветна декорация, кожена наметка и каскет, се наложи половинката на д-р Енчев да смени тоалета. Доста смело, но и същевременно като типичен професионалист, Теди подмени дрехите в идеалния център на София, посред бял ден, без да й пука много-много гледа ли я някой или не. За професионалните модели подобни сцена са част от ежедневието, тъй като и са се случвали дори и при далеч по-екстремни условия. Тук на фризьора на Велинова му се наложи да се прави едновременно и на параван, и помагач при обличането на обемна рокля от бюстие и доста воали. Преминаваща наблизо дама на възраст дори предложи помощтта си, но Теди любезно я отклони. Георги се справи с вещина с изсулването на дългата пола от кръста на Вeлинова. А надеждите на папараците любимата на д-р Енчев да изтърве все още незакопчаното бюстие, така й не се оправдаха, след като ципът изобщо не затрудни асистента й.", "date": "2017.11.28", "title": "ФОТО БОМБА В ПИК! Жега в центъра на София! Разголиха Теди Велинова на метри от Парламента! (УЛТРА ЯКИ ПАПАРАШКИ СНИМКИ)"}
{"url": "http://pik.bg/%D0%BD%D0%B7%D0%BE%D0%BA-%D0%BE%D0%B1%D0%B5%D1%89%D0%B0-%D0%B4%D0%B0-%D0%BD%D0%B5-%D0%BE%D1%81%D1%82%D0%B0%D0%B2%D0%B8-%D0%BD%D0%B8%D1%82%D0%BE-%D0%B5%D0%B4%D0%B8%D0%BD-%D0%BF%D0%B0%D1%86%D0%B8%D0%B5%D0%BD%D1%82-%D0%B1%D0%B5%D0%B7-%D1%82%D0%B5%D1%80%D0%B0%D0%BF%D0%B8%D1%8F-news708220.html", "text": "НЗОК няма да допусне нито един пациент да остане без терапия, съобщиха от обществения фонд във връзка с провелия се днес протест на Федерация \"Български  пациентски форум\" срещу мораториума за реимбурсиране на нови медикаменти. От касата припомнят, че според анализ на Евростат България е държавата в Европейския съюз, която отделя най-голям процент от парите за здравеопазване за плащания към търговците на дребно и доставчиците на медицински стоки, което е в размер на 42% годишно от парите за здраве.", "date": "2017.11.28", "title": "НЗОК обеща да не остави нито един пациент без терапия"}
{"url": "http://pik.bg/%D1%81%D0%BB%D0%B8%D0%B2%D0%B5%D0%BD-%D1%83%D0%B4%D0%B0%D1%80%D0%B8-%D0%B4%D1%8A%D0%BD%D0%BE%D1%82%D0%BE-%D0%BF%D0%BE-%D0%B1%D0%B5%D0%B4%D0%BD%D0%BE%D1%81%D1%82-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%BD%D0%B5%D0%B4%D0%BE%D1%81%D1%82%D0%B8%D0%B6%D0%B8%D0%BC%D0%B0-%D0%BD%D0%B0-%D0%B2%D1%8A%D1%80%D1%85%D0%B0-news708218.html", "text": "София остава областта с най-силна икономика. Областите Габрово, Стара Загора, Варна и Русе също се характеризират с много добри икономически показатели. Това показват последните данни от изследването „Регионални профили: показатели за развитие” на Института за пазарна икономика и Региостат. В дъното по икономическо развитие се нареждат областите Пазарджик, Видин, Сливен, Силистра и Кърджали, като общото между тях е, че всички те страдат от липса на частни инвестиции. Това означава висока безработица и ограничена заетост, ниски доходи и високи нива на бедност. \"Разликата в благосъстоянието между най-богатата област (столицата) и най-бедната (Сливен) в последните години се колебае около 4,5 пъти\", коментират от ИПИ. \"През третото тримесечие броят на заетите в Южна България е с 145 хил. души над миналогодишните нива, като 70% от общо създадените нови работни места в страната са в столицата, Софийска област и областите Пловдив и Стара Загора. Работните заплати също се увеличават, но последните данни на НСИ сочат, че ефектът на столицата върху средното заплащане за страната става все по-осезаем. През третото тримесечие на 2017 г. няма друга област освен столицата, в която заплащането да е над средното за страната. Трайни процеси на застигане на средните нива се забелязват само в две области – Пловдив и Плевен. Обратната динамика се наблюдава в области като Видин, Силистра и Кюстендил\", съобщават от ИПИ. \"Качеството на образователната система в България продължава да е ниско. Делът на отпадналите се повишава в последните данни, а през 2016 и 2017 г. делът на слабите оценки на матурите по български език и литература е вторият най-голям откакто се провеждат зрелостни изпити\", коментират от ИПИ. \"Представянето на 28-те български области по редица образователни индикатори показва и големите разлики между отделните области. За поредна година първенците в класирането са областите Смолян, София (столица) и Велико Търново. Смолян е ярък положителен пример за видимо подобряване на училищното образование в рамките само на няколко години\", обясняват от ИПИ.", "date": "2017.11.28", "title": "Сливен удари дъното по бедност, столицата недостижима на върха"}
{"url": "http://pik.bg/%D0%BE%D1%82%D0%BF%D1%83%D1%81%D0%BD%D0%B0%D1%85%D0%B0-%D0%BD%D0%B0%D0%B4-1-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B7%D0%B0-%D0%BA%D0%BE%D0%BC%D0%BF%D0%B5%D0%BD%D1%81%D0%B0%D1%86%D0%B8%D0%B8-%D0%BE%D1%82-%D0%BA%D0%BB%D0%B8%D0%BC%D0%B0%D1%82%D0%B8%D1%87%D0%BD%D0%B8-%D0%B1%D0%B5%D0%B4%D1%81%D1%82%D0%B2%D0%B8%D1%8F-news708222.html", "text": "Финансов ресурс от 1 044 775 млн. лева е осигурен за компенсиране на щети, причинени от неблагоприятни климатични събития, които могат да бъдат приравнени на природни бедствия, настъпили през 2017 г. Решението е взето на заседание на Фонд \"Земеделие\", съобщиха от пресцентъра на фонда, цитирани от Би Ти Ви. За доплащане по схемата Помощ за компенсиране на щетите по земеделските култури, причинени от неблагоприятни климатични събития, които могат да бъдат приравнени на природни бедствия, настъпили през 2017 г., е отпуснат допълнителен финансов ресурс за 2017 г. в размер на 700 000 лв. На подпомагане подлежат земеделски стопани, които са подали заявление за подпомагане по схемата за държавна помощ в периода от 23 октомври до 10 ноември 2017 г., определени в указанията, утвърдени от УС на ДФ \"Земеделие\". Средствата се предоставят от бюджета на ДФ \"Земеделие\". За финансова подкрепа на земеделски стопани с унищожени животни в област Бургас, заради наводнението през октомври т. г., се отпускат - 46 000 лв. Средствата ще бъдат изплатени по линия на минимална помощ de minimis. За отпускане на индивидуална държавна помощ на оранжерия за компенсиране на пропуснати доходи поради падналата градушка са предвидени 298 775 лв.", "date": "2017.11.28", "title": "Отпуснаха над 1 млн. лева за компенсации от климатични бедствия"}
{"url": "http://pik.bg/%D0%B1%D0%B8%D1%8F%D1%87%D1%8A%D1%82-%D0%BD%D0%B0-%D0%B1%D1%83%D1%80%D0%B3%D0%B0%D1%81%D0%BA%D0%B8%D1%8F-%D1%84%D0%BE%D1%82%D0%BE%D1%80%D0%B5%D0%BF%D0%BE%D1%80%D1%82%D0%B5%D1%80---%D0%BF%D0%BE%D0%B4-%D0%B4%D0%BE%D0%BC%D0%B0%D1%88%D0%B5%D0%BD-%D0%B0%D1%80%D0%B5%D1%81%D1%82-news708221.html", "text": "Според мотивите на магистрата, причината за по-леката мярка е обвинението срещу Биберов – лека телесна повреда за нападението над фоторепортера на „Черноморски фар” Борислав Пенков. По Закон за подобно обвинение се предвижда до 3 години затвор, което не е достатъчно основание за оставане в ареста на 36-годишния бургазлия. Съдия Бобоков обаче изтъкна, че с оглед на обремененото съдебно минало на Биберов има опасност той да извърши друго престъпление, съобщава \"Флагман\". Според районния магистрат именно поради тази причина мерките „парична гаранция” или „подписка” не са адекватни спрямо случая. Биберов ще се прибере в жилището си в ж.к.”Меден рудник” при семейството си след екшъна, който сътвори в неделя по обяд в Морската градина на Бургас. По време на заседанието стана ясно още, че Биберов е ударил два пъти с коляно в слабините Борислав Пенков, тъй като не желаел да бъде заснет в изгорялото заведение „Кралско село”. Според извършената експертиза ударите довели до оток на левия тестис на фотореортера и до затруднено движение на Пенков, който в момента е в болнични. Представителят на държавното обвинение Марин Тодоров обяви, че ще протестира решението на съда, тъй като счита Биберов за изключително опасен.", "date": "2017.11.28", "title": "Биячът на бургаския фоторепортер - под домашен арест "}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B2-%D1%88%D1%83%D0%BC%D0%B5%D0%BD-%D0%B1%D1%80%D1%83%D0%BB%D0%B8-%D0%B4%D1%8A%D0%B6%D0%B4-%D0%B8-%D1%81%D0%BD%D1%8F%D0%B3-%E2%80%9E%D0%B2%D1%8A%D1%80%D0%B1%D0%B8%D1%88%D0%BA%D0%B8%E2%80%9C-%D0%BF%D1%80%D0%BE%D1%85%D0%BE%D0%B4-%D0%B5-%D0%B7%D0%B0%D1%82%D0%B2%D0%BE%D1%80%D0%B5%D0%BD-news708128.html", "text": "Мокри са пътните настилки в Шумен и областта, съобщиха за Фокус“ от Областно пътно управление. В региона превалява сняг, като на места валежът е смесен – от дъжд и сняг. Температурата на въздуха е от 0 до 2 градуса. Продължава обработката на пътищата от републиканската пътна мрежа. Няма затворени или ограничени пътни участъци. Движението се осъществява при зимни условия. „Върбишки“ проход остава затворен за всички видове пътни превозни средства.", "date": "2017.11.28", "title": "ВНИМАНИЕ! В Шумен брули дъжд и сняг, „Върбишки“ проход е затворен"}
{"url": "http://pik.bg/%D0%B8%D0%B7%D0%B2%D0%B5%D1%80%D0%B3-%D0%B2%D0%BE%D0%B5%D0%BD%D0%B5%D0%BD-%D0%B1%D0%BB%D1%83%D0%B4%D1%81%D1%82%D0%B2%D0%B0%D0%BB-%D1%81-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B0%D1%82%D0%B0-%D0%BD%D0%B0-%D1%81%D0%B2%D0%BE%D1%8F-%D1%81%D1%8A%D1%81%D0%B5%D0%B4-news708189.html", "text": "Военен е блудствал с двете малолетни дъщери на свои близки приятели. Момичетата са на 8 и 11 години, а мъжът е техен съсед. Семейството с двете насилени деца живеело на първия етаж в блок в близко до Пловдив село, а военният имал апартамент на горния етаж, съобщава \"Марица.бг\". Двете семейства били много близки и често се случвало някой от възрастните да гледа всички деца. Насилникът решил да се възползва от доверието на малките и ги накарал да се съблекат. Той има син, който е дете с увреждане, и за да покаже на момичетата, че това, което иска от тях е нормално, съблякъл и своето момче. После блудствал с двете момичета. Потресаващия случай изнесе управителят на фондация „Джендър алтернативи” в Пловдив Милена Кадиева, която представи проект за борба със сексуалното насилие.", "date": "2017.11.28", "title": "ИЗВЕРГ! Военен блудствал с момиченцата на своя съсед"}
{"url": "http://pik.bg/%D1%82%D0%B5%D0%B6%D0%BA%D0%B8-%D0%BF%D0%BE%D1%81%D0%BB%D0%B5%D0%B4%D1%81%D1%82%D0%B2%D0%B8%D1%8F-%D0%BF%D1%80%D0%B5%D0%B1%D0%B8%D1%82%D0%B8%D1%8F%D1%82-%D0%BA%D0%BE%D0%BD%D1%82%D1%80%D0%BE%D0%BB%D1%8C%D0%BE%D1%80-%D0%B2-%D1%81%D0%BE%D1%84%D0%B8%D1%8F-%D0%BE%D1%89%D0%B5-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D1%81%D0%B5-%D0%B2%D1%8A%D1%80%D0%BD%D0%B5-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%B8%D0%BC%D0%B0-%D0%BF%D1%80%D0%BE%D0%B1%D0%BB-news708164.html", "text": "Пребитият контрольор в София Георги Богданов още не може да се върне на работа, защото има проблеми със синусите. Това съобщиха за ПИК колеги на пострадалия служител от Центъра за градска мобилност (ЦГМ). „Колегата още е в болнични, като в близките дни ще мине на ново медицинско освидетелстване, защото има проблеми със синусите. Синините и отоците от побоя вече не си личат, но психологическата травма още съществува. Двете колежки, които са били свидетели на случката, си работят нормално“, разкриха колеги на Богданов. Те заявиха също така, че ръководството на ЦГМ твърдо застава зад служителя си и ще му съдейства при завеждането на дело срещу трите момичета, които му нанесоха побой. Случаят се разследва от полицаи от Пето районно в София. Припомняме, че в края на октомври три момичета пребиха контрольор от градския транспорт в София. Екшънът се разиграл в автобус номер 213. Момичетата пътували без билети, а екипът ги свалил от автобуса, без да успее да ги глоби. След серия от обидни думи нередовните пътнички си тръгнали, но няколко минути по-късно се върнали и нанесли побой над Георги Богданов.Пострадалият е с насинено лице, а двете му колежки - свидетели на случката, са разстроени, че не са могли да му помогнат.", "date": "2017.11.28", "title": "ТЕЖКИ ПОСЛЕДСТВИЯ! Пребитият контрольор в София още не може да се върне на работа, има проблеми със синусите"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%82%D0%B5-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D1%8F-%D0%BD%D0%B0-%D0%B0%D0%BD%D1%82%D0%BE%D0%BD-%D0%BA%D1%83%D1%82-news708174.html", "text": "Лидерката на БСП Корнелия Нинова отвори две основни теми по време на брифинга на червената партия след редовното заседание на Изпълнителното бюро - за бюджета и промяната на Конституцията за преглед на приватизацията. По първата тема тя обяви, че от утре всичко е бюджет за червените. Стартира второ четене на трите бюджета. По големия законопроект за бюджет сме направили 144 предложения между първо и второ четене. По законопроекта за държавното и обществено осигуряване сме направили 46 предложения и по законопроекта за бюджета на НЗОК, те са 17. Като това не са просто предложения за числа. Зад тях стои различната ни визия за България от тази на упрявляващите. Те предлагат повече пари в нереформирани системи, които ще изтекат без резултат. Философията на нашите предложения е повече пари в променени модели на здравеопазване, образование, данъчна система.  Надяваме се от утре да имаме състезание на идеи, а не наддаване на числа, посочи тя. Ще върна без подпис папката на Цветан Цветанов с предложение за промяна в Конституцията, отсече Нинова. Във връзка с предложението за преглед на приватизационните сделки Нинова инициира лидерска среща между председателите на всички парламентарни партии. Лидерката на левицата помоли това да стане след приемането на бюджета. Целта на срещата била да се потърси съгласие за оценката и ревизията на прехода, за да не бъдело това пиарска кампания и да не се излъжат очакванията на хората, че ще има възмездие, а накрая да не се получи нищо. И нека всички да се подпишем под едно общо предложение, като ще предложа обемът на ревизията да бъде разширен с масовата приватизация, концесии, реституция, обществени поръчки и ролята на групировките по време на прехода. Нека се обединим, да отговорим на очакванията на хората за възмездие, посочи Нинова. Тя коментира и предстоящия вот на недоверие, който БСП възнамерява да внесе. Веднага след бюджета ще поканим ДПС на втора среща, ще помоля да дойде Карадайъ, като според нас трябва да уточним времето, в което внасяме вота на недоверие и за корупция в кои сфери го внасяме. За нас друга тема освен корупция не стои като вот на недоверие. Няма да има отстъпление, категорична е Нинова. На въпрос за заявлението на конгреса на ГЕРБ, че те няма да се коалират с БСП, Нинова посочи: Очевидно ГЕРБ са поумнели от времето, когато се молеха Деница Златева да бъде министър, а аз председател на парламента. Мотивите да не искат голяма коалиция е това, че БСП са лоши. А мотивите са други - че в една демокрация трябва да има управление и опозиция и когато опозиция и управление се слеят, опозиция става народът. И че трябва да има ляво и дясно, а когато те се слеят, се раждат популисти и националисти. Трябва да узрееш, че не може до 8 часа в предизборния ден да обещаеш нещо на народа, а на другата сутрин да се обединиш с опозицията си. За нас този въпрос с коалиция с ГЕРБ е решен окончателно, отсече Нинова. На въпрос за съмненията на премиера, че БСП са откраднали павета от \"Дондуков\", Нинова посочи, че така е казано по време на МС, че не става ясно за кого иде реч. Когато говорят за БКП г-н Борисов да си извади партийната книжка от БКП и да я сложи отляво и молбата да напусне МВР заради БКП и да каже кое тежи повече. Ние не сме били в БКП, но сме отбели постигнатото по времето на БКп, но сме и казали кое е било грешката и кое не приемаме. Те някъде си пазят партийните книжки, но излизат и говорят за БКП, каза Нинова. , тя коментира, че споделя принципните позиции на Антон Кутев. Те са наши позиции, категорична бе тя.  Знаем, че едни се изразяват по-остро, други по различен начин, отговори тя на въпрос на ПИК. Запитана конкретно за изявлението на Кутев, че всеки, който е бил член на престъпни групировки може да стане премиер и дали смята, че някой ще седне с нея на лидерска среща при такива изявления, Нинова препоръча да се извадят регистрациите на фирмите и да се види кой какъв е бил. Ние ще пресдложим хора от силовите групировки да не могат да участват в управлението на държавата, каза лидерката на червените. Попитайте Борисов поименно кои са наркотрафикантите и тогава питайте нас конкретно кои са били в силовите групировки. Мерете с един и същ аршин и питайте премиера същото, каквото питате нас, препоръча на журналисти Нинова. Отдавна съм казала \"мутрите - вън от властта\", не е казано за първи път в това предаване на Тони Кутев, посочи Нинова, но избяга от въпроса това означава ли \"Бойко Борисов - вън от властта\", с думите: Кога сте чували такова изречение от нас? По темата с изгонването й от зала и последвалата оставка на председателя на парламента Димитър Главчев Нинова подчерта, че е несериозно да се каже, че след като Главчев е понесъл отговорност, Кутев също да понесе такава заради публичното си изказване, тъй като двете неща били несравними. Втората тема – промяната в Конституцията. Както се знае, ГЕРБ събират подписи за промяна в Конституцията. Има предложение към нас. ДПС събират подписи за промяна в Конституцията. ГЕРБ са отказали предложението на ДПС, което е идентично с тяхното. ДПС не са подписали предложението на ГЕРБ. Обединени патриоти и ВОЛЯ ги няма никакви по тази тема. Това наддаване- кой пръв и колко подписи ще събере започва да изглежда несериозно.", "date": "2017.11.28", "title": "ИЗВЪНРЕДНО В ПИК TV! Корнелия Нинова с горещ коментар за скандалните изявления на Антон Кутев, приватизацията, бюджета и вота на недоверие (ОБНОВЕНА)"}
{"url": "http://pik.bg/%D0%B4%D0%BE%D0%BD%D0%BE%D1%80%D0%B8-%D1%81%D1%8A%D1%81-%D0%B7%D0%B0%D1%80%D0%B0%D0%B7%D0%B5%D0%BD%D0%B0-%D0%BA%D1%80%D1%8A%D0%B2-%D0%B8%D0%BC%D0%B0%D1%82-%D1%85%D0%B5%D0%BF%D0%B0%D1%82%D0%B8%D1%82-%D0%BD%D0%BE-%D0%BD%D0%B5-%D0%B7%D0%BD%D0%B0%D1%8F%D1%82-news708151.html", "text": "Заразени с хепатит В и С даряват кръв, но не знаят, че са инфектирани. След като в центровете по трансфузионна хематология я изследват и открият инфекцията, я унищожават, но не уведомяват дарителя, че е носител на опасния вирус. За това алармира председателката на сдружение \"Хепактив\" Силвана Лесидренска. В резултат десетки донори на кръв пропускат ценно време за лечение и развиват цироза на черния дроб, допълни тя. Мъжът е инфектиран преди 16 години с хепатит В и С. Независимо че два пъти е бил кръводарител, никой не си е направил труда да го уведоми, че е носител и на двете инфекции. \"Научих преди няколко месеца, когато отидох да даря кръв за болен приятел, разказа младият мъж през \"Монитор\". - Бях шокиран, когато ми казаха, че в електронната система на кръвния център има отметка, че съм със забрана за дарителство още от 2001 г., когато е установено, че съм носител на хепатит В и С“, допълва той. По думите на И.Д. инфектирането е станало в казармата, тъй като изследванията му на донаборник били абсолютно в нормата. Като войник обаче през 2001 г. той станал за пръв път кръводарител, тогава била установена и инфекцията. По време на донаборната си служба той е бил донор на кръв и втори път. Независимо от това обаче не е бил уведомен за инфекцията. В документите за кръводаряването се посочва и адресът на поделението, в което е служил, и постоянният му домашен адрес. На нито един от тях не беше получено писмо нито от кръвния център, нито от бившата ХЕИ. Сега на младия мъж предстои биопсия и образна диагностика, както и лечение на двата вида хепатит – А и В. Случаят на младия мъж не е изолиран. Ако човек е заразен, следва да бъде уведомяван лично от съответния център, както се практикува в Гърция, Великобритания, Босна и Херцеговина, Сърбия, Франция, Хърватия и Нидерландия, или да бъде съобщавано както на него, така и на личния му лекар, както се прави в Германия, смята Силвана Лесидренска. За тази промяна пациентската организация настоява пред Министерството на здравеопазването. Искане за това е внесено още миналата година, но към момента решение на проблема няма. Сега уведомяването при евентуално носителство на хепатит В, С или друга инфекция е описано в Наредба 18, която регламентира кръводарителската дейност и Закона за кръвта и кръвните продукти. Според документа \"донор на кръв, чиито резултати от изследване за антиеритроцитни антитела е положителен, се информира и се насочва към личния лекар за допълнителни изследвания и консултации. От същото лице се взема отново кръв при липса на противопоказания и след отрицателен резултат от изследване за антиеритроцитни антитела, извършено не по-рано от 6 месеца от първото изследване\". В нея обаче не е споменато точно как лекарят ще бъде уведомен след като във формуляра, попълван от желаещия, не е посочен телефон и адрес на кабинета му. Според практиката сега това става, като съответният кръвен център уведомява регионалната здравна инспекция. Тя на свой ред следва да уведоми личния лекар на лицето, поясни директорката на Националния център по хематология проф. Фани Мартинова и призна, че това не е най-перфектният начин. Затова по думите й редица неща в поднормативния документ трябва да се променят. Проф. Мартинова поясни, че на работна среща, инициирана преди дни от пациентски организации, е станало въпрос и за този проблем, но все още не е пристъпено към решаването му. 50 лв. глоба следва да отнася лекар или медицинско лице, което не е уведомило донора, че в кръвните му изследвания е установена инфекция с хепатит В, С или вируса на друго заболяване. При повторно нарушение санкцията скача на 100 лева. Това става ясно от Закона за кръвта, кръводаряването и кръвопреливането, заявиха от Министерството на здравеопазването. Директорите на лечебни заведения, които не осигуряват условия за защита на здравето на донорите, се наказват с глоба 500 лв., а при повторно нарушение - с глоба 2000 лв., съобщиха още от здравното ведомство.", "date": "2017.11.28", "title": "Донори със заразена кръв! Имат хепатит, но не знаят"}
{"url": "http://pik.bg/%D0%B1%D0%B5%D0%BB%D0%B8%D1%8F-%D0%B2%D0%BE%D0%B6%D0%B4-%D1%82%D1%80%D1%8A%D0%BC%D0%BF-%D1%81%D0%B5-%D0%B8%D0%B7%D0%BB%D0%BE%D0%B6%D0%B8-%D0%BF%D1%80%D0%B5%D0%B4-%D0%B8%D0%BD%D0%B4%D0%B8%D0%B0%D0%BD%D1%86%D0%B8-%D1%81-%D1%82%D1%8A%D0%BF%D0%B0-%D1%88%D0%B5%D0%B3%D0%B0-%D0%B7%D0%B0-%D0%BF%D0%BE%D0%BA%D0%B0%D1%85%D0%BE%D0%BD%D1%82%D0%B0%D1%81-news708169.html", "text": "Президентът на САЩ Доналд Тръмп направи неуместен опит да се пошегува , като нарече Покахонтас сенаторката от Демократическата партия Елизабет Уорън пред военни ветерани от индианското племе навахо , които прие в Белия дом, предаде АФП. На церемония в чест на хората от племето навахо , служили в американската армия като шифровчици-преводачи през Втората световна война, Тръмп каза: \"Вие сте били тук много преди нас. Нищо, че имаме представителка в Конгреса, която - както се твърди - е там отдавна. Наричат я Покахонтас\", опита се да се пошегува Тръмп сред неловко мълчание. Той редовно отправя нападки срещу Елизабет Уорън , която нарича Покахонтас. Тя твърди, че има родствена връзка с коренното индианско население , но Тръмп възразява, че тази връзка е твърде далечна и че сенаторката я използва, за да извлича изгоди за кариерата си. Националният конгрес на американските индианци заяви, че забележката на Тръмп е хвърлила сянка върху церемонията , чиято цел е била да се отдаде почит на приноса на военните от племето навахо за победата на американската армия в Пасифика . Те използвали своя език, за да изпращат кодирани послания, които японците не можели да дешифрират. \"Съжаляваме, че президентът използва името Покахонтас, за да обиди политически противник, което засенчва истинската цел на днешната церемония. Ние почитаме Покахонтас , която е героиня на своя народ - индианското племе памунки във Вирджиния . Още веднъж приканваме президента да се въздържа да използва името й по начин, опетняващ нейната памет\", каза председателят на Националния конгрес на американските индианци Джеферсън Кийл. Белият дом заяви, че Тръмп не е отправил расистка обида , наричайки сенаторката Елизабет Уорън с прозвището Покахонтас, предаде Ройтерс. Говорителката на Белия дом Сара Сандърс каза, че Тръмп изпитва огромно уважение и високо цени ветераните от Втората световна война . \"Според мен за повечето хора е обидно, че сенатор Уорън лъже за произхода си в изгода на своята кариера\", добави Сандърс.", "date": "2017.11.28", "title": "БЕЛИЯ ВОЖД! Тръмп се изложи пред индианци с тъпа шега за Покахонтас"}
{"url": "http://pik.bg/%D1%82%D0%B5%D0%B7%D0%B8-8-%D0%BF%D1%80%D0%BE%D1%84%D0%B5%D1%81%D0%B8%D0%B8-%D1%83%D0%B2%D1%80%D0%B5%D0%B6%D0%B4%D0%B0%D1%82-%D0%BF%D1%81%D0%B8%D1%85%D0%B8%D0%BA%D0%B0%D1%82%D0%B0-news708027.html", "text": "Кажи ми кой ти е приятел, за да ти кажа какъв си. Тази поговорка може с не по-малка достоверност да се промени така: Кажи ми с какво се занимаваш и ще ти кажа какъв си. На практика професия, която е упражнявана 5 и повече години, неизменно оставя отпечатък върху личността на човека, в това число негативен.", "date": "2017.11.28", "title": "Тези 8 професии увреждат психиката"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%82%D0%B5-%D0%B4%D1%83%D0%BC%D0%B8-%D0%BD%D0%B0-%D0%B0%D0%BD%D1%82%D0%BE%D0%BD-%D0%BA%D1%83%D1%82%D0%B5%D0%B2-%D0%BA%D1%8A%D0%BC-%D0%B1%D0%BE%D1%80%D0%B8%D1%81%D0%BE%D0%B2-news708193.html", "text": "- Аз мисля, че няма смисъл да съди всеки, който изказва тази пришита реплика. Ако осъди един човек за тази реплика, смятам, че в такъв случай няма да има нужда всеки път да повтаряме  този случай от 2009 година, където ясно се чува, че той не казва „лош човешки материал.” Такова нещо няма. Там се говори по-скоро самокритично и е по-скоро насочено към това хората да не очакват чудеса. Защото, който и да дойде на власт, правейки партия, ще състави едни листи и ще попаднат същите тези хора, които ние виждаме по улиците всеки ден. Те не могат да правят чудеса, така или иначе и ако утре влязат в някакви партийни листи и оттам бъдат изтеглени по-нагоре за министри или шефове на дирекции, също няма да могат да направят чудеса. Това изказване е в този смисъл и Борисов използва неговата стилистика и неговия език, който от 15 години му носи успех. Това е неговият начин да се изразява, очевидно той е успешен и импонира на хората, те продължават да го избират за кмет, за премиер и т.н. Не съм сигурен обаче, че всеки който е тръгнал да се упражнява върху Борисов, трябва да бъде съден, защото ще задръстим съдебната система. - Първо, доколкото знам г-н Кутев се е поправил, второ, премиерът Борисов никога не е бил шеф на групировка. Слушали сме много неща за Бойко Борисов, но никога не сме видели доказателства. Да, той е бил шеф на охранителна фирма и от 15-16 години не се занимава с това. Ако Борисов носи вина за нещо, с което се е занимавал през 2001 година, а сега сме 2017, простете, но г-н Кутев е изключително слабо зареден с опорни точки, за да ни връща в годините преди 2000-та. Това не говори за някаква основателна критика, а по-скоро за безсилие. След като ти не можеш да критикуваш Борисов и ГЕРБ за нещата, които правят в момента, ти се връщаш през 2000 година, когато Борисов е имал охранителна фирма, извинявайте, но това не е нито новина, нито е сензация. - Аз не съм обиден за това, че Васил Левски, за когото една от легедните твърди, че именно прякорът му идва от неговия лъвски скок, всички сме изучавали това в училище, може да прескочи оградата. Аз тук наистина не виждам нищо обидно. Ако може да надградя – Стефка Костадинова също може да скочи оградата. Обиждам ли я по този начин, не мисля! - Част от БСП е изнервена. Г-жа Нинова и г-н Кутев не попадат в това число. Но техният принос към приемането на изрична декларация е това, че продължават да използват сюжета за някаква коалиция с ГЕРБ за разчистване на вътрешнопартийни битки. Който не харесва Корнелия Нинова, иска коалиция с ГЕРБ, който критикува Корнелия Нинова, иска коалиция с ГЕРБ, който се изказва срещу Корнелия Нинова на пленум, иска коалиция с ГЕРБ и го прави, защото е човек на Бойко Борисов. Много се извинявам, но това обяснение първо е твърде елементарно и второ означава, че огромна част от хората в БСП са на ГЕРБ, но това говори лошо за БСП, а не за ГЕРБ. - Към този протест се прилепиха всякакви хора, това е тяхно право. Трябва да отбележа, че организацията „Спаси София” от време на време има достатъчно основателни причини да посочва недостатъци по отношение на ремонти или някакви проекти на общината. В наша полза е тези нередности да се коригират и да се върви напред. Само че числеността на този протест показва колко е нелепа формулировката за \"цялостно творчерство\" на Фандъкова да се иска оставката й. Второ, цялостното творчество може да бъде видяно в един наскоро излязъл клип, в който се сравнява София само преди няколко години и София сега. От него ясно се вижда, че ние живеем в един коренно различен град и това е цялостното творчество. С което не казвам, че не трябва да има граждански инициативи като „Спаси София”, не казвам, че гражданите не трябва да бъдат активни, като видят нередност да не съобщават, но очевидно този протест не се ползва с обществена подкрепа. - БСП в София е много слабо представена от страна на общински съветници, не са достатъчно активни, не успяват да формулират някакви свои критики и политики. Много е трудно, кагато едни хора се опитват да се присламчат към нечий протест, да бъдат изгонени. Аз считам, че е редно поне публично да има едно разграничаване от БСП, за да стане ясно, че БСП в София се е присламчила към чужд протест.", "date": "2017.11.28", "title": "САМО В ПИК! Георги Харизанов пред медията ни за скандалните думи на Антон Кутев към Борисов и яхнатия от БСП протест срещу Фандъкова"}
{"url": "http://pik.bg/%D1%85%D0%B8%D1%82-%D0%B2-%D0%BD%D0%B5%D1%82%D0%B0-%D1%81%D1%82%D0%BE%D0%BB%D0%B8%D1%87%D0%B0%D0%BD%D0%B8%D0%BD-%D0%BF%D0%BE%D0%B4%D0%BA%D0%B0%D1%80%D0%B0-%D0%BA%D0%B0%D1%82%D0%BE-%D1%82%D0%B0%D0%BD%D0%BA-%D0%BD%D0%B5%D1%80%D0%B0%D0%B7%D1%80%D0%B8%D0%BD%D0%B0%D1%82%D0%B0%D1%82%D0%B0-%D1%81%D0%B8-%D0%BA%D0%BE%D0%BB%D0%B0-%D1%84%D0%B5%D0%B9%D1%81%D0%B1%D1%83%D0%BA-%D0%B7%D0%B0%D0%B2%D1%80%D1%8F-%D1%81%D0%BF%D0%B8-%D0%BB%D0%B8-%D0%BA%D0%B0%D1%82-%D1%81%D0%BD%D0%B8-news708191.html", "text": "Софиянец или софиянка подкара колата си неразрината по улиците на града, а малката почистена дупчица на предното стъкло обра  \"овациите \" в нета. Снимка на автомобила бе публикувана в групата  \"Забелязано в София \". Под поста веднага се заформи опълчение срещу немарливеца, който действително е опасен за движение.  \"Спи ли КАТ? \", гневят се шофьори, които отлично знаят как се кара по улиците на големия град. \"И после защо има задръствания, катастрофи и т.н. За 10 мин е да си изчисти цялата кола и евентуално да не е опасен за всичко около него... \", беснеят столичани. Неразринатата кола е определена като подвижно иглу и дори като танк. Този явно е бил танкист, категорични са членове на фейсбук групата.  \"Не, не е бил.Аз съм бил. И повярвай ми от там се вижда много по-добре през призмата отколкото този индивид вижда \", опонира друг. Да, бе. Какъв танкист... жена се нарича. Сигурно и гурелите не си е измил/а сутринта, предполага потребител на социалната мрежа. Един ден в ареста и 200 лв глоба ще го превъзпита за следващия път, смята член на групата. Снегът е лепен със секундно лепило.. това е някакъв псевдо Арт ,човекът е художник сигурно, смята друг. А трети се подиграва с вечното оправдание с местната власт:  \"Общината пак не си е свършила работата \". \"Не мога да го повярвам това. Не искам да съм сексист, но знам пола на хуманоида който е вътре. Не искам и да съм ясновидец, но знам, че не е стигнала закъдето е тръгнала без инциденти \", категоричен е член на групата.", "date": "2017.11.28", "title": "ХИТ В НЕТА! Столичанин подкара като танк неразринатата си кола! Фейсбук завря: Спи ли КАТ? (СНИМКИ)"}
{"url": "http://pik.bg/%D0%BB%D0%BE%D1%88%D0%BE-%D0%B7%D0%B0%D0%B2%D0%B0%D0%BB%D1%8F-%D1%81%D0%BD%D1%8F%D0%B3-%D0%B8-%D0%BD%D0%B0%D1%80%D0%BE%D0%B4%D1%8A%D1%82-%D1%81%D0%B5-%D0%BF%D0%BE%D1%82%D1%80%D0%BE%D1%88%D0%B8-11-%D0%B4%D1%83%D1%88%D0%B8-%D1%81%D0%B0-%D0%BF%D0%BE%D1%81%D0%B5%D1%82%D0%B8%D0%BB%D0%B8-%E2%80%9E%D0%BF%D0%B8%D1%80%D0%BE%D0%B3%D0%BE%D0%B2%E2%80%9C-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%BE%D1%81%D1%82%D0%B0%D0%B2%D0%B0%D1%82-%D0%B2-%D0%B1%D0%BE%D0%BB-news708204.html", "text": "От сутринта до обяд през спешния травматологичен кабинет на \"Пирогов\" са преминали 11 пострадали на снега и кишата. Техните оплаквания най-често са в областта на горните и долните крайници. Дежурният екип на Първа травматологична клиника ги е прегледал и изследвал. Това съобщиха за ПИК от „Пирогов“. „Оказва се, че 4 от тях се налага да останат заради счупвания в областта на гривнената става и глезена. Останалите са освободени да си ходят“, допълниха от здравното заведение.", "date": "2017.11.28", "title": "ЛОШО! Заваля сняг и народът се потроши! 11 души са посетили „Пирогов“, четирима остават в болница"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%BD%D0%B0-%D0%B3%D0%B4%D0%B1%D0%BE%D0%BF-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B3%D1%80%D1%83%D0%BF%D0%B0-%D0%B7%D0%B0-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B5%D0%BD%D0%B8%D0%B5-%D0%BD%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%B2-%D1%81%D0%BE%D1%84%D0%B8%D1%8F-news708198.html", "text": "Петима души са били задържани за разпространение на наркотици на 25 ноември при акция на ГДБОП в София, съобщиха от пресцентъра на МВР. Членовете на престъпната група, действала от март миналата година, вече имат повдигнати обвинения и са задържани за 72 часа. Групата е разпространявала различни видове наркотици в столичните райони \"Обеля\", \"Връбница\" и \"Надежда\". При обиска на жилището на ръководителя на групата са били намерени 1,7 кг амфетамин, 600 г марихуана, както и неголеми количества (под 10 г) хероин и кокаин. Открити са и прекурсори за производство на амфетамини. Наркотици, разпределени в дози за черния пазар, са открити и у другите задържани. Според разследващите ръководителят на групата често \"наемал\" за улични дилъри непълнолетни лица, които са му осигурявали оборот до 1000 лв. на ден, но са получавали за това 20-30 лв. Непълнолетен е и един от обвинените за участие в престъпна група. Прокуратурата ще поиска от съда лицата да бъдат задържани за постоянно в ареста.", "date": "2017.11.28", "title": "АКЦИЯ НА ГДБОП! Задържаха група за разпространение на наркотици в София"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-%D0%BD%D0%B0%D0%B4-500-%D0%B1%D1%8A%D0%BB%D0%B3%D0%B0%D1%80%D0%B8-%D1%81%D1%82%D0%B0%D0%B2%D0%B0%D1%82-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D1%82%D1%80%D0%B0%D1%84%D0%B8%D0%BA-news708152.html", "text": "Близо 500 българи стават официално идентифицирани жертви на трафика с цел трудова експлоатация за една година. Това сочат данните на Националната комисия. Неидентифицираните обаче са със сигурност много повече. Това каза в сутрешния блок на БНТ ръководителят на националната телефонна линия за борба с трафика на хора Яна Стоянова. \"Трябва да се внимава. Един от признаците за измама е ако няма данни за работодателя и фирмата не е регистрирана. Информацията се намира на страницата на Агенцията по заетостта и всеки може да провери дали неговият работодател е легален и регистриран. Голяма част от фалшивите обяви имат граматически и стилистични грешки\", обясни Стоянова. \"Нереалистични са сумите, които се споменават в обявите за работа в чужбина, става дума за хиляди евро на месец за работа тип детегледачка, например или безсрочен трудов договор. При пристигане на място се получава точно обратното - тежки условия на труд и лоши за живеене. Имаме случай на цяло село, което при експеримент, се обади при нас и каза, че е готово да замине по такава фалшива обява, защото там всички са безработни. Т.е. голям е рискът определени групи да бъдат измамени по този начин\", предупреди още тя.", "date": "2017.11.28", "title": "Само за година над 500 българи стават жертва на трафик"}
{"url": "http://pik.bg/%D0%B2%D0%B8%D0%B6%D0%B4%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D1%82%D0%B0%D0%B7%D0%B8-%D0%B6%D0%B5%D0%BD%D0%B0-news708202.html", "text": "24-гoдишнaтa Дoникa Heдялкoвa Mapгичeвa oт свиленградското ceлo Kaпитaн Aндpeeвo е обявена за общодържавно издирване, съобщиха от полицията. Момичето е изчезнало на 25 ноември по обяд и семейството й не знае къде е. Cлeд изчeзвaнeтo й ca cфopмиpaни eкипи зa издиpвaнe. Три екипа от полицията също са в района. Poдитeлитe нa Дoникa мoлят вceки, кoйтo имa някaквa инфopмaция, дa ce cвъpжe нeзaбaвнo c МВР.", "date": "2017.11.28", "title": "Виждали ли сте тази жена?"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B6%D0%B5%D0%BD%D0%B0-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8-%D0%B2-%D0%B4%D1%80%D1%83%D0%B6%D0%B1%D0%B0-news708187.html", "text": "Млада жена е скочила от висок етаж на жилищен блок в ж.к. „Дружба“ и е загинала на място. Това съобщиха от МВР, цитирани от \"Фокус\". Сигналът за инцидента е подаден към 11.30 часа.", "date": "2017.11.28", "title": "ТРАГЕДИЯ! Жена се самоуби в \"Дружба\""}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B3%D0%B0%D0%BB%D1%8A%D0%BF-%D1%81-%D0%B5%D0%BA%D1%81%D0%BF%D1%80%D0%B5%D1%81%D0%BD%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BD%D0%B0%D0%B4-80-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%B8%D1%81%D0%BA%D0%B0%D1%82-%D1%80%D0%B5%D0%B2%D0%B8%D0%B7%D0%B8%D1%8F-%D0%BD%D0%B0-%D0%BF%D1%80%D0%B8%D0%B2%D0%B0%D1%82%D0%B8%D0%B7%D0%B0%D1%86%D0%B8%D1%8F%D1%82%D0%B0-news708185.html", "text": "По същия начин се подкрепя и искането на ГЕРБ за разследване на приватизацията - 80% го одобряват. Както и други сондажи на „Галъп интернешънъл“ показаха, такива идеи се споделят почти автоматично. Във връзка с това и не малка част от хората одобряват говоренето за оградата по границата, както и че са гледали филма на депутатката Елена Йончева, като искат прозрачност. Разбира се, не всички, които твърдят, че са чували, действително са наясно с темата, но със сигурност може да се смята, че въпросът е достигнал до милиони българи. Една от причините за интереса към оградното съоръжение е притеснението на българите към миграцията и тревогата за корупцията. 61% се съгласяват с обвиненията за сериозна корупция във власта. 28% не са съгласни, а 11% се колебаят. Тази обвинения се споделят от привържениците и на различните други политически формации.", "date": "2017.11.28", "title": "ПЪРВО В ПИК! \"Галъп\" с експресно проучване: Над 80 процента искат ревизия на приватизацията"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D1%82%D0%BE%D0%BC%D0%B0-%D0%B1%D0%B8%D0%BA%D0%BE%D0%B2-%D1%81%D1%80%D0%B0%D0%B7%D0%B8-%D0%B0%D0%BD%D1%82%D0%BE%D0%BD-%D0%BA%D1%83%D1%82%D0%B5%D0%B2-%D1%82%D0%B5%D0%BC%D0%B0%D1%82%D0%B0-%D0%B7%D0%B0-%E2%80%9E%D0%BC%D0%B0%D1%82%D0%B5%D1%80%D0%B8%D0%B0%D0%BB%D0%B0%E2%80%9C-%D0%BD%D0%B5-%D0%B5-%D0%BD%D0%B0-%D0%B4%D0%BD%D0%B5%D0%B2%D0%B5%D0%BD-%D1%80%D0%B5%D0%B4-%D1%81%D0%B5%D0%B3%D0%B0-%D0%B0%D0%BA-news708194.html", "text": "- След като критикуват така премиера Борисов, нека в БСП си дадат сметка, че той ги бие на избори всеки път. Говорим за парламентарни избори 2009-а, 2013-а, 2014-а и 2017-а. Ако те смятат, че Борисов е толкова неподготвен, значи, че те са три пъти по-неподготвени от него. Всъщност те спечелиха веднъж – за президента Радев, но това бе случайност. Просто кандидатът не беше техен. В момента премиерът Борисов управлява България по силата на волята на българските избиратели. Зад ГЕРБ и премиера Борисов стоят над 1,3 млн. души. Когато Антон Кутев говори подобни неща по телевизията, той обижда всички тези избиратели, всички тези български граждани. Колкото до оградата, нека от БСП да кажат какъв точно е техният принос за построяването й. Дали Кутнев има някакъв принос, дали Корнелия Нинова има някакъв принос… Дали от БСП са имали някакви идеи, дали нещо са построили, дали се привлекли инвестиции, докарали ли са пари от Европа? С какво са помогнали? Борисов договори 160 милиона евро от Европа. Това е фактът. Факт е, че границата се укрепи. - След като от БСП повдигат темата, ще говорим. Оградата продължава да се укрепва, има техника, която я обслужва, има изграден път покрай нея. Така я правим по-недостъпна. От БСП явно не знаят за какво иде реч. Явно си мислят, че става въпрос за забиването на 10 колчета и това е. Говорят дали е едноредова, или двуредова. Цялото съоръжение не е проста работа. Първо ни упрекваха, че строим бавно. Сега не била качествена. Защо не излезе да каже Антон Кутев дали продължава да смята, че Европейският съюз не е отпуснал 160 млн. евро за границата. Миналата година по това време социалистите твърдяха точно това. Парите не били за границата. - Първо казваха, че парите са спрени. Това се оказа, че не е така. Сега не говорят по тази тема. Чух техен представител, експерт по национална сигурност, да твърди, че преди да е имало ограда се е минавало по-трудно!? Това, което каза премиерът на конгреса на ГЕРБ, беше, че е естествено, че оградата може да бъде преодоляна. Но е по-трудно, ако сравним с преди. И това е така. Ясно е, че оградата между САЩ и Мексико може да бъде преодоляна, след като се прокопае тунел. Ако БСП продължават да твърдят и обещават, че могат да построят ограда, която няма да бъде преодоляна от никого, това означава, че те още живеят в ерата на Марксистките фантазии. От 90 000 мигранти притокът е спаднал на 7000, след като оградата е факт. И затова от БСП могат единствено да скачат от студио в студио и да превръщат българското политическо пространство в Ганкиното кафене. Вижте, за БСП е характерно това. Всичко, което те предлагаха, го предлагаха и преди 7 месеца. Българският народ им каза ясно, че не са годни да управляват. В този смисъл аз им пожелавам да продължават в същия дух. Когато правиш едно и също нещо, постигаш един и същ резултат. А те са хора, които настъпват мотиката и пак, и пак, и пак. И така в цялата си 120-годишна история, всяка седмица. - Първо, репликата беше във връзка с изброяване колко пенсионери живеят в България – колко турци, колко българи, колко роми и т.н. И каза, че това е материала, с който България разполага. И сега нещо важно. След тези думи през 2013-а Борисов спечели 117 депутатски места в българския парламент. След това Борисов печели избори след избори и е първа политическа сила. Сега Борисов има 95 депутати и е премиер трети мандат. Нали не смятате, че ако хората са били засегнати от думите му, ще му гласуват доверие?! Доказа се какво точно е казал. Оценката за тези думи дали хората са ги разбрали правилно, вече е дадена. Сега предстои да бъде дадена оценка на БСП за това дали 80% от българите са дебили. Тази оценка още не е дадена, но ще се даде. Просто още не е имало избори, а БСП пое политическата отговорност за тези думи. Иво Христов не напусна парламента. Така че БСП имат голямо предизвикателство пред себе си. А колкото до Борисов и ГЕРБ, партията е минала няколко изпита пред хората след това изказване. Аз пак повтарям, че явно думите на премиера са били разбрани правилно от българите, за да му се доверяват. Така че в момента темата е за онези 80% българи на проф. Иво Христов и БСП.", "date": "2017.11.28", "title": "ГОРЕЩО В ПИК! Тома Биков срази Антон Кутев: Темата за „материала“ не е на дневен ред, сега актуални са онези 80% българи на проф. Иво Христов и БСП"}
{"url": "http://pik.bg/%D0%BE%D0%B1%D1%80%D0%B0%D1%82-%D0%B2%D1%8A%D1%80%D0%BD%D0%B0%D1%85%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B9%D0%BE%D1%81%D0%BA%D0%BE-%D1%81%D0%BB%D0%B8%D0%B2%D0%B5%D0%BD%D1%81%D0%BA%D0%B8%D1%8F-news708215.html", "text": "Тричленен състав на САС с председател Невена Грозева и членове Пламен Дацов и Светла Букова отмени определение на СГС, с което бе постановено условно предсрочно освобождаване на осъдения Йосиф Йосифов – Сливенския. Той остава в затвора, определението на САС е окончателно, съобщиха оттам. На 8 ноември т.г. съдът на олигархията, както стана известен Софийски градски съд заради редовното обслужване на интересите на задкулисието у нас, пусна предсрочно на свобода известният бандит Йоско Сливенския. Поредната скандална изцепка на съдиите от СГС моментално бе атакувана от прокуратурата, която внесе светкавичен протест срещу предсрочното освобождаване на Сливенския, припомня \"Монитор\". На 2 март 2011 г. той уби двама мъже при катастрофа в София с 2,6 промила алкохол в кръвта и по-късно получи 6-годишна присъда затова. СГС го пусна на свобода 4 месеца и 7 дни преди изтърпяването на наказанието с мотив, че имало доказателства да се е поправил в общежитието в Казичене – имал трайно добро поведение, награди и участия в спектакли. От прокуратурата обаче посочиха, че в хода на съдебното заседание наблюдаващият прокурор е изразил становище да се остави без уважение молбата на лишения от свобода, тъй като не са налице доказателства за поправянето на Сливенския. В протеста на прокуратурата бе изтъкнато, че СГС е дал по-голям превес на данните в подкрепа на условното предсрочно освобождаване на Йосифов. И че съдът не е отчел, че целите на наказанието все още не са постигнати в пълен обем, включително осъденият не е изпълнявал програмата за придобиване на междуличностни умения, толериране на различните и намаляване на агресията.", "date": "2017.11.28", "title": "ОБРАТ! Върнаха в затвора Йоско Сливенския"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B4%D0%BE%D0%B2%D0%BE%D0%BB%D0%B5%D0%BD-%D0%BE%D1%82-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D1%81-%D1%82%D1%80%D1%8A%D0%BC%D0%BF-%D0%B4%D0%B2%D0%B0%D0%BC%D0%B0%D1%82%D0%B0-%D0%B1%D0%B8%D0%BB%D0%B8-%D0%BD%D0%B0-%E2%80%9E%D0%B5%D0%B4%D0%BD%D0%B0-%D0%B2%D1%8A%D0%BB%D0%BD%D0%B0%E2%80%9C-news708181.html", "text": "Турският президент Реджеп Ердоган заяви, че разговорите му с американския му колега Доналд Тръмп миналия петък са били първият случай от дълго време, при който двете съюзнички в НАТО \"са били на същата вълна\" и комуникацията ще продължи идните дни, съобщава Ройтерс. В реч пред депутати от неговата управляваща Партия на справедливостта и развитието (ПСР) в парламента той посочи, че ще продължат дискусиите по въпросите, свързани със сирийските кюрдски сили, сътрудничеството в сферата на отбраната. Ердоган каза още, че борбата срещу мрежата на живеещия в САЩ мюсюлмански проповедник Фетхуллах Гюлен ще продължи. Според турските власти именна Гюлен стои зад опита за преврат през 2016 г.", "date": "2017.11.28", "title": "Ердоган доволен от разговор с Тръмп, двамата били на „една вълна“"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D1%80%D0%B1-%D0%BE%D1%82%D0%B2%D1%80%D1%8A%D1%89%D0%B0-%D0%BD%D0%B0-%D1%83%D0%B4%D0%B0%D1%80%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B8%D0%BC%D0%B0-%D1%82%D0%B5%D0%B6%D0%BA%D0%B0-%D1%84%D0%B8%D0%BA%D1%81%D0%B0%D1%86%D0%B8%D1%8F-%D0%BA%D1%8A%D0%BC-%D0%B1%D0%BE%D1%80%D0%B8%D1%81%D0%BE%D0%B2-%D0%BD-news708212.html", "text": "Партия ГЕРБ свика извънредна пресконференция, на която коментират брифинга на Корнелия Нинова и скандалните изказвания на червения депутат Антон Кутев от сутринта, който се изцепи, че всеки от престъпна групировка може да стане премиер. Народният избраник от левицата лансира и невярно твърдение, че Борисов е определил народа като \"лош материал\" в свое изказване в Чикаго, а видеозапис от срещата с диаспората недвусмислено показва, че такъв израз нито е употребяван, нито е имало намек за такова нещо. Кутев обърка и мястото, където живее Борисов, като обяви, че това е Бояна вместо Банкя. На въпрос дали партията на Борисов ще иска наказание за зам.-председателя на ПГ на БСП Кутев Тома Биков от ГЕРБ заяви, че благодарение на подобни интервюта, ГЕРБ са спечелили изборите. Те ще усетят ефекта от такива изказвания на изборите, коментира депутатът от ГЕРБ. Народният представител заяви, че очакват от БСП юридически издържано предложение по повод прегледа на приватизацията и предложенията на червените да се направи преглед и на концесии и групировки от прехода. На въпрос дали ще приемат лидерската среща на Корнелия Нинова, Биков отговори, че всичко ще приемат. Ако ще се събират лидерите да пият кафе и да я слушат нея, това не е сериозно, отсече той. Иначе сме готови да подпишем за ревизия на прехода. Но в техния Национален съвет има доста хора, които са участвали в тези процеси, и ние не виждаме особено желание в БСП, каза Биков и допълни, че червените първо лъжат, после мажат, а сега замазват темата. Борисов подписа и писмото на Нинова за КТБ, както тя твърдеше, че той няма да подпише. Така ще подпише и по предложенията на БСП, посочи още народният избраник. На въпрос за имената на групировките и участниците във властта Биков отговори, че предполага, че Нинова е имала предвид него. По темата с вота на недоверие депутатът коментира: \"БСП, доколкото разбирам, нямат тема за вота и това е вот заради самия вот. Те трябва да знаят къде е проблемът и тогава да внасят вот. Само ще загубим пленарно време. Ще слушаме само речи от кръжока по художествено слово\". Молили ли сме за коалиция с БСП? Ако сме искали коалция с БСП нямаше да им предложим председателството на парламента и едно министерско място след изборите, заяви Тома Биков по време на пресконференцията. Отдаваме това на тежката фиксация на Корнелия Нинова по отношение на Борисов и невъзможността й да живее без него, допълни той. Депутатът заяви, че парламентът не е място за анализи. Надявам се БСП да се самоопределят, ние сме самоопределили, заяви депутатът.", "date": "2017.11.28", "title": "ИЗВЪНРЕДНО В ПИК TV! ГЕРБ отвръща на удара: Корнелия Нинова има тежка фиксация към Борисов, невъзможно й е да живее без него"}
{"url": "http://pik.bg/%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BE%D1%89%D0%B5-%D0%B5%D0%B4%D0%B8%D0%BD-%D0%BD%D0%B5%D0%BB%D0%B5%D0%B3%D0%B0%D0%BB%D0%B5%D0%BD-%D0%BA%D1%83%D1%87%D0%BA%D0%B0%D1%80%D0%BD%D0%B8%D0%BA-%D0%BA%D1%80%D0%B0%D0%B9-%D0%B2%D0%B0%D1%80%D0%BD%D0%B0-news708180.html", "text": "Властите затвориха още един нелегален кучкарник край Варна. В него при ужасни условия са отглеждани животни, използвани за лов. Незаконният кучкарник е разбит по сигнал на фондация „Анимал хоуп”. Кучетата са гледани мизерни условия, като са вързани на синджири, които са дълги не повече от половин метър.Те били тренирани за лов, като им пускали живи прасета. Със заповед на агенцията по храните са конфискувани общо 12 кучета от породите Дого Аржентино и Гонче. Състоянието им е много лошо – имат много рани и кожни проблеми, лапите им са възпалени, коментира ветеринар. Те са настанени в приюта на фондация „Лъки Хънт”, където временно ще се грижат за тях.", "date": "2017.11.28", "title": "Затвориха още един нелегален кучкарник край Варна"}
{"url": "http://pik.bg/%D0%BA%D0%B8%D0%BC-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD---%D0%B3%D0%BE%D0%BB%D0%B0-%D0%B8-%D0%B1%D0%BB%D0%B5%D1%81%D1%82%D1%8F%D1%89%D0%B0-news708186.html", "text": "34-годишната Ким Кардашиян пусна линия брокати за устни и пигменти. За реклама на продуктите тя засне откровена фотосесия. Асортиментът на продукцията на марката на Ким Beauty чака попълнение. Освен вече наличните продукти за контур и хайлатинг, течните червила, а също и колекцията от аромати, ще се появят и блестящи нотки във вид на брокати. Разпространената снимка в брокат събра над милион лайкове за по-малко от два часа и над 9000 коментара. Ким също успя да сподели своята козметика с \"Ким Кардашиян от Арабския изток\" - красивата 34-годишна блогърка в Инстаграм Худа Каттан. Тя получи колекцията първа и благодари на Ким за щедрия подарък.", "date": "2017.11.28", "title": "Ким Кардашиян - гола и блестяща"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82v-%D0%BA%D0%B0%D0%B1%D0%B8%D0%BD%D0%B5%D1%82%D1%8A%D1%82-%D0%BE%D1%82%D0%BF%D1%83%D1%81%D0%BA%D0%B0-%D0%BF%D0%B5%D1%80%D1%81%D0%BE%D0%BD%D0%B0%D0%BB%D0%BD%D0%B8-%D0%BF%D0%B5%D0%BD%D1%81%D0%B8%D0%B8-%D0%B8-%D1%81%D1%82%D0%B8%D0%BF%D0%B5%D0%BD%D0%B4%D0%B8%D0%B8-%D0%BD%D0%B0-%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD%D0%B8-%D0%B4%D0%B5%D1%86%D0%B0-news708110.html", "text": "На днешнити си заседание Министерският съвет ще отпусне персонални пенсии, мести един дипломат от Брюксел в Женева заради европредседателството. Ето какво още ще решават министрите: 1. ПРОЕКТ НА РЕШЕНИЕ ЗА ПРЕДЛОЖЕНИЕ ДО ПРЕЗИДЕНТА НА РЕПУБЛИКА БЪЛГАРИЯ ЗА ИЗДАВАНЕ НА УКАЗ ЗА НАГРАЖДАВАНЕ НА ПРОФ. КРУМ КАЦАРОВ С ОРДЕН „СТАРА ПЛАНИНА“ – ВТОРА СТЕПЕН 2. ПРОЕКТ НА РЕШЕНИЕ ЗА ОТПУСКАНЕ НА ПЕРСОНАЛНИ ПЕНСИИ ПО КОДЕКСА ЗА СОЦИАЛНО ОСИГУРЯВАНЕ 3. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА ТАРИФАТА ЗА ТАКСИТЕ, КОИТО СЕ СЪБИРАТ ОТ АГЕНЦИЯ „МИТНИЦИ“ ПО ЧЛ. 12 ОТ ЗАКОНА ЗА МИТНИЦИТЕ, ПРИЕТА С ПОСТАНОВЛАНЕИЕ №85 НА МИНИСТЕРСКИЯ СЪВЕТ ОТ 2003 Г. 4. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ РАЗХОДИ/ТРАНСФЕРИ ЗА 2017 Г. ЗА ИЗПЛАЩАНЕ НА СТИПЕНДИИ ПО ПРОГРАМАТА НА МЕРКИТЕ ЗА ЗАКРИЛА НА ДЕЦА С ИЗЯВЕНИ ДАРБИ ОТ ДЪРЖАВНИ И ОБЩИНСКИ УЧИЛИЩА ПРЕЗ 2017 Г., ПРИЕТА С ПОСТАНОВЛЕНИЕ №46 НА МИНИСТЕРСКИЯ СЪВЕТ ОТ 2017 Г. 5. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ДОГОВОР МЕЖДУ ПРАВИТЕЛСТВОТО НА РЕПУБЛИКА БЪЛГАРИЯ И ОБЩИНА ГАБРОВО ЗА ФИНАНСИРАНЕ ИЗГРАЖДАНЕТО НА ЕЛЕМЕНТИ НА ОБЩИНСКА ИНФРАСТРУКТУРА – РЕКОНСТРУКЦИЯ НА ЧАСТ ОТ УЛ. „ИНДУСТРИАЛНА“ ОТ О.Т. 233 ПРЕЗ О.Т. 232-О.Т. 231-О.Т. 230-О.Т. 229-О.Т. 228-О.Т.227 ДО О.Т. 226 И ИЗГРАЖДАНЕ НА ПРОДЪЛЖЕНИЕ ОТ О.Т. 226-О.Т. 225-О.Т. 224-О.Т. 219 ДО О.Т. 220, ЗАВЪРШВАЩО В ОБРЪЩАЛО ОТ О.Т. 220 ПРЕЗ О.Т.221- О.Т. 222 ДО О.Т. 223 ОТ КВ. №15, 17, 57 И 58 ПО ПЛАНА НА ГР. ГАБРОВО, СЗ – 3 ЧАСТ, И ПРОЕКТ НА ДОГОВОР МЕЖДУ ПРАВИТЕЛСТВОТО НА РЕПУБЛИКА БЪЛГАРИЯ И „ЛС ТЮБС“ АД, ГР. ГАБРОВО, ЗА ИЗПЪЛНЕНИЕ НА ИНВЕСТИЦИОННИЯ ПРОЕКТ „ЗАВОД ЗА ПРОИЗВОДСТВО НА ТУБИ“ 6. ПРОЕКТ НА РЕШЕНИЕ ЗА ВЪЗЛАГАНЕ НА ИЗПЪЛНИТЕЛНИЯ ДИРЕКТОР НА НАЦИОНАЛНАТА АГЕНЦИЯ ЗА ПРИХОДИТЕ (НАП) ДА СКЛЮЧИ ДОГОВОР ЗА ПОКУПКА НА ИМОТ В ПОЛЗА НА ДЪРЖАВАТА, ОБЯВЯВАНЕТО МУ ЗА ИМОТ – ПУБЛИЧНА ДЪРЖАВНА СОБСТВЕНОСТ, И ПРЕДОСТАВЯНЕТО МУ БЕЗВЪЗМЕЗДНО ЗА УПРАВЛЕНИЕ НА НАП ЗА НУЖДИТЕ НА ОФИС ЯМБОЛ ПРИ ТЕРИТОРИАЛНАТА ДИРЕКЦИЯ НА НАП – БУРГАС 7. ПРОЕКТ НА РЕШЕНИЕ ЗА ВЪЗЛАГАНЕ НА НАЦИОНАЛНАТА АГЕНЦИЯ ЗА ПРИХОДИТЕ ДА ИЗВЪРШИ ПРОДАЖБА НА ИМУЩЕСТВО, ОТНЕТО В ПОЛЗА НА ДЪРЖАВАТА 8. ПРОЕКТ НА РЕШЕНИЕ ЗА ДАВАНЕ НА СЪГЛАСИЕ ЗА ПРОДАЖБА НА НЕДВИЖИМ ИМОТ, СОБСТВЕНОСТ НА „БЪЛГАРСКИ ПОЩИ“ ЕАД – СОФИЯ 9. ПРОЕКТ НА РЕШЕНИЕ ЗА ОБЯВЯВАНЕ НА ЧАСТ ОТ ИМОТ – ПУБЛИЧНА ДЪРЖАВНА СОБСТВЕНОСТ, ЗА ИМОТ – ЧАСТНА ДЪРЖАВНА СОБСТВЕНОСТ, И ЗА ДАВАНЕ НА СЪГЛАСИЕ ЗА ПРЕМАХВАНЕТО МУ 10. ПРОЕКТ НА РЕШЕНИЕ ЗА ОБЯВЯВАНЕ НА ЧАСТ ОТ ИМОТ – ПУБЛИЧНА ДЪРЖАВНА СОБСТВЕНОСТ, ЗА ИМОТ – ЧАСТНА ДЪРЖАВНА СОБСТВЕНОСТ 11. ПРОЕКТ НА РЕШЕНИЕ ЗА БЕЗВЪЗМЕЗДНО ПРЕДОСТАВЯНЕ ЗА УПРАВЛЕНИЕ НА ЧАСТ ОТ ИМОТ – ПУБЛИЧНА ДЪРЖАВНА СОБСТВЕНОСТ, НА МИНИСТЕРСТВОТО НА ЗДРАВЕОПАЗВАНЕТО 12. ПРОЕКТ НА РЕШЕНИЕ ЗА ОБЯВЯВАНЕ НА ИМОТИ – ПУБЛИЧНА ДЪРЖАВНА СОБСТВЕНОСТ, ЗА ИМОТИ – ЧАСТНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО ИМ ПРЕХВЪРЛЯНЕ В СОБСТВЕНОСТ НА ОБЩИНА МЪГЛИЖ, ОБЛАСТ СТАРА ЗАГОРА 13. ПРОЕКТ НА РЕШЕНИЕ ЗА ОБЯВЯВАНЕ НА ИМОТИ – ЧАСТНА ДЪРЖАВНА СОБСТВЕНОСТ, ЗА ИМОТИ – ПУБЛИЧНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО ИМ ПРЕДОСТАВЯНЕ ЗА УПРАВЛЕНИЕ НА МИНИСТЕРСТВОТО НА ПРАВОСЪДИЕТО ЗА НУЖДИТЕ НА ГЛАВНА ДИРЕКЦИЯ „ИЗПЪЛНЕНИЕ НА НАКАЗАНИЯТА“ 14. ПРОЕКТ НА РЕШЕНИЕ ЗА ИЗМЕНЕНИЕ НА РЕШЕНИЕ №603 НА МИНИСТЕРСКИЯ СЪВЕТ ОТ 2008 Г. ЗА ОПРЕДЕЛЯНЕ СЪСТАВА НА ПОСТОЯННОТО ПРЕДСТАВИТЕЛСТВО НА РЕПУБЛИКА БЪЛГАРИЯ КЪМ ЕВРОПЕЙСКИЯ СЪЮЗ В БРЮКСЕЛ И ЗА ПРЕМЕСТВАНЕ НА ЕДНА ВРЕМЕННА БРОЙКА ЗА ДИПЛОМАТИЧЕСКИ СЛУЖИТЕЛ ЗА ПОДПОМОГАНЕ НА ПРЕДСТОЯЩОТО БЪЛГАРСКО ПРЕДСЕДАТЕЛСТВО НА СЪВЕТА НА ЕВРОПЕЙСКИЯ СЪЮЗ ОТ ПОСТОЯННОТО ПРЕДСТАВИТЕЛСТВО НА РЕПУБЛИКА БЪЛГАРИЯ В БРЮКСЕЛ В ПОСТОЯННОТО ПРЕДСТАВИТЕЛСТВО НА РЕПУБЛИКА БЪЛГАРИЯ КЪМ СЛУЖБАТА НА ОРГАНИЗАЦИЯТА НА ОБЕДИНЕНИТЕ НАЦИИ И ДРУГИТЕ МЕЖДУНАРОДНИ ОРГАНИЗАЦИИ В ЖЕНЕВА 15. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ДОПЪЛНИТЕЛЕН СЕРТИФИКАТ ЗА ПРИНОС КЪМ СПОРАЗУМЕНИЕТО ЗА УЧРЕДЯВАНЕ НА СПЕШЕН ДОВЕРИТЕЛЕН ФОНД НА ЕВРОПЕЙСКИЯ СЪЮЗ ЗА СТАБИЛНОСТ И СПРАВЯНЕ С ПЪРВОПРИЧИНИТЕ ЗА НЕЗАКОННАТА МИГРАЦИЯ И РАЗСЕЛЕНИТЕ ЛИЦА В АФРИКА И ЗА НЕГОВИЯ ВЪТРЕШЕН ПРАВИЛНИК, ПОДПИСАНО НА 12 НОЕМВРИ 2015 Г. В ЛА ВАЛЕТА 16. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА СТАТУТ НА БЪЛГАРО-САУДИТСКА СМЕСЕНА МЕЖДУПРАВИТЕЛСТВЕНА КОМИСИЯ ЗА ИКОНОМИЧЕСКО СЪТРУДНИЧЕСТВО 17. ПРОЕКТ НА РЕШЕНИЕ ЗА ПРЕДОСТАВЯНЕ НА КОНЦЕСИЯ ЗА ДОБИВ НА ПОДЗЕМНИ БОГАТСТВА ПО ЧЛ. 2, АЛ. 1, Т. 5 ОТ ЗАКОНА ЗА ПОДЗЕМНИТЕ БОГАТСТВА – СТРОИТЕЛНИ МАТЕРИАЛИ – ВАРОВИЦИ, ОТ НАХОДИЩЕ „БЕЛИТЕ КАМЪНИ“, РАЗПОЛОЖЕНО В ЗЕМЛИЩЕТО НА ГР. СУВОРОВО, ОБЩИНА СУВОРОВО, ОБЛАСТ ВАРНА, НА „ПЪТСТРОЙ БУРГАС“ ЕООД, ГР. БУРГАС 18. ПРОЕКТ НА РЕШЕНИЕ ЗА ИЗМЕНЕНИЕ НА РЕШЕНИЕ №501 ОТ 2017 Г. ЗА ПРИЕМАНЕ НА ГОДИШЕН ОТЧЕТ ЗА ИЗПЪЛНЕНИЕ НА РАБОТНАТА ПРОГРАМА ЗА 2016 Г. НА КОМУНИКАЦИОННАТА СТРАТЕГИЯ НА РЕПУБЛИКА БЪЛГАРИЯ ЗА ЕВРОПЕЙСКИЯ СЪЮЗ И НА РАБОТНА ПРОГРАМА ЗА 2017 Г. НА КОМУНИКАЦИОННАТА СТРАТЕГИЯ НА РЕПУБЛИКА БЪЛГАРИЯ ЗА ЕВРОПЕЙСКИЯ СЪЮЗ 19. ПРОЕКТ НА РЕШЕНИЕ ЗА УТВЪРЖДАВАНЕ НА АКТУАЛИЗИРАНИ ГОДИШНИ РАЗЧЕТИ НА СМЕТКАТА ЗА СРЕДСТВАТА ОТ ЕВРОПЕЙСКИЯ СЪЮЗ НА ДЪРЖАВЕН ФОНД „ЗЕМЕДЕЛИЕ“ ЗА 2017 Г. 20. ДОКЛАД ЗА ОДОБРЯВАНЕ НА РЕЗУЛТАТИТЕ ОТ ЗАСЕДАНИЕТО НА СЪВЕТА НА ЕВРОПЕЙСКИЯ СЪЮЗ ПО ОБЩИ ВЪПРОСИ, ФОРМАТ „КОХЕЗИОННА ПОЛИТИКА“, ПРОВЕДЕНО НА 15 НОЕМВРИ 2017 Г. В БРЮКСЕЛ 21. ПРОЕКТ НА РЕШЕНИЕ ЗА ИЗМЕНЕНИЕ НА РЕШЕНИЕ №263 НА МИНИСТЕРСКИЯ СЪВЕТ ОТ 2016 Г. ЗА ОДОБРЯВАНЕ НА РАМКА НА НАЦИОНАЛЕН МЕХАНИЗЪМ ЗА ИЗПЪЛНЕНИЕ НА АНГАЖИМЕНТИТЕ НА РЕПУБЛИКА БЪЛГАРИЯ ПО ПРЕЗАСЕЛВАНЕ 22. ПРОЕКТ НА ПОСТАНОВЛЕНИЕ ЗА ПРИЕМАНЕ НА НАРЕДБА ЗА УПРАВЛЕНИЕ НА СТРОИТЕЛНИТЕ ОТПАДЪЦИ И ЗА ВЛАГАНЕ НА РЕЦИКЛИРАНИ СТРОИТЕЛНИ МАТЕРИАЛИ 23. ДОКЛАД ЗА ОДОБРЯВАНЕ НА ПОЗИЦИЯТА НА РЕПУБЛИКА БЪЛГАРИЯ ЗА УЧАСТИЕ В РЕДОВНОТО ЗАСЕДАНИЕ НА СЪВЕТА НА ЕВРОПЕЙСКИЯ СЪЮЗ ПО КОНКУРЕНТОСПОСОБНОСТ (ВЪТРЕШЕН ПАЗАР, ИНДУСТРИЯ, НАУЧНИ ИЗСЛЕДВАНИЯ И КОСМИЧЕСКО ПРОСТРАНСТВО), КОЕТО ЩЕ СЕ ПРОВЕДЕ НА 30 НОЕМВРИ И 1 ДЕКЕМВРИ 2017 Г. В БРЮКСЕЛ", "date": "2017.11.28", "title": "ИЗВЪНРЕДНО В ПИК ТV! Кабинетът отпуска персонални пенсии и стипендии на застрашени деца"}
{"url": "http://pik.bg/%D1%80%D0%BE%D0%B3%D0%BE%D0%BD%D0%BE%D1%81%D0%B5%D1%86-%D0%BE%D1%82-%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D0%BE%D1%81%D1%8A%D0%B4%D0%B8-%D0%BD%D0%B5%D0%B2%D0%B5%D1%80%D0%BD%D0%B0%D1%82%D0%B0-%D1%81%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%81%D1%8A%D0%BF%D1%80%D1%83%D0%B3%D0%B0-news708137.html", "text": "Холандец осъди бившата си съпруга българска да му върне близо 18 000 лв., изпратени  за издръжка, след като доказа в съда, че роденото по време на брака им дете не е негово. Жената ще трябва да му брои и други 2700 лв., които той й дал, за да закупи обзавеждане за детската стая. Двамата се оженили през 2008 г., но скоро след това се разделили и всеки заживял отделно, пише в. \"Марица\". След време нашенката му съобщила, че е бременна, и че той  дължи издръжка. След като родила, той започнал да  изпраща пари и по негови изчисления за периода от май 2010-а до януари 2012-а превел 20 623.19 лв. Дал  и 2783 лв. за легло, гардероб, бюро и прочие мебели за детската стая. Чужденецът обаче се усъмнил, че е баща на детето, завел дело и през 2011-а бил признато, че не е негов родител. Последвал втори иск за връщането на дадените за момчето суми. Пред Пловдивския районен съд защитата на жената твърдяла, че решението за отреченото бащинство не може да има обратна сила и означава, че мъжът не  дължи издръжка занапред, но не и че трябва да си получи обратно вече даденото. Друг аргумент бил, че мъжът не е превеждал свои пари, а сумите, отпускани в родината му за гледане на дете. Съдът обаче не приема тези доводи и се произнася в полза на мъжа. От иска за издръжка признава като доказана само сумата от 17 996,75 лв., претенциите за детското обзавеждане са уважени изцяло. Решението подлежи на обжалване пред Окръжния съд.", "date": "2017.11.28", "title": "Рогоносец от Холандия осъди неверната си българска съпруга"}
{"url": "http://pik.bg/%D0%BF%D0%B0%D1%86%D0%B8%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D0%B8-%D1%81%D1%82%D1%8F%D0%B3%D0%B0%D1%82-%D0%BF%D1%80%D0%BE%D1%82%D0%B5%D1%81%D1%82-news708132.html", "text": "Пациентските организации излизат на протест. Поводът е решението - без мораториум за генерици догодина, забраната за иновативните лекарства остава. Това стана ясно след приемането на средствата за здраве на второ четене от парламентарната комисия по бюджет и финанси вчера. Пациентските организации също така са внесли писма до посланиците в България с искане на подкрепа. В официалното си становище от федерацията алармират, че промените в закона не само застрашават живота и здравето на хората с хронични заболявания в България, но и нарушават Конституцията.", "date": "2017.11.28", "title": "Пациентските организации стягат протест"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%B4%D0%B8%D0%BC%D0%B8%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%BE%D0%B2-%D1%81-%D0%B2%D0%B0%D0%B6%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B8%D1%82%D0%B5-%D0%B1%D0%B0%D0%B7%D0%B8-%D0%B8-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%BD%D0%B5%D1%84%D1%82%D0%BE%D1%85%D0%B8%D0%BC%D0%B8%D0%BA-news708156.html", "text": "Кметът на Бургас Димитър Николов взе отношение по всички горещи теми, свързани с футбола в Бургас. На днешната сесия той коментира един по един въпросите, които му зададоха феновете малко по-рано тази сутрин, съобщава \"Флагман\". По първия пункт - разширението на игрището в ж.к.\"Изгрев\", Николов уточни, че проектът се бави заради процедури, една от тях е навлизането в парковата зона в съседство. Николов допълни, че имали проблеми, свързани с екозащитници, които се обжалвали отрязването на няколко кипариса. Това бавило строежа, но по думите му до три месеца и половина ще приключи реконструкцията и Бургас ще има изкуствено игрище с реални размери. Николов каза, че финансирането на всички спортни клубове на територията на Община Бургас се определя от наредбата на ОбС Бургас. Той призова Комисията по спорт да внесе бюджет, който счита за необходим за нормалното функциониране на детско юношескаша школа, но не можело да се помага само на един клуб, а на всички равнопоставено. Кметът Димитър Николов призова председателят на комисията по спорт Калчо Белов да предостави искане за допълнително финансиране и допълни, че ще се направи всичко възможно, за да се осигурят средства за футболните школи. В същото време Николов съобщи прелюбоитен факт. Два пъти Общината е помагала с пари за базата в „Долно Езерово”, но те не са отишли за реконструкция на стадиона, а за футболният клуб, който бил в тежко финансово състояния. Същото се случило и със средства, дарени от „Лукойл Нефтохим”, които били предвидени за нов терен, но впоследствие използвани за плащане на заплати на футболистите. От изказването на кмета стана ясно, че ръководството на Нефтохимик е поискало да поеме управлението и на базата във Ветрен. За да се случи това обаче трябвало да има ясен финансов анализ какво да се направи и как да се инвестира, категоричен бе Николов. По отношение на стадион „Лазур” казусът е много сложен, защото собствеността не е изчистена, уточни Димитър Николов и допълни, че има готовност да се преговаря с Митко Събев, но трябва да е ясно кой е собственик на спортното съоръжение. В същото време общинският съветник от ГЕРБ Румен Ангелов зае позиция, че ОбС Бургас е било подлъгано от ръководството на футболния клуб преди година и половина, приело е акциите, уж за да бъде гарант пред спонсорите, а сега феновете им \"натрапвали\" да издържат клуба, защото бил общински.", "date": "2017.11.28", "title": "Кметът Димитър Николов с важна информация за футболните бази и бъдещето на Нефтохимик"}
{"url": "http://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%BE%D1%82-%D1%83%D0%B6%D0%B0%D1%81%D0%B0-%D0%B2-%D0%B1%D0%B0%D0%BB%D0%B8-news708138.html", "text": "С всеки изминал час тревогата ни расте, защото сме заклещени на остров Бали. Това каза пред Би Ти Ви Александра Лободова. Летището е затворено, добавя тя. „Много усилия би ни коствал опитът да излетим оттук. Нужни са 15 часа до близък остров. Около 40 часа пътуване ще ни се съберат до следващата дестинация, която е Тайван“, обясни младата дама. „Живеем ден за ден. А в началото правех снимки на вулкана, чувствах се прекрасно. Въобще не мислех, че може да затворят летището. Надявам се до няколко дни летището да отвори. Останалите българи си тръгнаха и останахме с приятеля ми“, каза още Александра Лободова.", "date": "2017.11.28", "title": "ОТ ПЪРВО ЛИЦЕ! Българка с последни подробности от ужаса в Бали"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BA%D0%BE%D0%BB%D0%B0-%D0%BE%D1%82%D0%BD%D0%B5%D1%81%D0%B5-%D0%B6%D0%B5%D0%BD%D0%B0-%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0-%D0%BF%D1%8A%D1%82%D0%B5%D0%BA%D0%B0-%D0%B2-%D1%81%D0%B2%D0%B8%D1%89%D0%BE%D0%B2-news708158.html", "text": "60-годишна пешеходка пострада в Свищов. Произшествието е станало около 17,30 ч. в понеделник. По първоначална информация лек автомобил „Опел Астра“, управляван от 34-годишния П. М. от крайдунавския град, е блъснал пресичащата пътното платно на пешеходна пътека 60-годишна жена. Тя е откарана в свищовската болница с фрактура на раменна кост, без опасност за живота. Водачът е изпробван за употреба на алкохол, пробата е отрицателна. Причините за произшествието са в процес на изясняване. По случая е започнато досъдебно производство.", "date": "2017.11.28", "title": "ТЕЖЪК ИНЦИДЕНТ! Кола отнесе жена на пешеходна пътека в Свищов"}
{"url": "http://pik.bg/%D0%B8%D0%B7%D0%BC%D0%B0%D0%BC%D0%B8%D1%85%D0%B0-500-%D0%B1%D1%8A%D0%BB%D0%B3%D0%B0%D1%80%D0%B8-%D0%B7%D0%B0-%D1%80%D0%B0%D0%B1%D0%BE%D1%82%D0%B0-%D0%B2-%D1%87%D1%83%D0%B6%D0%B1%D0%B8%D0%BD%D0%B0-news708127.html", "text": "Около 500 българи стават официално идентифицирани жертви на трафика с цел трудова експлоатация за една година, по данни на Националната комисия. Неидентифицираните обаче са със сигурност много повече. Това каза ръководителят на националната телефонна линия за борба с трафика на хора Яна Стоянова пред БНТ. Млада дама, която е една от измамените, разказа пред камерата как е загубила хиляди левове,  след като попаднала в капана на фалшива обява за работа в Англия. Преди две години тя решила да намери сезонна работа на острова и започнала да търси подходяща посредническа фирма, която да организира нейното заминаване. „Разговарях с мои приятели, които вече са били в чужбина на летни бригади по полетата. Казах ми, че условията са добри почти навсякъде и реших да търся от сайтове и вестници обяви“, разказва измамената. Търсейки работа в чужбина, тя е попаднала на посредническа фирма, която освен трудова заетост в Англия, предлагала да й съдейства и за квартира, и за купуването на самолетните билети. „Изпратиха ми снимки от апартамента и бях много доволна. Общувахме по e-mail-a и по телефона с дама, която твърдеше, че е мениджър в Англия. Тя бе много убедителна“, добавя младата жена. От нея се изисквало да внесе само определена сума пари по банкова сметка. „Казаха ми да изпратя нужните документи в Пловдив, както и да преведа по банков път парите. Започнах да чакам обаждане, за да ми кажат датата, на която трябва да замина. Никой не ме потърси и започнах аз да ги търся. Номерът обаче бе блокиран. Тогава разбрах, че съм поредната ужилена“, добавя измамената. „Един от признаците за измама е ако няма данни за работодателя и фирмата не е регистрирана. Информацията се намира на страницата на Агенцията по заетостта и всеки може да провери дали неговият работодател е легален и регистриран“, обясни ръководителят на националната телефонна линия за борба с трафика на хора. „Нереалистични са сумите, които се споменават в обявите за работа в чужбина, става дума за хиляди евро на месец за работа тип детегледачка, например или безсрочен трудов договор“, добавя Стоянова. „При пристигане на място се получава точно обратното - тежки условия на труд и лоши за живеене. Имаме случай на цяло село, което при експеримент, се обади при нас и каза, че е готово да замине по такава фалшива обява, защото там всички са безработни, т.е. голям е рискът определени групи да бъдат измамени по този начин“, каза още Яна Стоянова.", "date": "2017.11.28", "title": "Измамиха 500 българи за работа в чужбина"}
{"url": "http://pik.bg/%D1%81%D1%83%D0%BF%D0%B5%D1%80-%D0%BC%D0%B5%D0%BB%D0%B5-266-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D1%81%D0%BB%D0%B5%D0%B4-%D0%BF%D1%8A%D1%80%D0%B2%D0%B8%D1%8F-%D1%81%D0%BD%D1%8F%D0%B3-news708145.html", "text": "Въпреки предупрежденията, първият сняг изненада шофьорите в страната. За равносметка - за предишното денонощие броят на леките катастрофи в столицата е бил 91. Данните на МВР за пътната обстановка в страната сочат, че в столицата са станали и 2 тежки катастрофи. Няма информация за загинали хора, двама са ранени. При инцидентите няма загинали. Отново за равносметка - за предишното денонощие броят на тежките катастрофи в страната е бил 10. В инцидентите е загинал един човек, а 13 са били ранени. От началото на месеца тежките катастрофи са 500, като при тях 60 души са загубили живота си, а 627 са били ранени. От началото на 2017 година на територията на страната са станали 6 259 произшествия, в които са загинали 606 души, а 7 874 са били ранени. Припомняме, днес е обявен код жълто и оранжево за опасно време за 24 области в страната. Пътните настилки са предимно мокри, а в районите със снеговалеж - заснежени или заледени и обработени. Благоевград, Бургас, Варна, Видин, Добрич, Монтана, Силистра, Ст. Загора и Шумен и в районите на Леденика (обл. Враца), Каратепе (обл. Пазарджик) и Исперих (обл. Разград). Благоевград, Велико Търново, Видин, Враца, Кюстендил, Плевен, Разград, Русе, София, Търговище, Шумен, както и в проход Ришки (обл. Бургас), районите на Тетевен и Троян (обл. Ловеч), Сестримо и Костандово (обл. Пазарджик), на места в обл. Перник и по високите части в областите Монтана, Смолян и Ст. Загора. В рамките на изминалото денонощие на територията на София са възникнали 266 леки пътнотранспортни произшествия. В рамките на изминалото денонощие на територията на страната са възникнали общо 31 тежки произшествия. 32 души са пострадали. Дъжд вали в областите: Сняг вали в областите: МВР алармира и че по високите части в област Смолян и в района на път II-35 Плевен-Ловеч видимостта е ограничено до 100 метра заради мъгла.", "date": "2017.11.28", "title": "Супер меле! 266 катастрофи след първия сняг"}
{"url": "http://pik.bg/%D1%88%D0%BE%D0%BA-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8-%D0%BA%D1%80%D0%B0%D0%B4%D0%B0%D1%82-%D0%BF%D0%BE%D1%87%D0%B2%D0%B0%D1%82%D0%B0-%D0%B8-%D0%B2%D0%BE%D0%B4%D0%B0%D1%82%D0%B0-%D0%BD%D0%B8-news708109.html", "text": "Всичко за извънземните четете в книгата „Първи контакт. Секретни данни на ЦРУ за дейностите на извънземните“ на издателство „Милениум“. Извънземни крадат от земите ни почва и вода. Звучи невероятно, но esoreiter.ru разкри как, когато се види НЛО в небето, изведнъж зейват големи ями. Летейки над морето пък, се образува странен воден стълб до космическия апарат. Тези необичайни явления се наблюдавали често в Калифорния. На видеоклип, сниман в Алжир, се вижда как заради НЛО-то се издигат водни стълбове към небето.", "date": "2017.11.28", "title": "ШОК! Извънземни крадат почвата и водата ни "}
{"url": "http://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BA%D0%BE%D1%80%D1%83%D0%BF%D1%86%D0%B8%D1%8F-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%BB%D0%B0%D1%82%D0%B8%D1%88-%D0%B7%D0%B0-%D0%B4%D0%B0-%D0%B7%D0%B0%D0%BF%D0%BE%D1%87%D0%BD%D0%B5%D1%88-%D1%80%D0%B0%D0%B1%D0%BE%D1%82%D0%B0--news708141.html", "text": "Страшен скандал се вихри на Летище София от октомври месец насам! Става въпрос за корупционна схема, при която, когато се свържеш с „правилния“ човек и си платиш, той ти гарантира да започнеш работа на аеропорта. ДАНС и прокуратурата нищят случая, но като цяло се пази тотална тишина. Това научи ПИК от хора, запознати с разследването. И всичко е щяло да се движи гладко, ако не е станал гаф с човек, който си е платил, но не е започнал работа. Респективно и не си е получил парите обратно. Става въпрос за служителя на Летище София С. А., който прибирал между 2000 и 3000 лева, за да „задвижи“ процедурата. Обикновено в рамките на месец нещата се случвали, но при последния поет ангажимент „нещата нещо се объркали“. Ръководството на Летище София е запознато с разследването, след като няколко служители на аеропорта са викани на разговори в ДАНС и прокуратурата. ОЧАКВАЙТЕ ТОТАЛНИ РАЗКРИТЯ В ПИК ЗА СКАНДАЛА!", "date": "2017.11.28", "title": "СТРАШЕН СКАНДАЛ! Корупция на Летище София! Ето колко трябва да платиш, за да започнеш работа на аеропорта"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%BD%D0%B0-%D0%B2%D0%B0%D0%B6%D0%BD%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news708165.html", "text": "Премиерът Бойко Борисов заминава днес, 28 ноември, на официално посещение в Кралство Саудитска Арабия. Посещение на толкова високо равнище се осъществява за първи път в историята на двустранните отношения между България и Кралство Саудитска Арабия. Целта на визитата е засилването на икономическото и търговското сътрудничество между двете страни. Ще бъдат обсъдени въпроси в ключови сфери като сигурност, енергетика, търговия, транспорт, туризъм. В Рияд българският министър-председател ще разговаря с Пазителя на двете Светини Негово Кралско Величество Салман бин Абдулазиз ал-Сауд. По-късно Бойко Борисов ще се срещне и с министъра на външните работи на Кралство Саудитска Арабия Адел ал- Джубейр и с министъра на енергетиката, индустрията и минералните ресурси Халид ал-Фалих. Почетен гост по време на визитата в Кралството ще бъде Симеон Сакскобургготски. В официалната делегация, придружаваща министър-председателя Бойко Борисов, са вицепремиерите Екатерина Захариева и Красимир Каракачанов, министърът на земеделието, храните и горите Румен Порожанов, министърът на транспорта, информационните технологии и съобщенията Ивайло Московски и министърът на туризма Николина Ангелкова.", "date": "2017.11.28", "title": "Борисов заминава на важно посещение в Саудитска Арабия"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BB%D0%B5%D0%B4%D0%B5%D0%BD-%D0%BA%D0%BE%D1%88%D0%BC%D0%B0%D1%80-%D0%B2-%D1%81%D0%BE%D1%84%D0%B8%D1%8F-%D0%B4%D1%8A%D1%80%D0%B2%D0%BE-%D1%81%D0%BC%D0%B0%D1%87%D0%BA%D0%B0-%D0%BA%D0%BE%D0%BB%D0%B0-%D0%BD%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%B5%D0%BD-%D1%81%D1%82%D0%BE%D0%BB%D0%B8%D1%87%D0%B5%D0%BD-%D0%B1%D1%83%D0%BB%D0%B5%D0%B2%D0%B0%D1%80%D0%B4-news708116.html", "text": "Дърво смачка кола на централен столичен булевард! Инцидентът, който е станал на бул. „Стамболийски“, бе заснет от репортер на ПИК. Дървото, явно натежало от мокрия сняг вчера, буквално е паднало върху паркирана кола. Към момента няма информация дали по време на инцидента има пострадали хора. Вследствие на падналия мокър дъжд имаше много паднали клони и дървета. 6 екипа на аварийно-спасителното звено работиха цяла нощ. Това каза на брифинг кметът на София Йорданка Фандъкова. „Тези 6 екипа обработиха 15 сигнала, като в момента продължават работа. От вчерашния ден, откакто започна снеговалежът, те се отзоваха на общо около 50 сигнала заедно с екипи на пожарната. Към момента движението в града е спокойно”, обясни Фандъкова. Интересно е как екипите на са видели това дърво, което е заснето днес. Според Фандъкова няма закъснения на градския транспорт, но е имало две задръжки на трамваите поради краткотрайни проблеми с електроподаването на самите трамваи. Но проблемът е бил бързо отстранен. Гражданите могат да подават сигнали за паднали дървета и клони на дежурните телефони на Общината и Столичния инспекторат и тел. 112. „Имаме специален пост в Общината и можем да приемаме бързо сигналните и да ги обработваме”, обясни Фандъкова. Тя допълни, че и към момента има снегорини, които почистват улици – основно са в южните квартали на столицата. „Възложих да се влиза и в квартални улици, особено в кварталите с по-обилен снеговалеж от вчера и през нощта. Специално това са южните квартали и високите места”, каза още Йорданка Фандъкова. Тя посочи, че няма информация за прекъсвания на електрозахранването в града.", "date": "2017.11.28", "title": "ПЪРВО В ПИК! Леден кошмар в София! Дърво смачка кола на централен столичен булевард"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D0%B0%D0%BB%D1%82%D0%B5%D0%BD%D0%B0-%D0%B5-%D1%82%D0%B5%D0%B6%D0%BA%D0%BE-%D1%80%D0%B0%D0%BD%D0%B5%D0%BD-%D1%81%D0%BB%D0%B5%D0%B4-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D1%81-%D0%BD%D0%BE%D0%B6-news708129.html", "text": "Кметът на малкия германски град Алтена, федерална провинция Северен Рейн-Вестфалия, е ранен тежко при нападение с хладно оръжие, съобщава вестник Райнише пост, цитирани от Фокус. Андреас Холщайн (ХДС) е атакуван в понеделник вечерта в магазин за кебап. Макар към момента мотивите на престъплението да не са изяснени, полицията не изключва политически мотиви за атаката. Съгласно разпространената информация, няма опасност за живота на 54-годишния Холщайн. Освен него, при нападението леко е пострадал още един човек, който се е притекъл на помощ на кмета. Местни медии съобщиха, че нападателят на Холщайн е бил във видимо нетрезво състояние. Той е извършил нападението с острие, дълго близо 30 инча. Преди атаката, той се е приближил до Холщайн и го е попитал дали е кметът на града. Смята се, че нападателят е германски гражданин.", "date": "2017.11.28", "title": "СТРАШНО! Кметът на германския град Алтена е тежко ранен след нападение с нож"}
{"url": "http://pik.bg/%D0%BC%D0%B5%D0%B3%D0%B0-%D1%81%D0%BA%D0%B0%D0%BD%D0%B4%D0%B0%D0%BB-%D0%BD%D0%B0-%D0%BF%D0%BE%D0%B7%D0%B8%D1%82%D0%B0%D0%BD%D0%BE-20-%D1%81%D0%B5-%D1%80%D0%B0%D0%B7%D0%BC%D0%B8%D1%80%D0%B8%D1%81%D0%B0-%D0%B1%D1%81%D0%BF-%D0%B7%D0%B0%D0%BC%D0%B0%D0%B7%D0%B2%D0%B0-%D1%80%D0%B5%D0%B7%D0%B8%D0%BB%D0%B0-%D0%BD%D0%B0-%D0%B0%D0%BD%D1%82%D0%BE%D0%BD-%D0%BA%D1%83%D1%82%D0%B5%D0%B2---%D0%BB%D1%8A%D0%B6%D0%B8%D1%82%D0%B5-%D0%BF%D0%BE-%D0%B0%D0%B4%D1%80-news708154.html", "text": "Жестока цензура тресе \"Позитано 20\", видя ПИК. Социалистите се опитват да прикрият жестокия резил на депутата си Антон Кутев, който рано тази сутрин в ефира на Би Ти Ви даде минимум два повода да бъде заведено дело срещу него от премиера Бойко Борисов с нефелните си коментари. В прав текст Кутев заяви, че Борисов в свое изказване е нарекъл българите \"лош материал\", първа лъжа. В края на разговора си с Антон Хекимян социалистът се изцепии, че \"винаги, когато един човек е бил шеф на силова групировка, може да да стане министър-председател\". Поправен от водещия обаче, Кутев бързо би отбой, че ставало дума за охранителна фирма (ВИЖТЕ В ОЩЕ ПО ТЕМАТА). Близо два часа след интервюто на Антон Кутев пред медията, от БСП изпратиха и текст от участието на депутата. С изненада обаче там липсват 50 процента от нещата, които социалистът говори в ефир, а са оставени определени важни за БСП неща, като това за оградата и думите на премиера от преди дни, че всеки може да прескочи една ограда, дори и Левски. Като допълнение на всичко изговорено тази сутрин от Кутев, червения депутат реши, че Борисов всъщност притежава имот в Бояна. \"Защо падна оградата, а не му падна къщата на Борисов в Бояна?”, пита Кутев. Само да припомним, че Бойко Борисов има къща в Банкя, а имота който ползва в Бояна е държавна собственост. „Доста хора, когато правят грешка, се извиняват. Но не съм чул премиерът Борисов, който е говорил куп нелепи неща за целия български народ, някога да го е направил.” Това заяви зам.-председателят на ПГ на \"БСП за България\" Антон Кутев по БТВ. По повод думите на премиера Бойко Борисов за оградата ни с Турция, че: „...някой си успял да прескочи оградата. То и Левски може да я скочи, ако е жив”, Кутев бе категоричен: „Не мисля, че на националния ни герой Левски му е мястото в подобно изказване”. По думите на Антон Кутев Борисов винаги се опитва, когато не му е удобно, да направи подобни аналогии от банкянски тип. „Не мисля, че подобно изказване може да бъде на министър-председател”, категоричен бе зам.-председателят на ПГ на „БСП за България”. Той попита- защо, ако и Левски може да прескочи оградата, изобщо я правят? „Защо изхарчиха милиони. Преди нямало ограда, а сега имало. Добре, ама можеш ли да построиш ограда, за да пада? После да се гордееш и да ходиш да го разказваш по медиите”, каза Антон Кутев. За предстоящото ни европредседателство, Антон Кутев обясни, че именно за него БСП е гарантирала през цялото време и е заявявала, че има желание да помага и го показва с всички дебати, които левицата е предизвикала, и с предложенията. „Стремим се по всякакъв начин да поддържаме европредседателството, което не значи, че ще трябва да мълчим за оградата ни с Турция. Защо падна оградата, а не му падна къщата на Борисов в Бояна?”, попита Кутев. „Не мисля, че нашите избиратели са ни гласували доверие и са ни избрали, за да мълчим и да сме по-кротки, за да може ГЕРБ да строят огради, които падат”, каза също Кутев. Според него предстоящото европредседателство не е тук, за да може да покаже Борисов колко е велик, какъвто никога не е бил. За думите, изречени по време на конгреса на ГЕРБ, че те никога не са канили БСП за коалиция, Антон Кутев попита: „Те каниха ли Корнелия Нинова за председател на Народното събрание? ГЕРБ не каниха ли и Деница Златева да бъде министър? И сега те казват, че никога не искали коалиция с БСП!?” „Конгресът на ГЕРБ бе поглед назад, не напред. Аз не чух да кажат какво ще правят със здравеопазването, със социалната сфера, с икономиката, която затъва”, каза също Антон Кутев.", "date": "2017.11.28", "title": "МЕГА СКАНДАЛ! На \"Позитано\" 20 се размириса! БСП замазва резила на Антон Кутев - лъжите по адрес на Борисов заличени (ВИДЕО)"}
{"url": "http://pik.bg/%D1%80%D1%83%D1%81%D0%B8%D1%8F-%D0%B7%D0%B0%D0%B3%D1%83%D0%B1%D0%B8-%D0%BA%D0%BE%D0%BD%D1%82%D0%B0%D0%BA%D1%82-%D1%81%D1%8A%D1%81-%D1%81%D0%B2%D0%BE%D0%B9-%D1%81%D0%B0%D1%82%D0%B5%D0%BB%D0%B8%D1%82-news708166.html", "text": "„По време на първата планирана комуникационна сесия с космическия апарат, контактът не е установен, защото той не е в планираната орбита\", се казва в изявление на руската космическа агенция „Роскосмос“. Русия съобщи във вторник, че е загубила контакт със спътник, стартиран от новия Източен космодрум само няколко часа по-рано, съобщава агенция Франс прес.", "date": "2017.11.28", "title": "Русия загуби контакт със свой сателит"}
{"url": "http://pik.bg/%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%B6%D0%B5%D1%81%D1%82%D0%BE%D0%BA%D0%B8%D1%82%D0%B5-%D1%83%D0%B1%D0%B8%D0%B9%D1%86%D0%B8-%D0%BE%D1%82-%D0%BF%D1%80%D0%BE%D0%B2%D0%B0%D0%B4%D0%B8%D1%8F-news708163.html", "text": "пресслужбата на Апелативна прокуратура – Варна Уважени са исканията на Окръжната прокуратура във Варна за вземане мярка за неотклонение „Задържане под стража“ за двамата непълнолетни братя, обвинени в грабеж, придружен с убийство, и за изнасилване. Това съобщиха от . 14-годишният Осман Ю. и 17-годишният му брат Станислав М. остават в ареста, след като състав на Варненския окръжен съд със свои определения от днес, 28 ноември, взе спрямо тях най-тежката мярка за процесуална принуда – задържане под стража. Момчетата от Провадия бяха привлечени като обвиняеми от Окръжната прокуратура във Варна, след като в събота в дома й е била намерена убита 77-годишната К.Ж. По горещи следи служители на ОД на МВР под ръководството на прокуратурата установили и задържали двамата непълнолетни. Те били наети от възрастната жена в понеделник да пренесат дърва за огрев в дома й, като за труда си получили 20 лева. В сряда двамата обвиняеми решили да оберат 77-годишната К.Ж. Проникнали в къщата й през първия етаж. Жената гледала телевизия на втория етаж в дома си, но усетили присъствието им и слязла да провери какво се случва. С твърд предмет непълнолетните сломили съпротивата й, изнасилили жената и ограбили от дома й вещи и пари. Причина за смъртта на огребаната жена според съдебните медици е множествена съчетана травма, несъвместима с живота. И двамата братя растат без родителска грижа от години. Родителите им са в неизвестност, а баща им е обявен за общодържавно издирване. За двете момчета са грижат баба им и дядо им. И Осман, и Станислав са с множество криминални прояви, регистрирани са в детска педагогическа стая, налагани са им възпитателни мерки, които не са постигнали целите си – да бъдат превъзпитани. Братята проявяват изключителна агресивност, бруталност и жестокост в противоправните си прояви. Грабежът, придружен с убийството, и изнасилването на възрастната им съгражданка Станислав е извършил в срока на наложените му с присъда на Районния съд в Провадия пробационни мерки за грабеж. Дни преди деянието, за което му бе наложена мярка за неотклонение „Задържане под стража“, той е извършил кражба от дома на леля си. В съдебната зала 17-годишният Станислав поиска съдът да го пусне под домашен арест. По-малкият му брат се държа изключително хладнокръвно и невъзмутимо. Определениято на Варненския окръжен съд подлежат на обжалване пред Апелативния съд.", "date": "2017.11.28", "title": "Оставиха в ареста жестоките убийци от Провадия"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%81%D0%BC%D1%8F%D1%85-%D0%BE%D1%81%D1%8A%D0%B4%D0%B8%D1%85%D0%B0-%D1%82%D0%B0%D1%80%D1%82%D0%BE%D1%80%D0%B0-%D0%BD%D0%B0-%D1%80%D1%83%D1%81%D0%BA%D0%B0%D1%82%D0%B0-%D0%B3%D1%80%D1%83%D0%BF%D0%B0-%D0%B7%D0%B0-%D0%B1%D0%BE%D1%8F-%D0%BD%D0%B0-%E2%80%9E%D0%BB%D0%B0%D1%83%D1%82%D0%B0%E2%80%9C-%D0%BD%D0%B0-10-%D0%B4%D0%BD%D0%B8-%D0%B0%D1%80%D0%B5%D1%81%D1%82-%D0%B3%D0%BE%D0%B4%D0%B8%D0%BD%D0%B0-%D0%BD%D1%8F%D0%BC%D0%B0--news708171.html", "text": "Тарторът на руската група \"Банда Тука\" Максим Тук бе осъден на 10 дни, които ще прекара в структура на МВР. Освен това Максим е със забрана да посещава мачове в България за една година. Един от арестуваните фенове на ЦСКА-София пък ще бъде съден за по-тежко престъпление и няма да мине \"тънко\" по закона за футболното хулиганство. Вероятно става въпрос за привърженика, който е ударил шефа на охранителната фирма на \"Лаута\". Това обаче все още не е потвърдена официално информация. Всички останали арестувани са осъдени да останат в ареста или изтрезвителя под тепетата за от 10 до 15 дни. На феновете са наложени и забрани да посещават мачове за период от една година до година и половина, съобщава още \"PlovdivDerby\". Днес два съдебни състава са заседавали по административните дела на арестуваните привърженици на ЦСКА-София, Локомотив (Пловдив) и Спартак (Москва).", "date": "2017.11.28", "title": "ПЪЛЕН СМЯХ! Осъдиха тартора на руската група за боя на „Лаута“ на 10 дни арест! Година няма да ходи на мачове"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B5%D1%82%D0%BE-%D0%BA%D0%BE%D0%B8-%D1%81%D0%B0-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D0%BA%D1%80%D0%B0%D0%BB%D0%B8-%D0%B3%D0%BE%D1%80%D0%B8%D0%B2%D0%BE-%D0%B2-%D0%BF%D0%B0%D0%B2%D0%BB%D0%B8%D0%BA%D0%B5%D0%BD%D0%B8-%D1%81%D0%BD%D0%B8%D0%BC%D0%BA%D0%B8-news708123.html", "text": "В Павликени вчера бяха арестувани четирима полицаи. Това се случи след 9-месечно разследване за кражба на служебно гориво, съобщава от „Господари на ефира“. При ареста бяха иззети служебни автомобили, на които предстои да бъдат направени технически експертизи, както и много документи. Към момента са задържани четирима полицаи- командирът на отделението Георги Едрев, огнярът Бисер Йорданов, домакинът Ангел Стефанов и началникът на полицейския участък на Сухиндол Румен Стойчев. Участниците в схемата обаче са много повече. Обикновено в схемата се действа, след като две патрулки отиват на бензиностанция и след като напълнят някакво количество, продължават да пълнят в туби. След това тубите се прибират в багажника и … с тях се случва нещо.", "date": "2017.11.28", "title": "РАЗКРИТИЕ! Ето кои са полицаите, крали гориво в Павликени (СНИМКИ)"}
{"url": "http://pik.bg/166-%D1%81%D0%BD%D0%B5%D0%B3%D0%BE%D1%80%D0%B8%D0%BD%D0%B0-%D1%87%D0%B8%D1%81%D1%82%D0%B8%D1%85%D0%B0-%D1%81%D0%BE%D1%84%D0%B8%D1%8F-%D1%86%D1%8F%D0%BB%D0%B0-%D0%BD%D0%BE%D1%89-news708122.html", "text": "166 снегорина бяха на терен през цялата нощ. Те почистваха основните булеварди и улици в София. Това съобщи на брифинг кметът на София Йорданка Фандъкова, която разкри подробности за обстановката в столицата след снеговалежите от вчера. \"Към момента всичките трасета на градския транспорт са почистени. Самият градски транспорт се движи навсякъде по обичайните си маршрути. Почистват се спирките и подходите към подлезите. Днес през деня ще продължи работата по почистването на основните квартални улици и тротоари, които са прилежащи към общински терени. Искам да напомня на гражданите да почистят пред домовете и блоковете си, а собствениците на търговски обекти – да почистят снега пред магазините и офисите\", каза още Фандъкова.", "date": "2017.11.28", "title": "166 снегорина чистиха София цяла нощ"}
{"url": "http://pik.bg/%D0%B0%D1%80%D0%B6%D0%B5%D0%BD%D1%82%D0%B8%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B0-%D1%81%D1%8A%D0%BE%D0%B1%D1%89%D0%B8%D0%BB%D0%B0-%D0%B7%D0%B0-%D0%BF%D0%BE%D0%B6%D0%B0%D1%80-%D0%BF%D1%80%D0%B5%D0%B4%D0%B8-%D0%B4%D0%B0-%D0%B8%D0%B7%D1%87%D0%B5%D0%B7%D0%BD%D0%B5-news708120.html", "text": "Аржентинската подводница, която изчезна на 15 ноември, съобщила за начало на пожар в батериите й, преди да прекъсне радиовръзката с нея, съобщиха аржентинските военноморски сили, цитирани от ДПА. Мистерия: Необичаен шум под водата засечен при изчезването на аржентинската подводница Късо съединение предизвикало дим, но нямало пламъци и пожарът бил изгасен, каза говорителят на ВМС Енрике Балби на пресконференция, предавана на живо по телевизията. Той отхвърли възможността подводницата да е била нападната, но каза, че пожар или късо съединение може бързо да са намалили запасите от кислород в подводницата \"Сан Хуан\" с 44-членен екипаж. Издирването на аржентинската подводница достигна критична фаза Говорителят добави, че издирването продължава. 12 страни, участващи в него, сега чакат да пристигне американска миниподводница и руски съд, които могат да се потопят на дълбочина до 1000 метра, посочва ДПА. Подводницата изчезна след като отплава от южното пристанище Ушуая към базата си в Мар дел Плата.", "date": "2017.11.28", "title": "Аржентинската подводница съобщила за пожар преди да изчезне"}
{"url": "http://pik.bg/%D1%86%D0%B0%D1%80%D1%81%D1%82%D0%B2%D0%BE-%D0%BD%D0%B0-%D0%BC%D0%B0%D1%81%D0%BB%D0%B8%D0%BD%D0%B8-%D0%B8-%D0%BF%D0%B5%D0%BF%D0%B5%D0%BB--%D1%83%D0%B2%D0%BB%D0%B5%D0%BA%D0%B0%D1%82%D0%B5%D0%BB%D0%BD%D0%B0-%D0%B8-%D0%B7%D0%B0%D1%82%D1%80%D0%BE%D0%B3%D0%B2%D0%B0%D1%89%D0%B0-%D0%BA%D0%BD%D0%B8%D0%B3%D0%B0-%D0%BD%D0%B0-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%B0-%D1%81%D0%B5%D0%BB%D0%B5%D0%BA%D1%86%D0%B8%D1%8F-%D0%BE%D1%82-%D0%BF%D0%B8%D1%81-news708173.html", "text": "\"Двайсет и четиримата автори са подбрани много внимателно: добри разказвачи с усет към детайла и чувствителност към нравствените проблеми. Повечето от тях са носители на авторитетни награди като Букър, Пулицър, Хюго, Небюла, а Марио Варгас Льоса е и Нобелов лауреат. - - Книгата е на първо място увлекателно и затрогващо четиво; на второ място – документално свидетелство, сборник с разкази на очевидци, а на трето – чудесен пример на жанра , колективен труд за съдбата на окупираните територии и на хората, останали в тях. Колкото до това, което изпитват читателите, то може да бъде изразено с думите на канадската писателка Маделин Тиен: „Очите ми виждаха онова, което беше пред мен, но то беше толкова объркващо, че умът ми отказваше да го приеме. Въпросът, който се въртеше в съзнанието ми, беше ще изчезнат ли палестинците напълно и дали връзката на израелците с тази земя зависи от пълния контрол върху нея и прогонването на палестинците? Истина ли е, че държавата Израел не може да съществува, ако Палестина съществува? Какво означава в днешния свят „обетована земя“?", "date": "2017.11.28", "title": "\"Царство на маслини и пепел\"- увлекателна и затрогваща книга на изключителна селекция от писатели  "}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B2%D0%B5%D1%89%D0%B0%D1%8F%D1%82-%D0%BB%D0%BE%D1%88%D0%B8%D1%82%D0%B5-%D0%BC%D0%B8%D1%81%D0%BB%D0%B8-%D1%81%D0%B5-%D0%BF%D1%80%D0%B5%D0%B2%D1%80%D1%8A%D1%89%D0%B0%D1%82-%D0%B2-%D1%80%D0%B5%D0%B0%D0%BB%D0%BD%D0%BE%D1%81%D1%82-news708111.html", "text": "13-ят слънчев ден, който е свързан със Звездите и небесната механика, е времето, в което се откриват вратите на бъдещето. Той е един от най-добрите дни за инициация, за излизане на ново равнище, прогнозира астролог, цитиран от \"Бългрия утре\". „ Днес лесно се освобождаваме от чужда негативна енергия, но и лесно ставаме жертва на психоенергийни атаки (чужда завист и ненавист), затова се погрижете за собствената си защита чрез познатите ви техники. Препоръчва се пътуване, работа с интелектуален труд. Може да решавате логически задачи. Добър ден е за всякакви игри. Препоръчва се да се занимавате с възпитанието на децата, с астрология, да пътувате“, добавя Ивелина Пенчева. „Добре е да се започне цикъл за очистване на физическото тяло и да се освободите от негативна енергия. Следете за думите, които изричате и контролирайте хода на мислите си. Всяка лоша мисъл в този ден може да се въплъти в реалността“, предупреждава тя. „Не се препоръчва интимност и да се сключва брак (може да завърши с развод).  Дори животните не бива да се допускат близо едно до друго. Не се препоръчва рязко да скъсвате с хората, да се подстригвате, да режете нокти, не вземайте вана“, добавя астрологът. „Нужно е да се яде по-малко, да се избягва месната храна. Добре е да се яде прясно изпечен хляб, солена извара и солено сирене. В облеклото пък се препоръчват бели, червени и лилави цветове. Да се избягват всички блатни цветове и пясъчно жълто“, съветва Ивелина Пенчева. „Символичните сънища не се сбъдват, а конкретните – в кратки срокове. Да видите огън е знак за защита. Да плувате – ще попаднете под зависимост. Да видите книга или нещо да пишете – ново запознанство“, добавя астрологът.", "date": "2017.11.28", "title": "ЗВЕЗДИТЕ ВЕЩАЯТ! Лошите мисли се превръщат в реалност"}
{"url": "http://pik.bg/%D0%B0%D0%BF%D0%B8-%D0%BD%D1%8F%D0%BC%D0%B0-%D0%B7%D0%B0%D1%82%D0%B2%D0%BE%D1%80%D0%B5%D0%BD%D0%B8-%D0%BF%D1%8A%D1%80%D0%B2%D0%BE%D0%BA%D0%BB%D0%B0%D1%81%D0%BD%D0%B8-%D0%BF%D1%8A%D1%82%D0%B8%D1%89%D0%B0-news708126.html", "text": "Към момента няма затворени пътища и ограничения по първокласната пътна мрежа. Това каза пред Нова тв инж. Светослав Глосов - член на УС на Агенция „Пътна инфраструктура“. „Има ограничение за движение на товарни автомобили с различно тегло за различните проходи, за полуремаркета и ремаркета. Това обаче важи главно за планинските проходи в пазарджишки район, които имат ограничения. Имаше проблеми преди броени минути по пътя Девин-Михалково. Там имаше свлачище, което се почиства. До няколко часа ще бъде отворен. В тези проходи има ограничение за движение на камиони с маса над 12 тона. На прохода Шипка няма ограничение, Троян-Кърнаре е затворен за движение на автомобили с тегло над 12 тона, на Петрохан също има ограничение за такъв тип автомобили“, заяви инж. Глосов. По думите му по данни на ситуационния център на АПИ нощта е минала спокойно и няма пътнотранспортни произшествия. „Тук искам да призова шофьорите, които тръгват на път да получат информация в реално време от ситуационния център на АПИ, както и да шофират внимателно. Прави впечатление, че голяма част от водачите като че ли все още не са се настроили за движение при зимни условия. Зимата вече факт. Винаги зимата ни изненадва – или ще падне сняг по-рано, или по-късно“, допълни той. Според него голяма част от пътнотранспортните произшествия през вчерашния ден са точно заради несъобразена скорост, несъобразяване с пътните условия или движение с гуми или техническо състояние, непригодно за зимни условия. „Пътищата се третират със соли, така че да не се допусне заледяване“, посочи той. По думите му едни от критичните точки са: пътят Батак-Доспат, Белово-Юндола и Велинград-Сърница. „При Рожен и Пампорово трябва да се движат и с вериги. Сигнали могат да бъдат подавани са сайта на АПИ, както и в ситуационния център на Агенцията на тел. 0700 130 20“, каза още инж. Светослав Глосов.", "date": "2017.11.28", "title": "АПИ: Няма затворени първокласни пътища"}
{"url": "http://pik.bg/%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D1%85%D0%B0%D0%BD-%D1%81%D0%B5-%D0%BD%D0%BE%D1%80%D0%BC%D0%B0%D0%BB%D0%B8%D0%B7%D0%B8%D1%80%D0%B0-news708130.html", "text": "„Ситуацията в прохода „Петрохан” се нормализира”, съобщи пред Нова тв Ивайло Спасов, директор на областното пътно управление в Монтана. Цяла нощ проходът е обработват, тази сутрин 6 машини работеха в „Петрохан”, а 25 машини – по пътищата на територията на цялата област Монтана. Всички настилки са обработени и годни за пътуване. Призивът ни към шофьорите е да тръгват подготвени на път – с подходящи гуми и достатъчно гориво и да бъдат отговорни на пътя”, каза още той.", "date": "2017.11.28", "title": "Ситуацията на \"Петрохан\" се нормализира"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D1%85%D0%BE%D0%B4%D1%8A%D1%82-%E2%80%9E%D1%80%D0%BE%D0%B6%D0%B5%D0%BD%E2%80%9C-%D0%B5-%D0%B7%D0%B0%D1%82%D0%B2%D0%BE%D1%80%D0%B5%D0%BD-%D0%B7%D0%B0-%D0%BA%D0%B0%D0%BC%D0%B8%D0%BE%D0%BD%D0%B8-news708121.html", "text": "Над 50 машини са обработвали пътните настилки по високите части на Смолянско, като те са проходими при зимни условия, съобщават от Областно пътно управление в Смолян. Има въведени редица ограничения по пътищата. Проходът \"Рожен\" е затворен за движение за товарни автомобили с ремаркета и полуремаркета, за прохода \"Пампорово\" е в сила целогодишната забрана за моторни превозни средства над 3,5 тона, като всички автомобили, които пътуват по това направление трябва да са с вериги. Забрана за движение на товарни автомобили с ремаркета и полуремаркета е в сила и за прохода \"Превала\", като там отново всички останали моторни превозни средства трябва да са с вериги. Идентична е ситуацията и по пътя Доспат-Батак. Забранено за движение на товарни автомобили с ремаркета и полуремаркета е и по пътя Девин-Михалково, в пътният участък над язовир \"Цанков камък\". Единствено за прохода \"Печинско\" няма ограничения. \"През нощта сме нямали сигнали за инциденти, пътищата са обработени - почистени, опесъчени и осолени\", коментираха още от дежурната част на Пътно управление в Смолян. Според данни на Планинската спасителна служба в Пампорово, там продължава да вали сняг, като на този етап е натрупало около 20 см в района на \"Студенец\", а температурата е -4 градуса. На връх Снежанка снежната покривка е достигнала 30 см, в района на Чепеларе тя е 10 см, а на връх Мечи чал около 20 см.", "date": "2017.11.28", "title": "ВАЖНО! Проходът „Рожен“ е затворен за камиони"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%B0%D0%BD%D1%82%D0%BE%D0%BD-%D0%BA%D1%83%D1%82%D0%B5%D0%B2-%D0%B8%D1%81%D1%82%D0%B5%D1%80%D1%8F%D1%81%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%8F%D1%82-%D1%88%D0%B0%D0%BC%D0%B0%D0%BD-%D1%81%D0%B8-%D0%BF%D1%80%D0%BE%D1%81%D0%B8-%D0%B4%D0%B5%D0%BB%D0%BE-%D0%BE%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BD%D0%B0%D0%BF%D1%80%D0%B0%D0%B2%D0%B8-%D0%B3%D0%BE-%D1%88%D0%B5%D1%84--news708119.html", "text": "Нов жесток скандал по оста БСП - ГЕРБ! Червеният депутат Антон Кутев вкара думи в устата на премиера Бойко Бирисов. Това стана преди минути в студиото на Би Ти Ви. \"Борисов казва много неща, помним и думите за \"лошия човешки материал\", заяви социалистът. Той беше моментално поправен от водещия Антон Хекимян, който му напомни, че Борисов не е изричал тези думи към българите. \"Преди време Борисов каза, че ще съди всеки, който твърди такова нещо\", припомни му Хекимян. Кутев обаче не се отметна от думите си и заяви, че все пак Борисов го е казал, макар и с други думи. Това обаче не беше всичко. \"Червеният шаман\" истеряса напълно в края на разговора, когато каза буквално: \"Аз няма да кажа като Корнелия, че в парламента има мутри, но в България може шеф на силова групировка да стане министър-председател. Айде да не е силова групировка, а охранителна фирма\". Кутев очевидно не прави разлика между силова групировка и охранителна фирма - първото е престъпна организация, второто - напълно законен бизнес. В съда това може да му донесе бърза присъда. Червеният депутат продължи да хули ГЕРБ и конгреса на партията от неделя. По думите му не можело да се избира с пълно мнозинство лидера, лично той имал много забележки към премиера. Кутев не пропусна да зачекне и очевидно болната тема на БСП за категорично приетата декларация от страна на ГЕРБ, че няма да влизат в коалиция със социалистите. Червеният депутат се опита да припомни предложението на Борисов към Нинова да оглави Народното събрание и Деница Златева да остане министър отговарящ за европредседателството, но не спомена думите тогава на премиера, че го прави, за да има стабилност в държавата. По думите на Антон Кутев Патриотите нямало да влязат в следващия парламент, а Марешки играел заедно с управляващата коалиция.", "date": "2017.11.28", "title": "БОМБА В ЕФИР! Антон Кутев истеряса! \"Червеният шаман\" си проси дело от Борисов, направи го шеф на силова групировка"}
{"url": "http://pik.bg/%D1%85%D0%BE%D0%BB%D0%B0%D0%BD%D0%B4%D1%81%D0%BA%D0%B8-%D1%83%D1%87%D0%B5%D0%BD%D0%B8-%D1%81%D0%B0-%D1%83%D1%81%D1%82%D0%B0%D0%BD%D0%BE%D0%B2%D0%B8%D0%BB%D0%B8-%D1%87%D0%B5-%D0%B2-%D0%BF%D0%BE%D1%87%D0%B2%D0%B0%D1%82%D0%B0-%D0%BD%D0%B0-%D0%BC%D0%B0%D1%80%D1%81-%D0%BC%D0%BE%D0%B6%D0%B5-%D0%B4%D0%B0-%D0%B6%D0%B8%D0%B2%D0%B5%D1%8F%D1%82-%D0%BF%D1%8A%D0%BB%D0%BD%D0%BE%D1%86%D0%B5%D0%BD%D0%BD%D0%BE-%D0%B7%D0%B5%D0%BC%D0%BD%D0%B8-%D1%87%D0%B5%D1%80%D0%B2%D0%B5%D0%B8-news708091.html", "text": "Учени от Вагенингенския университет в Холандия, изследващи вулканичните почви, са установили, че земните червеи могат да живеят и да дават потомство в аналогични марсиански почви, съобщава електронното издание Phys. За имитация на марсиански почви те използвали такава, събрана от вулканичен район на Хаваите. В нея добавили свинска тор, остатъците от други растения и засадили рукола, след което заровили в земята земни червеи. Станало ясно, че както и при обикновени условия,  се получава смесване на почвата с органични съединения, което води до отделянето на хранителните за растенията азот, фосфор и калий. Освен това, червеите прокарват в земята канали, облекчавайки достапът на въздух и влага. При тези условия червеите дали напълно здраво потомство. В хода на експеримента учените успели да отгледат в тази почва зелен фасул, грах и други видове растения, които се оказали напълно безопасни за здравето на човека при тяхна консумация. Авторите на изследването отбелязват, че работата им ще помогне за евентуално бъдещо колонизиране на Марс и за създаването на  затворена и ефективна екосистема там.", "date": "2017.11.28", "title": "Холандски учени са установили, че в почвата на Марс може да живеят пълноценно земни червеи"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-56-%D0%BF%D0%BE-%D1%80%D0%B8%D1%85%D1%82%D0%B5%D1%80-%D0%B1%D0%B5-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BD%D0%BE-%D0%B2-%D0%B0%D0%BB%D1%8F%D1%81%D0%BA%D0%B0-news708098.html", "text": "Земен трус с магнитуд 5,6 по скалата на Рихтер е бил регистриран в Аляска, съобщава Интерфакс, като се позовава на Алтае-Саянския филиал на единната Геофизическа служба към Руската академия на науките. Според информацията, епицентърът на труса е бил на 104 километра югоизточно от Анкъридж, на координати 60,65 градуса северна ширина и -147,58 градуса западна дължина. Земетресението е било регистрирано в 00:18 часа днес българско време Като интензивност трусът е оценен като „много силен“.", "date": "2017.11.28", "title": "Трус! Земетресение с магнитуд 5,6 по Рихтер бе регистрирано в Аляска"}
{"url": "http://pik.bg/%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8%D1%82%D0%B5%D0%BB%D0%B5%D0%BD-%D0%BA%D0%BE%D0%B4-%D0%B7%D0%B0-%D0%BE%D0%BF%D0%B0%D1%81%D0%BD%D0%BE-%D0%B2%D1%80%D0%B5%D0%BC%D0%B5-%D0%B2-5-%D0%BE%D0%B1%D0%BB%D0%B0%D1%81%D1%82%D0%B8-news708106.html", "text": "Пет области у нас остават с предупредителен код за опасно време, съобщава Нова телевизия. Това са Враца, Ловеч, Велико Търново, Габрово и Плевен. Снеговалежът се измества от Западна България към северните области, а това ще затрудни движението и там. Пътуването по редица пътища у нас вчера беше затруднено заради обилния снеговалеж, имаше и много пътни инциденти. Експертите припомнят, че най-сериозна опасност ни чака след като спре да вали, защото именно тогава пътищата се заледяват.", "date": "2017.11.28", "title": "Предупредителен код за опасно време в 5 области"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%82%D1%8A%D0%BF%D0%B0%D0%BD%D0%B4%D0%B6%D0%B8%D0%B8%D1%82%D0%B5-%D0%BD%D0%B0-%D0%B5%D0%BB%D0%B8%D1%86%D0%B0-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8-%D0%B7%D0%B0-%D0%BA%D0%BB%D0%B0%D0%BD%D0%B5%D1%82%D0%BE-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news708117.html", "text": "Новите тъпанджии на народната певица Елица тодорова, с които тя замени Стунджи след раздялата им, били забъркани в опит за убийство, пише \"Телеграф\". Преди няколко дни рано сутринта на излизане от дискотека в Благоевград започнал спор между две компании за момиче (ВИЖТЕ В ОЩЕ ПО ТЕМАТА), като момчета бяха наръгани с нож. 19-годишния Марио Стоянов и братята близнаци Мартин и Кристиян Пищолски нападнали трима студенти от Югозападния университет на таксиметровата пиаца пред Младежкия дом в Благоевград. Марио извадил нож и наръгал в корема двама, а трети в бедното, после избягали. След оперативна намеса на лекарите от благоевградската болница, наръганите студенти бяха спасени, а нападателите бяха арестувани. Братята Пищолски се прочуха на родната и световната сцена заедно с народната певица Елица Тодорова. Тя ги взе под крилото си, след като сложи край на връзката си с бившия й любим Стунджи.", "date": "2017.11.28", "title": "СКАНДАЛ! Тъпанджиите на Елица заподозрени за клането в Благоевград"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D0%BF%D0%BE%D0%B4%D0%BE%D0%B1%D1%80%D1%8F%D0%B2%D0%B0%D0%BD%D0%B5-%D0%BD%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D0%BE%D1%82%D1%81%D0%BB%D0%B0%D0%B1%D0%B2%D0%B0%D0%BD%D0%B5-%D0%B8-%D1%81%D0%BF%D0%B8%D1%80%D0%B0%D0%BD%D0%B5-%D0%BD%D0%B0-%D0%B2%D0%B0%D0%BB%D0%B5%D0%B6%D0%B8%D1%82%D0%B5-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%B4%D0%BE-4-%D0%B3%D1%80%D0%B0%D0%B4%D1%83%D1%81%D0%B0-%D0%B4-news708108.html", "text": "Валежите през днешния ден ще отслабнат, като след обяд в повечето места ще спрат, най-късно - в североизточните райони,  съобщават от Националния институт по метеорология и хидрология (НИМХ) към Българската академия на науките (БАН), цитирани от Фокус. Вечерта от югозапад облачността ще започне да се разкъсва и намалява. Ще духа до умерен северозападен вятър. Температурите ще са почти без дневен ход, ще са предимно между минус 1 и 4 градуса, малко по-високи по морския бряг. Над Черноморието ще бъде облачно с валежи от дъжд главно в часовете преди обяд. След пладне валежите ще спрат, най-късно в северните райони, а вечерта от юг облачността ще намалее. Още сутринта вятърът ще се ориентира от запад-северозапад, ще е умерен и временно силен. Температурата на въздуха към 14 часа се очаква да е между 4 и 7 градуса и до вечерта още ще се понижи. Температурата на морската вода ще бъде около 12 градуса. Вълнението на морето ще е 2-3 бала, вечерта ще отслабне. Над планините ще бъде облачно с отслабващи валежи от сняг. Вечерта валежите навсякъде ще спрат, най-късно в Стара планина. Ще духа умерен и временно силен вятър от север-северозапад и с него температурите още малко ще се понижат, на височина 1 200 метра ще е около минус 2 градуса, на 2 000 метра – около минус 6 градуса. Под влияние на преминаващия циклон „Татяна“ атмосферното налягане в Източна България ще бъде значително по-ниско от средното за ноември, а след обяд в западните райони на страната ще започне бавно да се повишава.", "date": "2017.11.28", "title": "Започва подобряване на времето! Отслабване и спиране на валежите, температури до 4 градуса днес"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D1%89%D0%B5-%D0%B4%D0%B0%D0%B2%D0%B0-%D0%BF%D0%BE%D0%BA%D0%B0%D0%B7%D0%B0%D0%BD%D0%B8%D1%8F-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B0%D1%82%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B0-news708100.html", "text": "Министърът на отбраната на Аржентина Оскар Агуада е бил привикан от аржентински съд за да даде показания в качеството му на свидетел по делото за изчезването на бойната подводница „Сан Хуан“ на 17 ноември, съобщава телевизионният канал Todo Noticias. Подводницата, с 44 души на борда, е в неизвестност. Министър Агуада ще информира съда за хода на издирвателната операция. Той ще обяснява и за неизправностите по подводницата, за които са информирали от екипажа  преди изчезването й. Разследването стартира, след като срещу Военноморските сили на Аржентина бяха повдигнати обвинения след старта на издирването на изчезналата подводница. Към момента в делото няма обвиняеми или заподозрени.", "date": "2017.11.28", "title": "Министърът на отбраната на Аржентина ще дава показания по делото за изчезналата подводница „Сан Хуан“"}
{"url": "http://pik.bg/%D1%82%D1%80%D0%B8%D0%BC%D0%B0-%D1%86%D0%B8%D0%B2%D0%B8%D0%BB%D0%BD%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D1%81%D1%80%D0%B5%D1%89%D1%83-%D1%84%D1%80%D0%B5%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%BD%D0%BE%D1%81%D0%BB%D1%83%D0%B6%D0%B5%D1%89%D0%B8-%D0%B2-%D0%B1%D1%83%D1%80%D0%BA%D0%B8%D0%BD%D0%B0-%D1%84%D0%B0%D1%81%D0%BE-news708099.html", "text": "Трима цивилни са пострадали при атака срещу френски военнослужещи в Буркина Фасо малко преди визитата на президента на Франция Еманюел Макрон в африканската страна, съобщи Франс Прес, цитирана от Фокус. Двама нападатели на мотоциклети са хвърлили гранати към автомобил на френската армия, пътуващ към казарми в столицата Уагадугу, където са разположени френски спецчасти. При нападението са пострадали трима местни жители, един от които е в тежко състояние. Френският президент пристигна в Буркина Фасо снощи. Това е първата спирка от тридневната обиколка на Макрон в Африка, имаща за цел да засили влиянието на Франция на континента и да ограничи мигрантския поток към Европа. Втората спирка от обиколката на Макрон ще стане Кот д‘Ивоар.", "date": "2017.11.28", "title": "Трима цивилни са ранени при нападение срещу френски военнослужещи в Буркина Фасо"}
{"url": "http://pik.bg/%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D0%BB%D0%B5%D1%82%D0%B8%D1%89%D0%B5-%D0%B2-%D0%B1%D0%B0%D0%BB%D0%B8-%D0%BE%D1%81%D1%82%D0%B0%D0%B2%D0%B0-%D0%B7%D0%B0%D1%82%D0%B2%D0%BE%D1%80%D0%B5%D0%BD%D0%BE-%D0%B7%D0%B0%D1%80%D0%B0%D0%B4%D0%B8-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D0%B8%D0%B7%D1%80%D0%B8%D0%B3%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D1%83%D0%BB%D0%BA%D0%B0%D0%BD%D0%B0-%D0%B0%D0%B3-news708090.html", "text": "Международното летище в Бали остава затворено за втори пореден ден заради опасност от вулканично изригване, предаде Франс Прес, цитирана от Фокус. Представители на местните власти посочват, че летището ще остане затворено поне до сряда сутрин, местно време. Десетки хиляди туристи се оказаха вчера блокирани на международното летище на популярния индонезийски остров Бали, след като изригването на вулкана Агунг принуди властите да наложат временното му затваряне. Мярката се наложи, след като стана ясно, че пепелта, изхвърлена във въздуха след изригването на вулкана, е достигнала до въздушното пространство над летището.", "date": "2017.11.28", "title": "Международното летище в Бали остава затворено заради опасност от изригването на вулкана Агунг"}
{"url": "http://pik.bg/%D1%81%D1%8A%D0%B4-%D0%B2-%D0%BA%D0%B0%D1%80%D0%B4%D0%B8%D1%84-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D0%B2%D0%B8%D0%BD%D0%BE%D0%B2%D0%BD%D0%BE-17-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D0%BB%D0%BE-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-news708092.html", "text": "17-годишно момче бе намерено за виновно за планирането на атентат в Кардиф, съобщава  Daily Mail, цитирани от Фокус. Вдъхновено от „Ислямска държава“, момчето е възнамерявало да се вреже с автомобил в тълпата по време на концерт на канадския поп певец Джъстин Бийбър в столицата на Уелс. Полицията е намерила оставено от него „мъченическо писмо“, в което се описва като „боец на „Ислямска държава“. Според органите на реда, планираното от момчето нападение наподобява атаката пред британския парламент от март, при която микробус прегази няколко пешеходци на лондонския Уестминстърски мост. Момчето е признало, че притежава нож и чук, и че е написало писмото, но отрича да е възнамерявал да нарани някого. Присъдата ще бъде произнесена през януари.", "date": "2017.11.28", "title": "Съд в Кардиф призна за виновно 17-годишно момче, подготвяло терористичен акт"}
{"url": "http://pik.bg/%D0%B0%D0%BA%D1%82%D0%B8%D0%B2%D0%BD%D0%BE%D1%81%D1%82-%D0%B2%D1%83%D0%BB%D0%BA%D0%B0%D0%BD%D1%8A%D1%82-%D0%BF%D0%BE%D0%BF%D0%BE%D0%BA%D0%B0%D1%82%D0%B5%D0%BF%D0%B5%D1%82%D0%B5%D0%BB-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D0%BF%D0%B5%D0%BF%D0%B5%D0%BB-%D0%BD%D0%B0-3-%D0%BA%D0%BC-%D0%B2%D0%B8%D1%81%D0%BE%D1%87%D0%B8%D0%BD%D0%B0-news708093.html", "text": "Вулканът Попокатепетел край столицата на Мексико е изхвърлил стълб пепел и дим на височина 3 километра, съобщава националният координатор на силите за гражданска защита на Мексико Луис Филипе Пуенте, цитиран от ТАСС. По думите на Пуенте, съществува реална опасност от падането на пепелта в района около вулкана.", "date": "2017.11.28", "title": "Активност! Вулканът Попокатепетел в Мексико изхвърли пепел на 3 км височина"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B1%D0%B5-%D0%B7%D0%B0%D0%B4%D0%B5%D0%B9%D1%81%D1%82%D0%B2%D0%B0%D0%BD-%D1%80%D0%B0%D0%B4%D0%B0%D1%80-%D0%B7%D0%B0-%D1%81%D0%BB%D0%B5%D0%B4%D0%B5%D0%BD%D0%B5-%D0%BD%D0%B0-%D1%80%D0%B0%D0%BA%D0%B5%D1%82%D0%B8-%D0%B7%D0%B0%D1%80%D0%B0%D0%B4%D0%B8-%D0%B0%D0%BA%D1%82%D0%B8%D0%B2%D0%BD%D0%BE%D1%81%D1%82-%D0%B2-%D0%B1%D0%B0%D0%B7%D0%B0-%D0%BD-news708095.html", "text": "В Южна Корея е бил задействан радар за следене за балистични ракети във връзка с активизация на радиосигнали в района на ракетна база на КНДР, съобщава агенция Киодо. По-рано бе съобщено, че японски и американски военни са регистрирали повишена активност на радиосигнали, което би могло да се разгледа като подготовка за нов ракетен пуск. По-конкретно, би могло да става дума за проверки на работата на системите, с чиято помощ ракетата се направлява от земята. Според южнокорейски правителствен източник, „изстрелването може да бъде осъществено в близките дни“. В същото време, радиосигналите биха могли да бъдат и подготовка за регулярни зимни военни учения.", "date": "2017.11.28", "title": "Напрежение! В Южна Корея бе задействан радар за следене на ракети заради активност в база на КНДР"}
{"url": "http://pik.bg/%D0%B1%D0%B0%D1%80%D0%BE%D0%B2%D0%BA%D0%B0-%D0%B4%D0%B0%D1%80%D0%B8%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%BF%D0%BE%D0%BA%D0%B0%D0%B7%D0%B0-%D0%B1%D0%BE%D0%BC%D0%B1%D0%B8-%D0%B2-%D0%BC%D0%B5%D0%BA%D1%81%D0%B8%D0%BA%D0%BE-%D0%BC%D0%B0%D0%B4%D0%B0%D0%BC-%D0%BC%D1%83%D0%BB%D1%82%D0%B8-%D1%81%D0%BF%D0%B8-%D0%B7%D0%B0-1400-%D0%BB%D0%B5%D0%B2%D0%B0-%D0%B2-5-%D0%B7%D0%B2%D0%B5%D0%B7%D0%B4%D0%B5%D0%BD-%D0%BB%D1%83%D0%BA-news707961.html", "text": "брега на океана хотел предлага нощувки за малко под 1400 лева. С Рубини са заели две от 13-те самостоятелни вили с изглед без безкрайната морска длъж. Стаята на Дарина е с интериор в мексикански стил. Вечер двамата се наслаждават на морския бриз с чаша вино в ръце. Пенливата напитка е сред любимите на Павлова, а в комплекса определено има какво да опита, тъй като ресторантите на територията му предлагат над 1500 вина от цял свят. Сред атракциите, които предлага ризорта, са съоръжения за гмуркане и дълбоководен риболов, но Дарина не е по екстремните подводни приключения. Милионерката предпочита да се припича пред вилата си или на басейна, където на пищните й прелести се порадваха и останалите туристи. На една от снимките, които Павлова пусна във \"Фейсбук\" златистото й горнище с презрамки, гарнирано с перли, изглежда доста изрязано. Бомбите на Дарина явно не са виждали слънце от лятото, когато тя палува на гръцкия остров Миконос. А далечно Мексико, където никой не я познава, е подходяща дестинация, дипломираната актриса от Казанлък да се разголи достатъчно, за да натрупа отново тен. Дни, след като единствено папараците на ПИК я изловиха по време на кратката й визита в София, Дарина Павлова яхна самолета и вече е на другия край на света. Вдовицата на Илия Павлов смени неприятното време в столицата ни с галещите лъчи на слънцето над Мексико. На поредната си луксозна почивка милионерката е съпровождана от личния си асистент Сандро Рубини. За ваканцията си двамата са избрали петзвездния ризорт \"One&Only Palmilla\" в близост до курорта Сано Хосе дел Кабо. В момента разположият на", "date": "2017.11.28", "title": "БАРОВКА! Дарина Павлова показа бомби в Мексико! Мадам Мулти спи за 1400 лева в 5-звезден лукс (СНИМКИ)"}
{"url": "http://pik.bg/%D1%85%D0%BE%D0%BB%D0%B8%D0%B2%D1%83%D0%B4%D1%81%D0%BA%D0%B8%D1%8F%D1%82-%D0%BF%D1%80%D0%BE%D0%B4%D1%83%D1%86%D0%B5%D0%BD%D1%82-%D1%85%D0%B0%D1%80%D0%B2%D0%B8-%D1%83%D0%B0%D0%B9%D0%BD%D1%81%D1%82%D0%B8%D0%B9%D0%BD-%D1%81%D0%B5-%D0%BE%D1%82%D1%82%D0%B5%D0%B3%D0%BB%D0%B8-%D0%BE%D1%82-%D0%B3%D0%B8%D0%BB%D0%B4%D0%B8%D1%8F%D1%82%D0%B0-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%80%D0%B5%D0%B6%D0%B8%D1%81%D1%8C%D0%BE%D1%80%D0%B8-news708096.html", "text": "Скандалният холивудски продуцент Харви Уайнстийн, срещу когото бяха повдигнати куп обвинения в сексуален тормоз, се оттегли от Гилдията на американските режисьори, съобщава Entertainment Weekly. „Харви Уайнстийн се отказа от членството си в Гилдията на американските режисьори“, се посочва в официално изявление на представител на Гилдията. След серията от обвинения в сексуален тормоз и изнасилвания срещу Уайнстийн, от Гилдията стартираха вътрешно разследване, което се очакваше да доведе до изключването на продуцента от организацията. Скандалите около Харви Уайнстийн избухнаха след като в New York Times се появи разследване, според което продуцентът в течение на 30 години е извършвал неподобаващи действия към жени, с които е работил. След появата на разследването, над 80 жени обвиниха Уайнстийн в сексуален тормоз.", "date": "2017.11.28", "title": "Холивудският продуцент Харви Уайнстийн се оттегли от Гилдията на американските режисьори"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BF%D0%B8%D1%8F%D0%BD-%D0%BC%D1%8A%D0%B6-%D0%BD%D0%B0%D0%BF%D0%B0%D0%B4%D0%BD%D0%B0-%D1%81-%D0%BD%D0%BE%D0%B6-%D0%BA%D0%BC%D0%B5%D1%82%D0%B0-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%8F-%D0%B3%D1%80%D0%B0%D0%B4-%D0%B0%D0%BB%D1%82%D0%B5%D0%BD-news708081.html", "text": "Пиян мъж с нож е нападнал в снек бар кмета на германския град Алтен Андреас Холщайн, съобщават германските медии, цитирани от ТАСС, позовавайки се на източници от полицията. В момента на нападението членът на Християн-демократическия съюз на Германия е изчаквал реда си. Преди това пияният мъж на висок глас критикувал политиката на кмета и отправял ругатни по негов адрес. Холщайн веднага е бил откаран в болница, като няма опасност за живота му. Той е известен с либералните си възгледи към миграцонната политика и това, че открито приветства приема на бежанци в града. От полицията уточняват, че нападателят е на 57 години и е германски гражданин.", "date": "2017.11.28", "title": "Екшън! Пиян мъж нападна с нож кмета на германския град Алтен"}
{"url": "http://pik.bg/%D0%B4%D0%B6%D0%B0%D0%BD%D0%BB%D1%83%D0%B8%D0%B4%D0%B6%D0%B8-%D0%B1%D1%83%D1%84%D0%BE%D0%BD-%D0%B3%D0%BE%D1%82%D0%BE%D0%B2-%D0%B4%D0%B0-%D1%81%D0%B5-%D0%B2%D1%8A%D1%80%D0%BD%D0%B5-%D0%B2-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%82%D0%B8%D0%BC-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-%D0%B8-%D0%BD%D0%B0-60-%D0%B3%D0%BE%D0%B4%D0%B8%D0%BD%D0%B8-%D0%BF%D1%80%D0%B8-%D0%B5%D0%B4%D0%BD%D0%BE-%D1%83%D1%81%D0%BB-news708079.html", "text": "Капитанът на Ювентус Джанлуиджи Буфон заяви пред Футбол Италия, че не е загубил желание да играе за националния тим на Италия и ще бъде готов да се завърне в отбора. „Достигнах до определена възраст, заради което трябва да си взема почивка – коментира 39-годишният вратар, който обяви  оттеглянето си от националния тим на Италия веднага след края на квалификациите за Световното първенство в Русия, които тимът не успя да преодолее. – Ако в Италия не останат вратари и бъда поканен да се върна в националния тим, съм готов да го направя и на 60 години“.", "date": "2017.11.28", "title": "Джанлуиджи Буфон готов да се върне в националния тим на Италия и на 60 години при едно условие"}
{"url": "http://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-53-%D0%BC%D0%B8%D1%80%D0%BD%D0%B8-%D0%B6%D0%B8%D1%82%D0%B5%D0%BB%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D1%80%D1%83%D1%81%D0%BA%D0%B8-%D0%B2%D1%8A%D0%B7%D0%B4%D1%83%D1%88%D0%BD%D0%B8-%D1%83%D0%B4%D0%B0%D1%80-%D0%B2-%D1%81%D0%B8%D1%80%D0%B8%D1%8F-news708080.html", "text": "Най-малко 53 мирни жители са били убити в Сирия при руски въздушни удари по село, контролирано от „Ислямска държава“ (ИДИЛ), съобщи базираният в Лондон Сирийски център за наблюдение на човешките права, цитирана от Би Ти Ви. Сред загиналите има и 21 деца. Въздушното нападение е извършено в събота над село Аш Шафах, в провинция Дейр ез-Зор. Това е един от последните райони под контрола на ИДИЛ. Според руското командване обаче, цел на атаката са били бази на джихадистите и складове за боеприпаси.", "date": "2017.11.28", "title": "Най-малко 53 мирни жители са загинали при руски въздушни удар в Сирия"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D1%81%D0%B0%D1%89-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BB%D0%B0-%D1%83%D1%87%D0%B5%D0%BD%D0%B8%D0%BA-%D1%81%D0%BB%D0%B5%D0%B4-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-news708082.html", "text": "Ученик от американския град Телурайд, щата Колорадо е бил задържан от полицията по подозрение в причастност към разпространение на заплахи за извършването на терористичен акт в образователно учреждение, съобщава Асошиайтед Прес. По данни на правоохранителните органи, няколко ученици планирали да устроят в училището си взрив и масов разстрел. В дома на заподозрения са били открити пушка и пистолет. Във връзка със заплахата за терористичен акт, училището е било временно затворено. Сътрудниците на полицията разпитват по случая още петима ученици.", "date": "2017.11.28", "title": "Полицията в САЩ е задържала ученик след заплаха за терористичен акт"}
{"url": "http://pik.bg/%D0%B2%D1%8A%D0%B7%D0%B4%D1%83%D1%88%D0%B5%D0%BD-%D0%B5%D0%BA%D1%88%D1%8A%D0%BD-%D1%80%D1%83%D1%81%D0%BA%D0%B8-%D1%81%D1%83-30-%D0%B5-%D0%BF%D1%80%D0%B8%D1%85%D0%B2%D0%B0%D0%BD%D0%B0%D0%BB-%D0%BF%D0%B0%D1%82%D1%80%D1%83%D0%BB%D0%B5%D0%BD-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%BD%D0%B0%D0%B4-%D1%87%D0%B5%D1%80%D0%BD%D0%BE-%D0%BC%D0%BE%D1%80%D0%B5-news708083.html", "text": "Руски изтребител  Су-30 е извършил „рисковано“ прихващане на патрулен американски самолет P-8 Poseidon над Черно море миналата събота, съобщава CNN, позовавайки се на представителя на Министерството на отбраната на САШ Мишел Балданз. Прихващането е продължило около 24 минути. „Американският самолет е бил в международно въздушно пространство и не е правил нищо, което би могло да провокира екипажа на руския изтребител“, категорична е представителката на Пентагона. Тя уточнява, че американската страна определя прихващанвето като „рисковано“, тъй като руският Су-30 е прелетял в непосредствена близост пред P-8 Poseidon, заради което американският въздушен съд е бил прнуден да направи рязка маневра, довела до „много сериозна турболенция“. По думите на Балданз, това би могло да доведе до много сериозни травми за членовете на екипажа и на двама самолета.", "date": "2017.11.28", "title": "Въздушен екшън! Руски Су-30 е прихванал патрулен американски самолет над Черно море"}
{"url": "http://pik.bg/%D0%BE%D1%82-%D0%B0%D0%BD%D0%BA%D0%B0%D1%80%D0%B0-%D1%81%D0%B0-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B8-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B2-%D0%B0%D1%81%D1%82%D0%B0%D0%BD%D0%B0-%D0%B8-%D0%B6%D0%B5%D0%BD%D0%B5%D0%B2%D0%B0-%D1%81%D0%B0-%D1%83%D1%81%D0%BF%D0%BE%D1%80%D0%B5%D0%B4%D0%BD%D0%B8-news708084.html", "text": "Мирният процес в Астана се води успоредно с мирните преговори в Женева, а не се конкурира с тях. Това заяви премиерът на Турция Бинали Йълдъръм по време на реч пред Международния институт за стратегически проучвания в Лондон, предаде Франс Прес, цитирана от Фокус „Този процес не се състезава с процеса в Женева – заяви Йълдъръм. - Мирните преговори в Астана, тристранните срещи не са алтернатива на Женева. Това, което се опитваме да направим, е да подготвим почвата за решение в Женева“. Руският президент Владимир Путин, заедно със своите колеги от Иран и Турция през последните месеци активизираха дипломатическите и военни инициативи, фокусирани върху Сирия.", "date": "2017.11.28", "title": "От Анкара са категорични: Сирийските преговори в Астана и Женева са успоредни"}
{"url": "http://pik.bg/%D1%81%D0%BB%D0%B5%D0%B4-%D1%83%D0%B6%D0%B0%D1%81%D0%B0-%D0%B2-%D1%82%D0%B5%D0%BB-%D0%B0%D0%B2%D0%B8%D0%B2-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2%D0%B0-%D0%B2-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2-%D1%8F%D1%84%D0%B0-news708085.html", "text": "Спасителните екипи са намерили телата на четирима души под руините на разрушения от взрив магазин в южното предградие на Тел Авив, Яфа, съобщава местна телевизия „Втори канал“, цитирана от РИА Новости. Първоначално бе съобщено за петима пострадали при взрива. В едноетажната постройка, по данни на полицията, е имало магазин за строителни материали и домакински принадлежности. „Четири тела са били намерени по руините на частично разрушената сграда на улица Йефет в Яфа. По-рано от мястото са били евакуирани петима пострадали, сред които мъж в критично състояние“, се посочва в информацията на телевизионния  канал. Очакванията са разчистването на останките да продължи до сутринта. Властите все още не се ангажират с обявяване на причини за взрива.", "date": "2017.11.28", "title": "След ужаса в Тел Авив! Четирима загинали при взрива в магазин в Яфа"}
{"url": "http://pik.bg/%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%BE-%D1%88%D0%B5%D1%81%D1%82%D0%BA%D1%80%D0%B0%D1%82%D0%B5%D0%BD-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D1%88%D0%B0%D0%BC%D0%BF%D0%B8%D0%BE%D0%BD-%D0%B2-%D0%BF%D0%BB%D1%83%D0%B2%D0%B0%D0%BD%D0%B5%D1%82%D0%BE-%D0%BF%D1%80%D0%B8%D0%B7%D0%BD%D0%B0-%D1%87%D0%B5-%D0%B5-%D0%B3%D0%B5%D0%B9-news708094.html", "text": "Шескратният световен шампион в плуването Марк Фостър от Великобритания призна нетрадиционната си сексуална ориентация, съобщава  The Guardian. „Не бе леко да взема решението да призная, че съм гей – разкрива пред изданието 47-годишният Фостър. – Дълго обмислях дали си струва. Но да продължавам да прикривам истинската си същност би било изключително тежко и трудно за мен. Осъзнах, че съм гей, когато се влюбих в свой съотборник. Тогава споделих това с майка ми и сестра ми. Винаги съм бил откровен с най-близките ми, но криех от спортната общественост“. Марк Фостър бе знаменосец на делегацията на Великобритания на церемонията по откриването на Олимпиадата в Пекин през 2008 година. Участник е в пет Олимпиади, като има срещу името си осем поправки на световни рекорди.", "date": "2017.11.28", "title": "Откровено! Шесткратен световен шампион в плуването призна, че е гей"}
{"url": "http://pik.bg/%D0%B2-%D0%BD%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%BE%D1%81%D1%82-%D0%B2-%D0%BA%D0%B0%D0%BD%D0%B0%D0%B4%D0%B0-%D0%B5-%D0%B8%D0%B7%D1%87%D0%B5%D0%B7%D0%BD%D0%B0%D0%BB-%D1%81%D0%B0%D0%BC%D0%BE%D0%BB%D0%B5%D1%82-%D1%81-%D0%B4%D0%B2%D0%B0%D0%BC%D0%B0-%D0%B4%D1%83%D1%88%D0%B8-%D0%BD%D0%B0-%D0%B1%D0%BE%D1%80%D0%B4%D0%B0-news708086.html", "text": "В югоизточната канадска провинция Британска Колумбия е изчезнал лекомоторен самолет с двама души на борда, съобщава CTV. Съобщава се, че спасителни екипи са започнали издирването му по въздух в гориста местност на района, в който самолетът е бил засечен за последен път. Според представителя на местния спасителен център Мелиса Киа, самолетът е изчезнал още на 25 ноември, но случаят е получил популярност едва на 27 ноември. По данни на телевизионния канал, работата на спасителните екипи се усложнява заради лошите атмосферни условия: низка облачност и дъждове. Отсъствието на по-конкретни насоки за възможното местонахождение на самолета правят наземното му издирване безмислено, заради което и за момента издирването е само по въздух.", "date": "2017.11.28", "title": "В неизвестност! В Канада е изчезнал самолет с двама души на борда"}
{"url": "http://pik.bg/%D0%BC%D0%B5%D1%80%D0%BA%D0%B8-%D0%BE%D1%82-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BE%D0%B1%D0%BC%D0%B8%D1%81%D0%BB%D1%8F%D1%82-%D0%B4%D0%B0-%D0%B7%D0%B0%D0%B1%D1%80%D0%B0%D0%BD%D1%8F%D1%82-%D0%BD%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%86%D0%B8%D1%82%D0%B5-%D1%81%D0%B8-%D0%BF%D0%BE%D0%BB%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BB%D0%B8%D1%87%D0%BD%D0%B8-%D0%BC%D0%BE%D0%B1%D0%B8%D0%BB%D0%BD%D0%B8-%D1%82%D0%B5%D0%BB-news708087.html", "text": "От администрацията на Белия дом обмислят да забранят на всички свои сътрудници да използват по време на работния си ден личните си мобилни телефони, съобщава агенция Bloomberg, позовавайки се на информация от няколко чиновника. Уточнява се, че мярката е свързана не с изтичане на информация в медиите от администрацията, а с въпроси на кибербезопасността. Според един от източниците, по време на работния ден прекалено много лични мобилни устройства са включени в безжичната мрежа на Белия дом, като повечето използвани уреди са лошо защитени за разлика от тези, които са предоставени служебно на сътрудниците на правителството. Уточнява се, че решение за забрана на личните мобилни устройства засега не е официално утвърдено.", "date": "2017.11.28", "title": "Мерки! От Белия дом обмислят да забранят на сътрудниците си ползването на лични мобилни телефони"}
{"url": "http://pik.bg/%D0%B1%D1%8A%D1%80%D0%B7%D0%B0-%D0%BF%D0%BE%D0%BC%D0%BE%D1%89-%D0%B7%D0%BE%D1%80%D0%BD%D0%B8%D1%86%D0%B0-%D0%BB%D0%B8%D0%BD%D0%B4%D0%B0%D1%80%D0%B5%D0%B2%D0%B0-%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82-%D0%B2-%D0%BF%D0%B8%D1%80%D0%BE%D0%B3%D0%BE%D0%B2-%D1%81%D0%BB%D0%B5%D0%B4-%D0%BD%D0%B0%D1%82%D1%80%D0%B0%D0%B2%D1%8F%D0%BD%D0%B5-%D1%81-%D0%B4%D0%B6%D0%B8%D0%BD-news707978.html", "text": "Амбициозната миска Зорница Линдарева, която фръцка стройно телце пред камерите на \"Биг Брадър\", крие изключително тежко детство. В последната си година в гимназията Линдарева едва не загубила живота си, след като се натровила с промишлено количество алкохол. Инцидентът е от ранната пролет на 2000 г., когато Зори празнувала рожден ден със съученици в парка до НДК. Линдарева решила да се направи на героиня пред съучениците си и погълнала бутилка и половина джин на пейка в градинката. Половин час по-късно момичето колабирало и дружките й повикали \"Бърза помощ\". Зорница изкарала нощта в токсикологията на \"Пирогов\". Три пълни промивки на вътрешностите й направили опитните доктори, преди да гарантират на шокираните й родители, че щерка им със сигурност ще прескочи трапа. Майката и бащата на бъдещата миска дори възнамерявали да я спрат от училище след драмата и Зори да завърши като частна ученичка, но все пак решили, че подобен контрол е прекален и става дума само за еднократен инцидент, твърди седмичник. Преминавала е през тежки състояния, включително и хоспитализации. Затова е избрала да учи и психология, за да може допълнително и сама да може да си помага.", "date": "2017.11.28", "title": "БЪРЗА ПОМОЩ! Зорница Линдарева по спешност в \"Пирогов\" след натравяне с джин"}
{"url": "http://pik.bg/%D0%B0%D1%80%D0%B5%D1%81%D1%82-%D0%B2-%D0%B0%D0%B2%D1%81%D1%82%D1%80%D0%B0%D0%BB%D0%B8%D1%8F-%D0%B1%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%BC%D1%8A%D0%B6-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D1%8F%D0%BD-%D0%B2-%D0%BF%D0%BE%D0%B4%D0%B3%D0%BE%D1%82%D0%BE%D0%B2%D0%BA%D0%B0%D1%82%D0%B0-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-%D0%B2-%D0%BC%D0%B5%D0%BB%D0%B1%D1%8A%D1%80%D0%BD-news708068.html", "text": "Австралийската полиция е арестувала 20-годишен мъж по подозрение, че е планирал терористична атака по време на новогодишните празненства в Мелбърн, предаде Reuters, цитирана от Фокус. В съобщението на органите на реда се посочва, че полицейската операция продължава, но повече арести не се очакват. С това заплахата във втория по големина град в Австралия „е овладяна“, се казва в изявление на полицията. В текста се добавя, че арестът не е свързан с други полицейски разследвания.", "date": "2017.11.28", "title": "Арест! В Австралия бе задържан мъж, заподозрян в подготовката на терористичен акт в Мелбърн"}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%B5%D0%B3%D0%B8%D0%BF%D0%B5%D1%82-%D0%B5-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8%D0%BB%D0%B0-%D0%B4%D0%B2%D0%B5-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8-%D0%B0%D1%82%D0%B0%D0%BA%D0%B8-%D0%BD%D0%B0-%D1%81%D0%B8%D0%BD%D0%B0%D0%B9%D1%81%D0%BA%D0%B8%D1%8F-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2-news708067.html", "text": "Полицията в Египет е предовтратила вчера две атаки срещу постове в северната част на Синайския полуостров, като са унищожили трима нападатели, съобщи телевизионният канал  Sky News Arabia. Според информацията, екстремисти са опитали едновременна атака на два поста на Министерството на вътрешните работи на Египет, разположени в покрайнините на град Ел Ариш.", "date": "2017.11.28", "title": "Полицията в Египет е предотвратила две терористични атаки на Синайския полуостров"}
{"url": "http://pik.bg/%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C-%D0%BF%D0%BE%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82%D1%82%D0%B0-%D0%B7%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8%D1%8F-%D0%B0%D0%BA%D1%82-%D0%B2-%D0%B1%D0%B0%D0%B3%D0%B4%D0%B0%D0%B4-news708071.html", "text": "Терористичната гурпировка „Ислямска държава“ пое отговорността за нападението на терористите-самоубийци в Багдад, съобщи Ройтерс. Посочва се, че при атаката са загинали 35 души. В югоизточната част на Багдад двама терористи-самоубийци извършиха нападение. Първоначално бе съобщено за най-малко девет убити и много ранени.", "date": "2017.11.28", "title": "„Ислямска държава“ пое отговорността за терористичния акт в Багдад"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%B5%D0%BD-%D1%81%D0%B0%D0%BC%D0%BE%D0%BB%D0%B5%D1%82-%D0%B5-%D0%BF%D1%80%D0%BE%D0%B2%D0%B5%D0%BB-%D0%B0%D0%BA%D1%82%D0%B8%D0%B2%D0%BD%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D0%BA%D1%80%D0%B0%D0%B9-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%B8%D1%8F-%D0%B2-%D0%BA%D0%B0%D0%BB%D0%B8%D0%BD%D0%B8%D0%BD%D0%B3-news708072.html", "text": "Американски стратегически разузнавателен самолет RC-135W е осъществил продължителен полет в района на сухопътната и морска граница на Русия в Калининградска област, съобщава Интерфакс, позовавайки се на западни авиационни сайтове. Съобщава се, че военен самолет на Военновъздушните сили на САЩ с бордови номер 62-4132 и позивна Trunk33 е излетял от авиобазата Милденхол във Великобритания. В рамките на няколко часа самолетът е летял край сухопътната граница в Калининградска област и край морската на Балтика. През това време самолетът е бил във въздушното пространство на Полша.", "date": "2017.11.28", "title": "Американски военен самолет е провел активно разузнаване край границата на Русия в Калининградска област"}
{"url": "http://pik.bg/%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D1%87%D0%B0%D0%B9-%D1%83%D0%B1%D0%B8%D0%B2%D0%B0-%D1%88%D0%BC%D0%B8%D0%BA%D0%B0-%D1%81%D0%B5-%D0%BF%D1%80%D0%BE%D0%B4%D0%B0%D0%B2%D0%B0-%D0%B5%D0%B2%D1%82%D0%B8%D0%BD%D0%BE-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F---%D0%BF%D1%80%D0%B5%D0%B2%D1%80%D1%8A%D1%89%D0%B0-%D0%BC%D0%BB%D0%B0%D0%B4-news707163.html", "text": "Нова опасна дрога убива деца. 29 души вече са намерили смъртта си след употребата й, съобщава БНТ. Наркотичното вещество MDMB- шмика е изключително популярно сред тийнейджърите в страната. То обаче води до тежки последствия за организма и дори до фатален край, предупреждават от пловдивската полиция. Само за периода от 2014 до 2016 година в страни от Западна Европа 29 души са намерили смъртта си след употребата му, а случаите на тежки натравяния са повече от 50. Наркотикът може да бъде поръчан и по Интернет. Най-разпространеният в момента наркотик- MDMB - шмика основно идва от Китай. Самата субстанция е без специфична миризма. При употреба се разрежда с ацетон. „С разграденото като течност вещество се напръсква билковия чай. Така е наречен на жаргон. Напръсквайки тази растителна маса, последствие се разпространява с цел пушене“, обясни началникът на група „Наркотици“ към Областна дирекция на МВР- Пловдив Тодор Гарджев. Опасното вещество си пробива път на пазара заради лесния достъп и поне три пъти по-ниската цена от цигара марихуана, например. Цената е средно между 3-5 лева, което е много евтино, добавя Гарджев. Новият вид дрога не оставя следи в урината, затова съветът на специалистите е да следят реакциите и промените в поведението на младите хора. Приемащите шмика не могат да контролират действията си и стават агресивни. Често новата дрога предизвиква загуба на съзнание, кома, обездвижване на крайниците, гадене, повишено сърцебиене, спадане на телесната температура, предупреждава Тодор Гарджев. От Общинския съвет по наркотични вещества в Пловдив разказват, че възрастта на тийнейджърите, употребили дрога за първи път, скоростно пада. Докато преди години първите опити са били на 15-16 години, то сега в момента статистиката показва, че това започва от 13, 14 години, като даже има и 12-годишни, каза психологът към Общински съвет по наркотични вещества Галя Минчева. В Пловдив от началото на годината са задържани над 30 дилъри на опасното вещество, а заловеното количество е над килограм и 800 грама.", "date": "2017.11.28", "title": "СМЪРТОНОСНА ОПАСНОСТ! Китайски \"чай\" убива! Шмика се продава евтино в България - превръща млади хора в живи трупове"}
{"url": "http://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D0%BA%D1%80%D0%B8%D0%B7%D0%B0-%D0%B8%D1%80%D0%BB%D0%B0%D0%BD%D0%B4%D0%B8%D1%8F-%D0%B2%D1%81%D0%B5-%D0%BF%D0%BE-%D0%B1%D0%BB%D0%B8%D0%B7%D0%BE-%D0%B4%D0%BE-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news708073.html", "text": "Премиерът на Ирландия Лео Варадкар заяви, че той и опозиционният лидер Майкъл Мартин ще направят всичко по силите си, за да избегнат предсрочни избори на фона на спора около бъдещето на вицепремиера, предаде Reuters, цитиран от Фокус. Управляващата партия и опозицията имат по-малко от 24 часа да решат политическия спор, който хвърли сянка върху предстоящата среща на върха, фокусирана върху плановете на съседна Великобритания да напусне Европейския съюз. Ирландия ще изиграе ключова роля на срещата. На нея Дъблин ще заяви мнение дали е постигнат достатъчен напредък по въпроса за границата между Ирландия и Северна Ирландия, влизаща в състава на Обединеното кралство. Политическата криза в Ирландия се разрази след обвинения в лъжесвитеделстване срещу вицепремиера Франсис Фицджералд по време на полицейско разследване преди 10 години. Ако вицепремиерът не подаде оставка, опозиционната партия Фина фойл планира днес да гласува вот на недоверие срещу нея. Миналата седмица Варадкар заяви, че ако вотът не бъде оттеглен, той ще бъде принуден да насрочи предсрочни избори до края на годината. Според представители на Европейския съюз, тази възможност може да обърка плановете за срещата на върха за Брекзит, планирана за 14 и 15 декември.", "date": "2017.11.28", "title": "Политическа криза! Ирландия все по-близо до предсрочни избори"}
{"url": "http://pik.bg/%D0%BF%D0%BE-%D0%B6%D0%B8%D1%86%D0%B0%D1%82%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%B8-%D0%B5%D0%BC%D0%B0%D1%8E%D0%BD%D0%B5%D0%BB-%D0%BC%D0%B0%D0%BA%D1%80%D0%BE%D0%BD-%D1%81%D0%B0-%D0%BE%D0%B1%D1%81%D1%8A%D0%B4%D0%B8%D0%BB%D0%B8-%D1%81%D0%B8%D1%82%D1%83%D0%B0%D1%86%D0%B8%D0%B8%D1%82%D0%B5-%D0%B2-%D1%81%D0%B8%D1%80%D0%B8%D1%8F-%D0%B8-%D0%BA%D0%BD%D0%B4%D1%80-news708074.html", "text": "Президентите на САЩ и Франция Доналд Тръмп и Еманюел Макрон са провели телефонен разговор, в хода на който са обсъдили разрешаването на  кризата в Сирия, противодействието на Иран и важността на оказването на натиск над Северна Корея, се посочва в прессъобщение на Белия дом, цитирано от Известия. „Двамата президенти са се съгласили, че женевските преговори под егидата на ООН са единствената реална възможност за постигане на политическо разрешаване на кризата в Сирия. Лидерите са подчертали необходимостта от противопоставяне и прекратяване на дестабилизиращите действия на Иран в Сирия“, се отбелязва в изявлението на Белия дом. Доналд Тръмп и Еманюел Макрон са се съгласили, че всички страни са длъжни да оказват максимално възможния натиск над КНДР, за да се стигне до денуклеаризация на Корейския полуостров.", "date": "2017.11.28", "title": "По жицата! Доналд Тръмп и Емаюнел Макрон са обсъдили ситуациите в Сирия и КНДР"}
{"url": "http://pik.bg/%D0%B1%D0%B0%D1%81%D0%BA%D0%B5%D1%82%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%82%D0%B5-%D1%81-%D0%BF%D1%8A%D1%80%D0%B2%D0%B8-%D1%83%D1%81%D0%BF%D0%B5%D1%85-%D0%B2-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D0%BA%D0%B2%D0%B0%D0%BB%D0%B8%D1%84%D0%B8%D0%BA%D0%B0%D1%86%D0%B8%D0%B8-news708070.html", "text": "Мъжкият национален отбор на България по баскетбол записа първа победа в световните квалификации, съобщи Би Ти Ви. \"Лъвовете\" се пребориха за успеха срещу Исландия в самия край на срещата в Рейкявик, печелейки трудно със 77:74 точки България заема третото място във временното класиране в групата. Лидер с 2 победи от 2 мача е Чехия, втори е тимът на Финландия, който победи родните национали с 82:80 в Ботевград на старта на квалификационната кампания. Първите три отбора продължават напред в следващата фаза на квалификациите за световното в Китай през 2019 г.. В следващата си среща на 23 февруари \"лъвовете\" посрещат отбора на Чехия в Ботевград.", "date": "2017.11.28", "title": "Баскетнационалите с първи успех  в световните квалификации"}
{"url": "http://pik.bg/%D0%BC%D0%B5%D0%B3%D0%B0-%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D0%BE%D0%B4%D0%B3%D0%BB%D0%B0%D1%81%D0%BD%D0%B8%D1%87%D0%BA%D0%B0%D1%82%D0%B0-%D0%BD%D0%B0-%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%82%D0%B0%D0%BC%D0%B0%D1%80%D0%B0-%D0%B1%D1%83%D1%80%D0%B3%D0%B0%D0%B7%D0%BB%D0%B8%D0%B9%D0%BA%D0%B0%D1%82%D0%B0-%D0%B9%D0%BE%D0%B2%D0%B8%D1%82%D0%B0-%D0%B8%D1%81%D0%BA%D0%B0--news707990.html", "text": "Бургазлийката Йовита Георгиева, подгласничка в конкуруса \"Мис България\", прие второто място с високо вдигната глава. Очарователната брюнетка, която цялата страна определи за пъти по-красива от носителката на короната Тамара Георгиева, заяви пред БНР-Бургас, че за нея самото преживяване е незабравима победа. Цяла България е убедена, че Йовита трябваше да стане \"Мис България\", а не Тамара Георгиева. \"За мен представянето ми е победа, защото се представих достойно и конкурсът ще е незабравимо преживяване. Има жури, което избира първото място и след като те така са решили, така ще бъде! Прочетох много лоши коментари за Тамара и не мисля, че една жена заслужава да чуе подобни грозни думи. Всяка жена според мен е красива сама по себе си! Винаги може да има някакви съмнения, но аз отидох на тази сцена, за да се забавлявам и мисля, че представих достойно себе си и Бургас!\", каза Йовита. Според нея гласуването на такъв конкурс трябва да бъде явно, за да е ясно кой за кого е гласувал. Йовита Георгиева се занимава професионално със спортни танци - активен състезател е и тренира малки деца. Иска да продължи да се развива в тази област. Бургазлийката ще представи страната ни на международния конкурс за красота \"Мис Глоуб\", който ще се проведе през следващата година. Бургазлийката Йовита Георгиева, подгласничка в конкуруса \"Мис България\", прие второто място с високо вдигната глава. Очарователната брюнетка, която цялата страна определи за пъти по-красива от носителката на короната Тамара Георгиева, заяви пред БНР-Бургас, че за нея самото преживяване е незабравима победа. Цяла България е убедена, че Йовита трябваше да стане \"Мис България\", а не Тамара Георгиева. \"За мен представянето ми е победа, защото се представих достойно и конкурсът ще е незабравимо преживяване. Има жури, което избира първото място и след като те така са решили, така ще бъде! Прочетох много лоши коментари за Тамара и не мисля, че една жена заслужава да чуе подобни грозни думи. Всяка жена според мен е красива сама по себе си! Винаги може да има някакви съмнения, но аз отидох на тази сцена, за да се забавлявам и мисля, че представих достойно себе си и Бургас!\", каза Йовита. Според нея гласуването на такъв конкурс трябва да бъде явно, за да е ясно кой за кого е гласувал. Йовита Георгиева се занимава професионално със спортни танци - активен състезател е и тренира малки деца. Иска да продължи да се развива в тази област. Бургазлийката ще представи страната ни на международния конкурс за красота \"Мис Глоуб\", който ще се проведе през следващата година.", "date": "2017.11.28", "title": "МЕГА СКАНДАЛ! Подгласничката на \"Мис България\" проговори за Тамара! Бургазлийката Йовита иска явно гласуване на конкурса"}
{"url": "http://pik.bg/%D1%81%D0%B0%D0%BC%D0%BE-%D0%B5%D0%B4%D0%B8%D0%BD-%D1%84%D0%B5%D0%BD-%D0%BE%D1%81%D1%82%D0%B0%D0%B2%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D1%81%D0%BB%D0%B5%D0%B4-%D0%BC%D0%B0%D1%81%D0%BE%D0%B2%D0%BE%D1%82%D0%BE-%D0%BC%D0%B5%D0%BB%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news708061.html", "text": "Пловдивската полиция освободи всички участници в масовия бой между феновете на Локомотив (Пловдив) и ЦСКА с изключение на един, съобщи Би Ти Ви. Той ще бъде предаден на властите в Чехия, тъй като е обявен за международно издирване заради кражба, обявиха от прокуратура в Града под тепетата. Максим Серьогин е сочен за основен провокатор на масовото сбиване между феновете на Локомотив (Пловдив) и ЦСКА Останалите са освободени срещу глоби, но някои от тях ще получат и по-сериозни санкции. Обвинения ще бъдат повдигнати на тези, които са участвали в разрушаването на оградата на стадиона и са нанесли телесни повреди, включително и на длъжностно лице. Общо 11 привърженици бяха задържани заради сбиването в края на първото полувреме на мача от Първа лига в неделя. Заради ексцесиите двата отбора получиха сурови наказания от Дисциплинарната комисия към БФС - 2 домакински мача без публика. Освен това ръководството на Локомотив ще трябва да плати глоба в размер на 14 000 лв., а \"червените\" ще трябва да се разделят с 14 300 лв.", "date": "2017.11.28", "title": "Само един фен остава в ареста след масовото меле в Пловдив"}
{"url": "http://pik.bg/%D1%81%D0%B0%D1%89-%E2%80%9E%D0%BA%D0%BE%D1%80%D0%B8%D0%B3%D0%B8%D1%80%D0%B0%E2%80%9C-%D0%B4%D0%BE%D1%81%D1%82%D0%B0%D0%B2%D0%BA%D0%B8%D1%82%D0%B5-%D1%81%D0%B8-%D0%BD%D0%B0-%D0%BE%D1%80%D1%8A%D0%B6%D0%B8%D1%8F-%D0%B7%D0%B0-%D0%B0%D0%BB%D0%B8%D0%B0%D0%BD%D1%81%D0%B0-%D1%81%D1%80%D1%8A%D0%B6%D0%B0%D0%B2%D0%B0%D1%89-%D1%81%D0%B5-%D1%81%D1%80%D0%B5%D1%89%D1%83-%D0%B4%D0%B6%D0%B8%D1%85%D0%B0%D0%B4%D0%B8%D1%81%D1%82%D0%B8%D1%82%D0%B5-%D0%B2-%D1%81%D0%B8%D1%80%D0%B8%D1%8F-news708062.html", "text": "Вашингтон ще „коригира“ доставките си на оръжия за алианса, сражаващ се срещу джихадистите в Сирия, в който преобладават кюрдските бойци. Това заявиха представители на сирийските кюрди и настояха, че сътрудничеството със САЩ ще продължи, предаде Reuters, цитирани от Фокус. Пентагонът досега не е дал ясна формулировка за очакваните корекции. По-рано Турция оповести, че е получила уверение от Белия дом, че ще спре оръжейните доставки за кюрдските милиции в Сирия. Вашингтон започна да изпраща пряка подкрепа за Отрядите за народна самоотбрана (YPG) по-рано тази година в рамките на подкрепата си за антиджихадисткия алианс Сирийски демократически сили, съставен основно от кюрдски милиции. Решението предизвика гнева на Анкара, която смята YPG за терористична организация.", "date": "2017.11.28", "title": "САЩ „коригира“ доставките си на оръжия за алианса, сръжаващ се срещу джихадистите в Сирия"}
{"url": "http://pik.bg/%D0%BE%D1%82%D0%BD%D0%BE%D1%81%D0%BD%D0%BE-%D0%BC%D0%B5%D0%BB%D0%B5%D1%82%D0%BE-%D0%BD%D0%B0-%D0%BB%D0%B0%D1%83%D1%82%D0%B0-%D0%B5%D1%82%D0%BE-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%B0%D1%82%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D0%BD%D0%B0-%D1%81%D0%BC%D1%8A%D1%80%D1%84%D0%BE%D0%B2%D0%B5%D1%82%D0%B5-news707976.html", "text": "Ръководството на Локомотив (Пловдив) излезе с официална позиция на клубния си сайт - относно вчерашното меле между фенове на \"Лаута\". \"Смърфовете\" твърдят, че напрежението е започнало ден по-рано, след като фенове на гостите са надраскали стадиона с нецензурни думи. Ето какво пишат от Локомотив: Декларация От ПФК \"Локомотив Пловдив\" 1926 АД Относно: Възникналите проблеми, довели до прекъсване на футболната среща между отборите на ПФК \"Локомотив Пловдив\" и ПФК \"ЦСКА-София\", проведена на 26.11.2017г. в град Пловдив След като изгледа всички налични видеоматериали и след като направи свое вътрешно разследване, ръководството на ПФК \"Локомотив Пловдив\", ДЕКЛАРИРА: ПФК Локомотив Пловдив като домакин на срещата е направил нужната организация за протичане на футболния двубой. Не приема обвиненията на ПФК \"ЦСКА-София\", че наши фенове са подстрекатели за нахлуването на пистата и създалото се по-късно сбиване. Клубът не приема и думата \"предизвикал\" от факта, че ден преди срещата фенове на ЦСКА-София бяха обрисували оградата на стадион Локомотив с нецензурни думи по адрес на клуба ни. В интерес на нормалното протичане на мача и да не се нагнетява обстановката преди него, не сме сезирали органите на реда и средствата за масова информация по случая. В нормативните документи на Българския футболен съюз и Дисциплинарния правилник, думата \"предизвикал\" не носи санкции и наказание, а самото ДЕЯНИЕ. Кой и как е разрешил феновете на ПФК \"ЦСКА-София\" да счупят предпазните ограждения и да нахлуят на пистата, това решава Дисциплинарната комисия към Българския футболен съюз.", "date": "2017.11.28", "title": "Относно мелето на \"Лаута\"! Ето официалната позиция на \"смърфовете\""}
{"url": "http://pik.bg/%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B6%D0%B8%D0%B2%D0%BA%D0%BE-%D0%BA%D0%BE%D0%B9%D1%82%D0%BE-%D0%BF%D1%80%D0%B5%D0%B1%D0%B8-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B0%D1%82%D0%B0-%D1%81%D0%B8-%D0%BC%D0%B0%D0%B9%D0%BA%D0%B0-%D1%81-%D0%B1%D0%B0%D1%81%D1%82%D1%83%D0%BD%D0%B0-%D0%B9-news708263.html", "text": "По искане на Поморийската районна прокуратура, съдът задържа под стража 53-годишния Живко К. за това, че пребил зверски собствената си майка на два пъти в продължение на 2 дни. Между 22 и 24 ноември – буквално преди дни, мъжът влязъл в дома на майка си на два пъти. При второто посещение обаче изглежда нервите му не издържали и той ударил безпомощната жена в устата с юмрук, а после решил да продължи безчинствата си като започнал да я налага по главата със собствения й бастун, а после и по левия крак. Тези действия Живко извършил в нарушение на съдебна ограничителна заповед, издадена на 10 ноември т.г. , с която му се забранявало да припарва до дома на възрастната жена. Той обаче явно изобщо не се уплашил от решението на магистратите и безгрижно го нарушил, пребивайки жената, която го е отгледала, съобщава \"Флагман\". Според прокуратурата е налице обосновано предположение, че Живко е извършил престъплението. Държавното обвинение бе категорично, че обвиняемият може да извърши друго престъпление или да се укрие. Заради това съдът прие тези мотиви и определи мярка за неотклонение задържане под стража. Определението на Поморийския районен съд не е окончателно и подлежи на обжалване пред Бургаския окръжен съд.", "date": "2017.11.28", "title": "Затвор за Живко, който преби собствената си майка с бастуна й"}
{"url": "http://pik.bg/%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%BF%D1%80%D0%B8%D0%BD%D1%83%D0%B4%D0%B8%D1%82%D0%B5%D0%BB%D0%BD%D0%B0-%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-%D0%B7%D0%B0-%D1%85%D0%BE%D1%80%D0%B0%D1%82%D0%B0-%D0%BA%D0%BE%D0%B8%D1%82%D0%BE-%D0%BD%D0%B5-%D1%81%D0%B0-%D0%BD%D0%B0%D0%BF%D1%83%D1%81%D0%BD%D0%B0%D0%BB%D0%B8-%D0%B4%D0%BE%D0%BC%D0%BE%D0%B2%D0%B5%D1%82%D0%B5-%D1%81%D0%B8-%D0%B2-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%B8-news708063.html", "text": "Хората, които не са напуснали домовете си в района на изригващия вулкан в Бали, може да бъдат принудително евакуирани, предаде BBC, цитирани от Фокус. Десетки хиляди хора игнорираха предписанието на властите и останаха в домовете си в района на вулкана Агунг. Мнозина от местните жители се аргументират с това, че все още се чувстват в безопасност, а други не желаят да изоставят добитъка си. До 100 000 души живеят в района с потенциална опасност за жителите. От тях едва 40 000 души са се съобразили с нареждането на властите за евакуация.", "date": "2017.11.28", "title": "Подготвят принудителна евакуация за хората, които не са напуснали домовете си в района на изригващия вулкан в Бали"}
{"url": "http://pik.bg/%D1%81%D1%82%D1%80%D0%B0%D1%85%D0%BE%D1%82%D0%BD%D0%BE-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D1%83%D0%B1%D1%80%D0%B0%D1%82-%D0%BF%D1%83%D0%BB%D0%B5%D0%B2-%D0%B2%D1%8A%D1%80%D0%B2%D0%B8-%D0%BF%D0%BE-%D0%B1%D1%8A%D1%80%D0%B7%D0%BE-%D0%BE%D1%82-%D0%BF%D1%80%D0%B5%D0%B4%D0%B2%D0%B8%D0%B4%D0%B5%D0%BD%D0%BE%D1%82%D0%BE-news708075.html", "text": "Възстановяването на Кубрат Пулев изпреварва планираните срокове с два месеца и българинът ще може да излезе на ринга още в началото на 2018 година, съобщ Нова телевизия. Благодарение на метод, от който се възползва световният номер 1 в тениса Рафаел Надал, както и футболисти на Манчестър Сити в Барселона, Пулев се възстановява по-бързо от очакваното. “Първоначално под ехографски контрол са разбили хематома, който беше около 20 милилитра преди месец. Следващите сеанси: галваничен ток, който е стимулирал репарацията на тъканите, доближаването на краищата на разкъсаната мускулна тъкан. И още нещо, което са извършили, тромбоцитно обогатена плазма, която след центрофугиране и обработка се вкарва в тъканите”, обяснява д-р Иван Пидакев. “Много се скъсяват сроковете на лечение, получава се зарастване на тъканите без цикатризационна тъкан, т.е. има я в по-малка степен. Заместването на разкъсана тъкан става със собствена мускулна тъкан, с малък процент на съединителна и фиброзна. Докато иначе това не може да се случи. Самото резорбиране на хематома, ако не се направи, отнема 2-3 месеца повече терапията”, разясни още доктор Пидакев Самият Пулев засилва натоварванията, като се очаква до седмица-две да започне пълноценни тренировки. “Още първия път като се върнах от Германия, доцентът каза, че това няма да има никога повече тази сила. Малко ще намалее силата, съвсем малко, но на един тон удар от 2-3 кг какъв е проблемът - каза Кубрат Пулев. -  Смятам, че на 95% съм възстановен, въпреки че те все пак се притесняват. Смятам, че до 1-2 седмици, ако се чувствам добре, ще започна да трненирам яко”.", "date": "2017.11.28", "title": "Страхотно! Възстановяването на Кубрат Пулев върви по-бързо от предвиденото"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%B1%D0%B5-%D0%BF%D0%BE%D1%82%D0%B2%D1%8A%D1%80%D0%B4%D0%B5%D0%BD-%D1%81%D0%BB%D1%83%D1%87%D0%B0%D0%B9-%D0%BD%D0%B0-%D0%B1%D0%BE%D0%BB%D0%B5%D1%81%D1%82%D1%82%D0%B0-%D0%BB%D1%83%D0%B4%D0%B0-%D0%BA%D1%80%D0%B0%D0%B2%D0%B0-news708065.html", "text": "В Испания официално бе потвърден случай на болестта луда крава, съобщи Франс Прес, цитирана от Фокус. Животното, носител на болестта, е било установено във ферма в северозападната част на Испания. От селскостопанското министерство на Испания посочват, че кравата е била ликвидирана. Наличието на вируса е било установено при рутинни изследвания на 10 ноември. От Световната организация за здраве на животните посочват, че източникът на инфекцията е неизвестен. През март в същия регион бе установен друг случай на луда крава.", "date": "2017.11.28", "title": "Опасно! В Испания бе потвърден случай на болестта луда крава"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D1%81%D0%B5%D0%B4%D0%B5%D0%BC-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B6%D0%B5%D0%BB%D0%B5%D0%B7%D0%BE%D0%BF%D1%8A%D1%82%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%B1%D0%B5%D0%BB%D0%B3%D0%B8%D1%8F-news708077.html", "text": "Двама железопътни работници са загинали, а седем пътници са ранени, след като катастрофирал влак е потеглил и е прегазил няколко души от аварийния екип, поправящ релсите, и след това се е сблъскал с друг пътнически влак в Белгия, предаде Франс Прес, цитиран от Фокус. Първият инцидент е станал вчера сутринта. При него влакът е ударил автомобил на жп прелез в Морланвелц, близо до Шарлероа, в южната част на Белгия. В резултат на сблъсъка по локомотива са нанесени щети, а колата е избухнала в пламъци. Железопътната линия е била затворена до края на деня, докато аварийният екип отстрани щетите по релсите. По-късно вечерта, когато службите са изтегляли влака от мястото на инцидента, той се е откачил и е връхлетял върху работниците. В резултат двама са загинали, а други двама са тежко ранени. След това композицията е продължила движението си и е ударила друг пътнически влак в района на Лувиер, на около четири километра от мястото на първия сблъсък. В резултат са пострадали петима души. Започнало е разследване.", "date": "2017.11.28", "title": "Двама загинали и седем ранени при железопътна катастрофа в Белгия"}
{"url": "http://pik.bg/%D1%88%D0%B8%D0%BA-%D0%B8-%D0%B1%D0%BB%D1%8F%D1%81%D1%8A%D0%BA-%D0%B2%D0%B8%D0%B6%D1%82%D0%B5-%D0%BA%D0%BE%D0%BB%D0%B5%D0%B4%D0%BD%D0%B0%D1%82%D0%B0-%D1%84%D0%B5%D0%B5%D1%80%D0%B8%D1%8F-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BC%D0%B5%D0%BB%D0%B0%D0%BD%D0%B8%D1%8F-%D1%82%D1%80%D1%8A%D0%BC%D0%BF-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0-%D0%B7%D0%B0%D1%88%D0%B5%D0%BC%D0%B5%D1%82%D1%8F%D0%B2%D0%B0%D1%89%D0%B8-%D0%BA%D0%B0%D0%B4%D1%80%D0%B8-news708022.html", "text": "Първата дама на САЩ Мелания Тръмп публикува уникално видео от подготовката за Коледа в Белия дом. На страницата си във Фейсбук тя пусна кадри от пищната украса и резултата от майсторството на готвачите за коледните сладки. Първата дама лично наблюдава процеса по подготовката за празниците - връзва панделки, разговаря със сладкарите и оглежда елхите и лампичките в сградата.", "date": "2017.11.28", "title": "ШИК И БЛЯСЪК! Вижте коледната феерия в Белия дом! Мелания Тръмп публикува зашеметяващи кадри (СНИМКИ/ВИДЕО)"}
{"url": "http://pik.bg/%D0%BF%D0%B5%D1%82%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%B2-%D1%82%D0%B5%D0%BB-%D0%B0%D0%B2%D0%B8%D0%B2-news708076.html", "text": "Петима човека са пострадали при взрив в южната част на Тел Авив, съобщава Maariv. Уточнява се, че инцидентът е станал в сградата на магазин в Яфа, южно предградие на града. Взривът е бил последван от пожар. По данни на изданието, един от пострадалите е бил приет в болница в тежко състояние с изгаряния по цялото тяло. Другите четирима са получили незначителни травми. На мястото на взрива работят спасителни служби. В района е засилено полицейското присъствие.", "date": "2017.11.28", "title": "Петима пострадали при взрив в Тел Авив"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-18-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BC%D0%B5%D0%BA%D1%81%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D1%89%D0%B0%D1%82-%D0%BF%D1%83%D0%B5%D0%B1%D0%BB%D0%B0-news708089.html", "text": "18 човека са загинали, три от които деца, при катастрофа на пикап в планински район на мексиканския щат Пуебла, съобщава El Universal. Според информацията, пикап, превозващ хора, се е преобърнал. Посочва се, че състоянието на още петима пострадали е тежко.", "date": "2017.11.28", "title": "Трагедия! 18 загинали при катастрофа в мексиканския щат Пуебла"}
{"url": "http://pik.bg/%D0%B7%D0%B0%D1%80%D0%B0%D0%B4%D0%B8-%D1%81%D0%BD%D0%B5%D0%B3%D0%BE%D0%B2%D0%B0%D0%BB%D0%B5%D0%B6%D0%B0-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%B8%D1%8F-%D0%B7%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%BC%D0%BE%D0%BB%D1%8F%D0%BD%D1%81%D0%BA%D0%BE-news708064.html", "text": "Ограничения за движението бяха въведени в Смолянско заради снеговалежа, съобщи Би Ти Ви. През проходите Пампорово и Превала всички автомобили трябва да се движат задължително с вериги, съобщават от Областно пътно управление. Остава въведената след обяд забрана за движение на товарни автомобили с ремаркета и полуремаркета през проходите Рожен и Превала. Същата забрана важи и по направлението Девин – Михалково и Батак – Доспат. Снежната покривка надхвърля 15 см по високите места, но пътищата са проходими при зимни условия.", "date": "2017.11.28", "title": "Заради снеговалежа!  Ограничения за движението в Смолянско"}
{"url": "http://pik.bg/%D0%BE%D1%81%D0%BD%D0%BE%D0%B2%D0%B0%D1%82%D0%B5%D0%BB%D1%8F%D1%82-%D0%BD%D0%B0-tumblr-%D1%80%D0%B5%D1%88%D0%B8-%D0%BD%D0%B0-%D0%BD%D0%B0%D0%BF%D1%83%D1%81%D0%BD%D0%B5-%D0%BA%D0%BE%D0%BC%D0%BF%D0%B0%D0%BD%D0%B8%D1%8F%D1%82%D0%B0-news708097.html", "text": "Основателят и ръководител на социалната мрежа Tumblr Дейвид Карп реши да напусне компанията. 31-годишният нюйоркчанин обяви решението си в писмо до сътрудниците на компанията, което публикува в профила си в „Туитър“, съобщава електронното издание RT. „След 11 години реших, че 2017 година ще бъде за мен последна в компанията“, заявява Карп в писмото си. Той уточнява, че е стигнал до това решение, след като в последните няколко месеца много внимателно го е обмислял. Мотивите за крайната стъпка на Карп не се посочват.", "date": "2017.11.28", "title": "Основателят на Tumblr реши на напусне компанията"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BE%D1%82-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D0%B0-%D0%BE%D0%B1%D1%8F%D0%B2%D0%B8%D1%85%D0%B0-%D0%B1%D1%80%D0%BE%D1%8F-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BE%D0%B5%D0%BD%D0%BD%D0%B8-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%B8%D1%80%D0%B0%D0%BA-%D0%B8-%D1%81%D0%B8%D1%80%D0%B8%D1%8F-news708088.html", "text": "От Пентагона публикуваха данни за броя на военнослужещите на САЩ, които в момента са включени в мисиите в Афганистан, Ирак, и Сирия, съобщи Франс Прес. Отбелязва се, че според данни към 30 септември, броят на американските военнослужещи в Афганистан е 15 300 души. В Ирак са дислоцирани 8 900, а в Сирия – 1 720 американски военнослужещи. По-рано командващият силите на коалицията в Сирия американски военачални заяви, че в страната се намират 4 000 американски войници. Малко по-късно обаче генералът съобщи, че е направил грешка и цифрата е много по-малка.", "date": "2017.11.28", "title": "Официално!  От Пентагона обявиха броя на американските военни в Афганистан, Ирак и Сирия"}
{"url": "http://pik.bg/%D0%BF%D0%B5%D0%BD%D1%82%D0%B0%D0%B3%D0%BE%D0%BD%D1%8A%D1%82-%D1%89%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B8-%D0%B4%D0%B0-%D0%B4%D0%BE%D1%81%D1%82%D0%B0%D0%B2%D1%8F-%D0%BE%D1%80%D1%8A%D0%B6%D0%B8%D0%B5-%D0%B7%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%BA%D1%8E%D1%80%D0%B4%D0%B8-news708104.html", "text": "Министерството на отбраната на САЩ ще продължи да доставя оръжие за отрядите на сирийските кюрди от Силите на демократична Сирия, които водят борба с терористите от групировката „Ислямска държава“. Това заяви представителят на Пентагона полковник Робърт Манинг, цитиран от ТАСС. „От самото начало дадохме ясно да разберат в Турция, че доставянето на оръжие за кюрдските отряди ще бъде ограничено за конкретни мисии. Постепенно увеличавахме тези доставки с цел да реализираме поставената задача – унищожението на бойците от „Ислямска държава“, заявява полковник Манинг. Той отбеляза, че към момента в Пентагона „разглеждат възможностите за промяна в приоритетите в посочената военна подкрепа“ по адрес на срийските кюрди.", "date": "2017.11.28", "title": "Пентагонът ще продължи да доставя оръжие за сирийските кюрди"}
{"url": "http://pik.bg/%D0%BD%D0%BE%D0%B2-%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%83%D0%B4%D0%B0%D1%80%D0%B8-%D0%B8-%D0%B6%D0%B5%D0%BB%D0%B5%D0%B7%D0%BD%D0%B8%D1%86%D0%B0-news708118.html", "text": "Слабо земетресение с магнитуд 2,1 е регистрирано в района на благоевградското село Железница. Това сочи справка на сайта на Националния институт по геофизика, геодезия и география (НИГГГ) към БАН. Трусът е регистриран в 5.40 часа и е бил с дълбочина 15 км.", "date": "2017.11.28", "title": "НОВ ТРУС! Земетресение удари и Железница!   "}
{"url": "http://pik.bg/%D0%B2-%D0%B6%D0%B5%D0%BD%D0%B5%D0%B2%D0%B0-%D1%81%D0%B5-%D0%BF%D0%BE%D0%B4%D0%BD%D0%BE%D0%B2%D1%8F%D0%B2%D0%B0%D1%82-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%BC%D0%B8%D1%80%D0%BD%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-news708102.html", "text": "ООН подновява сирийските мирни преговори днес, предаде Франс Прес, цитирана от Фокус. В последния момент стана ясно обаче, че правителството в Дамаск може би няма да бъде представено на разговорите в Женева. Това е сериозен удар по и без това несигурните преговори. Очакванеията бяха, че осмият кръг на дискусиите може да се превърнат в реален шанс за ООН да вдъхне нов живот на инициативата за постигане на край на войната, която за шест години е отнела живота на над 340 000 души и остави Сирия в развалини. Пратеникът на ООН за Сирия Стефан де Мистура подчерта спешната нужда от напредък към политическо решение, за което дава надежди решението на разединената опозиция да формира общ преговорен екип. В навечерието на преговорите обаче де Мистура заяви пред Съвета за сигурност на ООН, че правителството на сирийския президент Башар Асад не е поемало ангажимент за присъствие.", "date": "2017.11.28", "title": "В Женева се подновяват сирийските мирни преговори"}
{"url": "http://pik.bg/%D1%83%D0%B6%D0%B0%D1%81-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BA%D0%B0%D0%BD%D0%B0%D0%B4%D0%B0-%D0%B4%D0%B0%D0%B2%D0%B0%D1%82-79-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%BD%D0%B0-%D0%B3%D0%B5%D0%B9%D0%BE%D0%B2%D0%B5-%D0%B8-%D0%BB%D0%B5%D1%81%D0%B1%D0%B8%D0%B9%D0%BA%D0%B8-news708101.html", "text": "Властите в Канада ще изплатят над 100 млн. канадски долара (б.р над 79 млн. американски долара) като компенсация на представители на сексуалните малцинства в страната, които са изгубили заради сексуалната си ориентация работата си като държавни служители или във Въоръжените сили на страната, съобщава агенция The Canadian Press. На въпросните компенсации разчитат няколко хиляди човека, които по-рано открито изразиха възмущенето си от това, че са били уволнени заради сексуалната си ориентация и подадоха колективен иск срещу канадското правителство. От канцеларията на премиера на Канада Джъстин Трюдо признаха, че става дума за дискриминация срещу представители на сексуални малцинства заради половата им ориентация. Поднесени им бяха извинения, като е изразена готовност за материална подкрепа. Освен това стана ясно, че властите в Отава са готови да отделят над 250 00 канадски долара (около 197 000 американски долара) за борба с хомофобията.", "date": "2017.11.28", "title": "УЖАС! Властите в Канада дават 79 млн. долара на гейове и лесбийки"}
{"url": "http://pik.bg/%D0%B4%D0%B0%D1%82%D1%81%D0%BA%D0%B8-%D1%81%D1%8A%D0%B4-%D1%83%D0%B2%D0%B5%D0%BB%D0%B8%D1%87%D0%B8-%D0%BF%D1%80%D0%B8%D1%81%D1%8A%D0%B4%D0%B0%D1%82%D0%B0-%D0%BD%D0%B0-%D0%BC%D0%BE%D0%BC%D0%B8%D1%87%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D0%BB%D0%BE-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B8-%D0%B0%D0%BA%D1%82%D0%BE%D0%B2%D0%B5-%D0%B2-%D0%B4%D0%B2%D0%B5-%D1%83%D1%87%D0%B8%D0%BB%D0%B8%D1%89%D0%B0-news708103.html", "text": "Датски съд е решил да увеличи срока на присъдата на непълнотелно момиче, което е планирало да извърши терористични актове в две училища, съобщи BBC. Върховният съд на Дания  реши да удължи срока на присъдата на момичето с две години. Така вместо шест години, на колкото първоначално бе осъдено, момичето ще остане в затвора осем. Решението е било взето, след като са били отчетени характерът на престъплението, за което е била обвинена, както и възрастта на момичето. В новата присъда се посочва, че след като вече е било в затвора, момичето е нападнало учителка с парче счупено стъкло. Престъпничката бе арестувана недалеко от Копенхаген през януари 2016 година. Тогава тя е била на 15 години. Полицията й обърнала внимание, след като родителите й са съобщили на органите на реда, че имат притеснения за това, че дъщеря им стои много дълго в мазето на къщата им и непрекъснато прави нещо с неизвестни химически вещества. При обиск в мазето е бил открит нитроглицерин за изработването на бомби.", "date": "2017.11.28", "title": "Датски съд увеличи присъдата на момиче, подготвяло терористични актове в две училища"}
{"url": "http://pik.bg/%D0%BD%D0%B0%D0%B3%D0%BB%D0%BE-%D1%81%D1%82%D0%BE%D1%8F%D0%BD%D0%BA%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0-%D0%B8-%D0%BC%D1%83%D0%BA%D0%B8-%D1%81%D1%82%D0%B0%D0%BD%D0%B0%D0%BB%D0%B8-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D0%BF%D0%BE%D1%80%D0%B5%D0%B4%D0%B5%D0%BD-%D0%BE%D0%B1%D0%B8%D1%80-news708114.html", "text": "Великата Стоянка Мутафова и дъщеря й Муки отново са станали жертва на нагла кражба. Само преди месец Муки пила кафе със свои приятелки, но малко по-късно установила, че не малка сума пари липсва от чантата й. \"Имам брат в САЩ, който наскоро беше в България. двамата с него трябваше да отидем до банката и да вземем едни пари, които си разделихме. Направихме го, после седнах да пия кафе с мои много известни приятелки, а след това видях че парите ги няма. Брат ми ме предупреди да сложа в парите в банка, защото знае, че съм разсеяна. Но не му обърнах внимание и сега съжалявам\", разказва Грубешлиева за неприятния инцидент, като не желае да споменава имената на популярните дами, с които е била на раздумка. Муки пък е решила да не пуска жалба до полицията, като в този случай на първо място обвинява себе си и на второ място вече няма доверие на униформените. Припомняме, че само преди няколко месеца Мутафова и дъщеря й бяха нагло обрани. В дома им влезе неизвестен и до днес крадец, който отмъкна 60 хиляди лв. и скъпоценни бижута. \"Следващия път ще гледам да съм по-внимателна\", зарича се Муки, пише столичен ежедневник. Тя обаче няма да поиска пари от брат си и признава, че не се сърди, че баща им Леонид Грубешлиев я е лишил от наследство и е оставил всичко на сина си. \"Не мога да се сърдя на татко, аз не го потърсих 20 години, не го погледнах, нямам право да искам нищо от него. Преди да почине имахме мното тъжен разговор по телефона, но никога между нас не е ставало дума за пари\", спомня си Муки.", "date": "2017.11.28", "title": "НАГЛО! Стоянка Мутафова и Муки станали жертва на пореден обир"}
{"url": "http://pik.bg/%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D0%B0%D0%BD%D1%82%D0%BE%D0%BD%D0%B8%D0%B9-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B5-%D1%87%D0%BE%D0%B2%D0%B5%D0%BA-%D1%81-%D1%8F%D1%81%D0%BD%D0%BE-%D0%B8%D0%B7%D1%80%D0%B0%D0%B7%D0%B5%D0%BD%D0%B0-%D0%B2%D1%8F%D1%80%D0%B0-%D1%82%D1%8A%D1%80%D1%81%D0%B8-%D0%BD%D0%B8-%D0%B7%D0%B0-%D0%BC%D0%BE%D0%BB%D0%B8%D1%82%D0%B2%D0%B0-news708133.html", "text": "Премиерът е човек с ясно изразена вяра и традиции, търси ни за молитва. Молитвата е най-силното оръжие, коментира митрополит Антоний в ефира на БНТ. Повод за думите му беше визитата на Бойко Борисов в Скопие, откъдето тръгна темата за Македонската православна църква. \"Решението на Светия синод е ясно, то не е двузначно. Светият синод разсъди и реши. След това излъчи комисия, 2/3 от членовете. Комисията ще се срещне с Македонската православна църква с ясни и конкретни изисквания. Тази църква дълги години вече страда от изолация, ние сме длъжни да откликнем. Това е единственото канонично решение. Не би трябвало да има натъск върху решенията, както вчера имаше протестиращи пред Светия синод. Трябва да се абстрахираме от крайни националистически решения. Ние защитихме националните интереси, но и спазихме канона, каза митрополитът. Сръбската православна църква е наложила схизмата и тя трябва да я вдигне, разбира се. Комисията ще се срещне с представителите на Македонската църква, за да има и преговори със съседните православни църкви. За нас е важно да бъде вдихната схизмата, от там нататък, начините и средствата трябва да бъдат чрез канона и историческото мило. Ролята на Вселенската патриаршия ще е основна. До колкото знам текат разговори между Македонската и Сръбската църкава, допълни негово Преосвещенство. Готвим се за раждането на Христос с пост и молитви, и чакаме да получим от него смирение\", каза още митрополит Антоний.", "date": "2017.11.28", "title": "Митрополит Антоний: Премиерът е човек с ясно изразена вяра, търси ни за молитва"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D1%85%D0%BE%D1%82%D0%B5%D0%BB-%D0%B2%D1%8A%D0%B2-%D0%B2%D1%8A%D1%80%D1%88%D0%B5%D1%86-%D0%B8%D0%BC%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D0%B2%D0%B7%D1%80%D0%B8%D0%B2-news708140.html", "text": "Евакуираха хотел във Вършец заради опасност от взрив. Малко след 7:30 ЧАСА тази сутрин в пожарната е получен сигнал за горящи газови бутилки в района, съобщава Би Ти Ви. Туристите са били изведени заради риск от експлозия. На мястото са пристигнали шест екипа на пожарната, които потушили огъня и обезопасили района. В момента огнеборците охлаждат газовите бутилки. Няма пострадали хора.", "date": "2017.11.28", "title": "ИЗВЪНРЕДНО В ПИК! Евакуират хотел във Вършец, има опасност от взрив"}
{"url": "http://pik.bg/%D0%B4%D0%BE%D0%BB%D0%BD%D0%B0%D1%82%D0%B0-%D0%BA%D0%B0%D0%BC%D0%B0%D1%80%D0%B0-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BD%D0%B0-%D0%BA%D0%B0%D0%BD%D0%B0%D0%B4%D0%B0-%D0%BE%D0%B4%D0%BE%D0%B1%D1%80%D0%B8-%D0%BB%D0%B5%D0%B3%D0%B0%D1%80%D0%B8%D0%B7%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0%D1%82%D0%B0-news708105.html", "text": "Камарата на представителите в парламента на Канада е одобрила инициативата за легализацията на марихуаната, съобщават от пресслужбата на законодателния орган, цитирани от Известия. В полза на законопроекта гласа си са дали 200 членове на долната камара на канадския парламент. „Против“ са били 82-ма парламентаристи. В документа се включва разрешаване на продажбата на марихуана на пълнолетни лица. Допуска се и оттглеждането на до четири растения коноп на човек. Гражданите ще могат да си купуват леки наркотици в специализираните магазини, като ще могат да държат в себе си на обществени места до 30 грама канабис. В законопроекта е предвидена съдебна отговорност до 14 години затвор за продажбата и разпространението на наркотици на лица, които са непълнолетни. На шофьорите ще бъде разрешено да управляват моторни превозни средства най-малко два часа след употребата на марихуана. Ако Сената одобри закона, той трябва да влезе в сила от 1 юли 2018 година.", "date": "2017.11.28", "title": "Долната камара на парламента на Канада одобри легаризирането на марихуаната"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BA%D0%BE%D0%BB%D0%B0-%D0%BF%D0%BB%D0%B0%D0%BC%D0%BD%D0%B0-%D0%BA%D1%80%D0%B0%D0%B9-%D0%B2%D0%BB%D0%B0%D0%B4%D0%B0%D1%8F-%D0%B8%D0%BC%D0%B0-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B5-news708147.html", "text": "Автомобил се е запалил  на пътя в близост до Владая, съобщават очевидци, цитирани от \"Перник нюз\" На място вече има пожарна. Инцидентът е станал в посока София, това е създало и проблеми за голяма част от пътуващите към столицата  в този час. До този момент няма никаква информация каква е причината за инцидента и дали има пострадали. От Пътна полиция предупреждеват шофьорите да се движат със съобразена скорост, трафикът в района е много натоварен.", "date": "2017.11.28", "title": "От последните минути! Кола пламна край Владая, има задръстване"}
{"url": "http://pik.bg/%D0%BD%D0%B0%D0%B4%D1%80%D1%83%D1%81%D0%B0%D0%BD-%D1%82%D0%B0%D0%BA%D1%81%D0%B8%D0%B4%D0%B6%D0%B8%D1%8F-%D0%B8%D0%B7%D0%BF%D1%80%D0%B0%D0%B2%D0%B8-%D0%BD%D0%B0-%D0%BD%D0%BE%D0%BA%D1%82%D0%B8-%D0%BF%D0%B5%D1%82%D1%80%D0%B8%D1%87-news708124.html", "text": "Таксиметров шофьор от Петрич седна надрусан зад волана, но беше спипан от полицаите. При рутинна проверка около 01.00 часа на ул. „Връх Бузлуджа“ Костадин Стоев, който управлявал такси „Фолксваген“, е спрян и с техническо средство е установено, че същият шофира след употреба на наркотични вещества. Таксиметровият шофьор е задържан със заповед до 24 часа, съобщава \"Струма БГ\". На 25.11.2017 г. около 22:45 часа на ул. „Рокфелер“ в гр. Петрич е спрян за проверка лек автомобил „Тойота“, управляван от Иван Ангелов /23 г./ от гр. Петрич. С техническо средство е установено, че същият е шофирал след употреба на наркотични вещества. На следващия ден около 06:25 часа на ул. „Рокфелер“ е извършена проверка на лек автомобил „Мерцедес“, управляван от Георги Д. /20 г./ от с. Беласица. С техническо средство е установено, че мъжът шофира след употреба на наркотични вещества. При извършен личен обиск на лицето у него е намерена и иззета около 0,5 грама тревиста маса, реагираща положително на канабис. Задържан е с полицейска заповед до 24 часа. Заловеният след употреба на наркотици таксиметров шофьор е бил предупреждаван от шефа му да спре, но той така и не се съобразил с ултиматума. От вчера е дисциплинарно уволнен. От полицията съобщиха, че останалите двама нарушители са деца на бизнесмени. На единия баща му е в бизнеса със строителни материали, а на другото момче семейството има шивашки цех и е едно от известните в Подгорието.", "date": "2017.11.28", "title": "Надрусан таксиджия изправи на нокти Петрич"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%B0%D0%BF%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%E2%80%9E%D1%85%D0%B5%D0%BC%D1%83%D1%81%E2%80%9C-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%B5-%D0%B7%D0%B0%D1%81%D0%BF%D0%B0%D0%BB-%D0%BA%D0%B0%D0%BC%D0%B8%D0%BE%D0%BD%D0%B8%D1%82%D0%B5-%D0%B4%D0%B0-%D0%BD%D0%B5-%D0%BA%D0%B0%D1%80%D0%B0%D1%82-%D1%81-%D0%BB%D0%B5%D1%82%D0%BD%D0%B8-%D0%B8-news708146.html", "text": "Катастрофата на АМ Хемус се е случила преди снега и най-вероятно поради заспиване на шофьора. Тази катастрофа блокира двете платна на магистралата. Обръщането на 50 тонова композиция е изпитание. Не можеше да се предприемат мерки преди да дойдат от Агенция \"Митници\" и от Агенцията по приходите. При огромния брой ТИР-ове, които минават всекидневно, един е достатъчен да създаде ситуацията. Това заяви Председателят на Агенция „Пътна инфраструктура” инж. Дончо Атанасов пред БНТ. Тежкотоварните автомобили не трябва да тръгват с летни и износени гуми, видя се състоянието на гумите на обърналия се ТИР. Само вчера получихме 15 фалшиви сигнала за проблем по пътищата, с които изпращаме по минимум 20 машини, каза той. Фирмите за поддръжка са в готовност, ние упражняваме контрол върху тях. Поддържането на Републиканската пътна мрежа е изпитание. Организацията е добра. Ако някъде има пропуски ще има санкции, но за сега нямаме оплаквания, допълни още инж. Атанасов. В този момент има няколко ограничения за тежкотоварна атомобили, надявам се в рамките на днешния ден да се изчистят. Опасните места по Републиканската пътна мрежа се анализират по сериозен начин. Няма да има проблеми, когато тръгне ТОЛ системата, разкри Председателят на агенция \"Пътна инфраструктура\" . Строителството на отсечката до Велико Търново на АМ \"Хемус\" ще е бързо, с това нямаме проблем. Но ние сме вързани с много ведомства. Едно ни позволяват, друго не. В момента, в който започнем строителство за 3 години ще сме довършили магистралите. Това ще струва минимум 2 милиарда лева, завърши инж. Дончо Атанасов.", "date": "2017.11.28", "title": "Шефът на АПИ: При катастрофата на „Хемус“ шофьорът е заспал, камионите да не карат с летни и износени гуми"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%81-%D0%BA%D1%83%D0%BB%D1%82%D0%BE%D0%B2-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%D0%B8%D1%81%D1%82%D0%BE%D1%80%D0%B8%D0%BA%D1%8A%D1%82-%D0%BE%D1%82%D1%81%D0%B5%D1%87-news708139.html", "text": "Проблемът с Македонската православна църква изобщо не е заплетен. Ние не можем да признаем МПЦ, според канона трябва всички 13 останали православни църкви да я признаят. Дори и да я признаем ние, това не значи нищо. Това коментира пред в. \"Марица\" историкът проф. Божидар Димитров. \"Ако обратното - МПЦ иска да признае, че е била част от българската църква, да заповяда! Така епархиите, църковните области на Македония, както са били насилствено откъснати от българската църква през 1920 г., ще се присъединят отново към нея\", обясни той. От Скопие не могат да ни предложат да сме църква майка, каквато ние сме от векове, разберете! Те не могат да променят историята. За всички историци  е ясно, че от 870 г. до 1920 г. македонските църковни окръзи, наречени епархии или диоцези на латински, са били в границите на Българската православна църква. Какво ще признават сега?! Звучи много тенденциозно - вие ни признайте независимостта, ние ще признаем, че сте основани през 681 година! Такава невероятна глупост! Но не се учудвам - тези, които са писали писмото, а то не е писано от МПЦ, и филантропът д-р Милен Врабевски, и акад. Стефан Воденичаров, са отлични в своите области - медицина и металолеене, но не са историци. А се бъркат там и е нормално да допуснат такива грешки. Това, че тези хора са писали писмото заедно с архиепископ Наум, беше обявено в предаването „Вяра и общество” по БНТ. Т.е. светски лица се намесват. Казусът ще се превърне в политически, ако някой се върже да признава Македонската православна църква. Знаете ли какво означава това, като се има предвид, че в православието църквите са поместни, т.е.народни? Да признаем МПЦ означава македонистите по втория начин да постигнат това, за което се борят безрезултатно 45 години: да признаем македонската нация. Ясно е, че не държавите, а народите създават църквите. Затова руснаците имат 50 млн. украинци, адепти на Московската патриаршия, а не на една измислена, подобно на македонците, украинска патриаршия. Там не успяха да отцепят епархии насилствено, не по желание на владиците, както стана при нас. През 1920 г. владиците от земите около Вардар бяха просто прогонени в България. Короните им се намират в Националния исторически музей, всеки може да ги види. Поради това се правят и недопустими фалшификации на историческата истина, и то от български медии. С ужас видях как една голяма телевизия вади таблица, според която македонската църква била създадена от император Василий Втори Българоубиец през 1018 г. Истината е съвсем различна - с две грамоти през 1018 и 1019 г. император Василий създава църква с име Автокефална българска архиепископия, като предстоятелят  е архиепископ на Юстиниана Прима, античното име на Охрид, и на цяла България. Тази църква съществува 7 века и половина, но като българска, не македонска. Дори територия Македония няма на това място в онзи период. Тогава Македония се е наричала равнината между Пловдив и  Цариград. Мъдрото решение в случая е да сме посредник в преговорите на македонските епархии с останалите православни църкви - това е едното решение. Другото е господата Врабевски, Воденичаров и прочее да използват влиянието си и да накарат македонските архиереи да се присъединят към Българската православна църква. Какво лошо има в това? Истината е, че никакво крайно решение не можем да дадем. Не можем да вземем решение за признаване на македонската църква, което нищо не значи - все едно аз да призная легендарния Ал Капоне за бос на Чикаго. Можем да започнем преговори, които ще завършат с неуспех, мога да го кажа предварително. Руската православна църква, най-голямата православна църква, никога няма да се съгласи - по простата причина, че и тя самата е в същото положение по отношение не на 1.2 млн. души, колкото са македонците, а по отношение на 50 милиона украинци. Там разни патриоти националисти са си направили Украинска православна църква и отчаяно молят за признание, но не могат да го постигнат. Гърция също няма да признае МПЦ, Вселенската патриаршия също няма да даде съгласие. Така че - няма да стане! Не знам защо някои хора вдигат пара. Вероятно просто за да правят нещо. Нека всеки върши това, което може, а не да си пъха носа, където не му е работа. Може би е подходящо да припомним известната случка с императора и обущаря, който се осмелил да му дава съвети как да управлява империята?! Обущарю, не по-високо от обувките, отрязал го управникът. Случаят с МПЦ е пушилка за ден-два и ще свърши. Опит за пиар ход, жалък и тъжен. След като синодът обяви, че ще поведе преговори, филмът свършва - преговори могат да се водят 150 г. Правилното решение е македонските епархии да се присъединят към БПЦ. Те са били откъснати от Българската патриаршия. Това, че през 1944 г. някой в Коминтерна е измислил македонска нация и македонски народ, не означава, че от това произтича да има и македонска православна църква. Светските лица се отказват постепенно от тая концепция. Зоран Заев и други казват, че българи и македонци са един народ, докато духовниците още държат на коминтерновските постановки, че има отделен македонски народ и следователно той трябва да има своя православна църква.", "date": "2017.11.28", "title": "ГОРЕЩА ТЕМА! Проф. Божидар Димитров с култов коментар за македонската църква! Историкът отсече: Това е пушилка, преговори може да се водят 150 години"}
{"url": "http://pik.bg/%D1%85%D0%B0%D0%B2%D0%B0%D0%B9-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0-%D1%81%D0%B8%D1%80%D0%B5%D0%BD%D0%B8%D1%82%D0%B5-%D0%B7%D0%B0-%D1%8F%D0%B4%D1%80%D0%B5%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B0-news708149.html", "text": "месечните за първи път от около 30 години в съобщава \"Ройтерс\". Сирените за въздушно нападение ще прозвучат за около 60 секунди на повече от 400 места в централните островите в Тихия океан, започвайки от 11:45 ч. в петък. коментира шефът Хавайската агенция за управление на извънредни ситуации Върн Мияги. Сирените за ядрена атака, неизползвани от 80-те години на ХХ век, се завръщат в светлината на скорошните изпитания на междуконтинентални балистични ракети от Северна Корея, смятани за способни да стигнат до Хавай, заявява Арлина Агабани говорителка на агенцията. , коментира Ричард Рапоса говорител на агенцията, цитирайки прогнози на базата на оценки от ядрените оръжейни технологии на Северна Корея. според информация на агенцията, Хавай тази седмица ще подновят тестове на сирените си за ядрена атака от времето на Студената война подготовката си за потенциално изстрелване на ракети от Северна Корея, Тестът ще се повтаря в първия работен ден на всеки месец, съобщават държавни служители. \"Аварийната готовност е необходима, да се знае какво може да се очаква и какво да направим във връзка с всички рискове\", Една ракета от 150-килотна, взривена над Пърл Харбър на главния остров Оаху, ще убие 18 000 души и от 50 000 до 120 000 ще са ранените Докато жертви от такъв мащаб биха били безпрецедентни за територия на САЩ, поне 90 процента от жителите на Хаваите - 1,4 милиона жители се очаква да преживеят преките последици от такова нападение.", "date": "2017.11.28", "title": "Хавай възстановява сирените за ядрена заплаха "}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D0%BD%D0%BA%D0%BE%D0%B2-%D1%80%D0%B0%D0%B7%D0%B1%D0%B8-%D1%88%D0%BE%D1%84%D1%8C%D0%BE%D1%80-%D0%BD%D0%B0-%D1%82%D0%B8%D1%80-%D0%B4%D0%B0-%D0%B4%D0%B0-%D0%BD%D0%B0-%D1%81%D0%BA%D0%B8-%D0%B2%D0%B8%D0%B6%D1%82%D0%B5-%D0%B3%D1%83%D0%BC%D0%B8%D1%82%D0%B5-%D0%BD%D0%B0-%D0%B3%D0%B5%D1%80%D0%BE%D1%8F-%D1%81%D0%BD%D0%B8%D0%BC%D0%BA%D0%B8-news708144.html", "text": "С благодарност към колегите от Пътна полиция и с извинение към всички, чакали на АМ Тракия (в участъка т. Траянови врата - Вакарел - София) да се премести един ТИР на \"ски\". Да, да на ски! Вижте гумите на героя! Това написа министър Николай Нанков в личния си профил в социалната мрежа Фейсбук по повод вчерашното завъртане на ТИР на АМ \"Тракия\", което блокира движението към София. Министърът публикува и снимки от гумите на тира. Малко по-рано министър Нанков пък направи следния пост: \"Днес в АПИ са получени десетки фалшиви сигнали, довели до изпращане на техника и хора \"за зелен хайвер\". А в това време някой някъде действително е имал нужда... Да бъдем човеци в тази кризисна ситуация!\"", "date": "2017.11.28", "title": "Министър Нанков разби шофьор на ТИР: Да, да на ски! Вижте гумите на героя! (СНИМКИ)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B3%D0%B0%D0%B7%D0%BE%D0%B2%D0%B8-%D0%B1%D1%83%D1%82%D0%B8%D0%BB%D0%BA%D0%B8-%D1%81%D0%B0-%D0%B3%D0%BE%D1%80%D0%B5%D0%BB%D0%B8-%D0%B4%D0%BE-%D1%85%D0%BE%D1%82%D0%B5%D0%BB%D0%B0-%D0%B2%D1%8A%D0%B2-%D0%B2%D1%8A%D1%80%D1%88%D0%B5%D1%86-news708153.html", "text": "На място веднага са изпратени екипи на пожарната служба. Незабавно от хотела са евакуирани всички хора. Няма пострадали. Към 8.00 часа пожарът е погасен и е започнало охлаждане на бутилките. По първоначални данни огънят е възникнал при прехвърляне на газ. Работата по случая продължава. Сигнал за горящи газови бутилки в близост до хотел в град Вършец е подаден около 7.40 часа тази сутрин в дежурната част на пожарната в Монтана, съобщиха от пресцентъра на МВР.", "date": "2017.11.28", "title": "ОТ ПОСЛЕДНИТЕ МИНУТИ! Газови бутилки са горели до хотела във Вършец"}
{"url": "http://pik.bg/%D0%B2%D1%83%D0%BB%D0%BA%D0%B0%D0%BD%D1%8A%D1%82-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D0%B1%D0%B0%D0%BB%D0%B8-%E2%80%9E%D0%B7%D0%B0%D1%82%D0%BE%D1%87%D0%B8%E2%80%9C-%D1%82%D0%B0%D0%BC-29-%D0%B1%D1%8A%D0%BB%D0%B3%D0%B0%D1%80%D0%B8-news708155.html", "text": "През изминалото денонощие още 29 български граждани, които са на почивка на остров Бали, са се свързали с кризисния щаб, сформиран в посолството на Република България в Индонезия по разпореждане на вицепремиера Екатерина Захариева. До този момент българите, които са информирали мисията ни, че се намират на острова, са 39. Сънародниците ни са в безопасност, в хотелите, в които са отседнали. Това написа на страницата си във Фейсбук Иван Димов, говорител във Външно министерство. „Българско семейство с дете се е намирало на международното летище на острова. Консулът ни в Джакарта Александрина Гигова е оказала възможното съдействие на сънародниците ни и тази сутрин те са отпътували към летището в Сурабая (Източна Ява), откъдето ще вземат полет за България. Други двама български граждани, чийто полет е бил отменен, също са били пренасочени към летището в Сурабая, със съдействието на консула ни в Джакарта. Те ще отпътуват към Сингапур, а оттам – за България. Консул Гигова е постоянна връзка с пренасочените сънародници и следи тяхното придвижване. По информация на посолството международното летище на острова - „I Gusti Ngurah Rai Airport“ остава затворено и в следващите 24 часа – до 7 ч утре сутринта (местно време)“, добави Димов. Той поясни, че на втория етаж на международното летище в Бали функционира информационно бюро за гражданите на държавите членки на ЕС, където те могат да получат подробна информация за обстановката и възможностите за консулска защита. „До този момент група от 10 български граждани, които са на почивка на острова, се беше свързала с мисията ни в Джакарта, за да информира за местонахождението си. Те се намират далеч от зоната на вулкана и са в безопасност в хотела, в който са отседнали. Към този момент няма български граждани, които да потърсили съдействие от бюрото за европейски граждани на международното летище в Бали. Във връзка с усложнената обстановка в следствие на активността на вулкана Агунг Министерството на външните работи припомня съветите си към българските граждани, които планират пътуване до о. Бали. Препоръчваме на нашите сънародници преди да предприемат пътуване предварително да се свържат с авиокомпанията и туристическата агенция, която са избрали. Настоятелно препоръчваме на нашите сънародници, пребиваващи и пътуващи за острова, да бъдат предпазливи, да не навлизат в определената ограничителна зона, да се осведомят предварително подробно за актуалната обстановка, да следят информацията в местните медии и да спазват стриктно указанията за безопасност на властите. Министерството на външните работи и посолството ни в Джакарта отново призовават всички българи, намиращи се към момента на остров Бали, да се регистрират на сайта на министерството в рубриката „Пътувам за“, като предоставят мобилен телефон, имейл и точен адрес на местопребиваване на остров Бали. Така, при необходимост, консулските ни власти ще могат да окажат своевременна помощ. Българското посолство в Джакарта следи ситуацията на о. Бали и е в постоянен контакт с българите, за които има информация, че пребивават понастоящем в района. Кризисният щаб към мисията е на разположение на българските граждани денонощно. В случай на нужда от съдействие или необходимост от актуална информация за обстановката на о. Бали те могат да се свържат с мисията ни в Индонезия на тел. + 62 21 390 4048 или на денонощния дежурен тел.: +62 811 932200“, споделя още той.", "date": "2017.11.28", "title": "Вулканът на остров Бали „заточи“ там 29 българи"}
{"url": "http://pik.bg/%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%80%D0%B0%D0%B7%D0%BF%D0%BB%D0%B8%D1%82%D0%B0-%D1%81%D0%B5-%D0%BC%D0%B8%D1%81%D1%82%D0%B5%D1%80%D0%B8%D1%8F%D1%82%D0%B0-%D0%BE%D0%BA%D0%BE%D0%BB%D0%BE-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BA%D1%80%D0%B8%D1%81%D1%82%D0%B8%D1%8F%D0%BD-news708176.html", "text": "В сряда ще е погребението на Кристиян Братоевски, който издъхна мистериозно в неделя срещу понеделник. Дванайсетокласникът от Професионалната гимназия по търговия и ресторантьорство във Враца, който не дочака абитуриентския си бал, ще бъде изпратен от своите родители, съобщава \"Конкурент\". Майка му изкарва прехраната си в Португалия, а баща му – в Гърция. Край по-малкия си брат по пътя към последния му дом ще е и Николай. Близките на отишлия си нелепо от живота тийнейджър категорично отрекоха да е вземал наркотици или каквито и да било други упойващи или стимулиращи вещества. Според информация , която обаче не е официално потвърдена, преди да се спомине Кристиян е пушил от модерната напоследък дизайнерска дрога, известна сред учениците като „китайски чай“. Тя му е била предоставена от негов връстник С.С., купена е от дилър в Бяла Слатина. Тепърва полицията ще изяснява дали починалият младеж е осъзнавал какво пуши, както и каква е вината на С.С.", "date": "2017.11.28", "title": "РАЗТЪРСВАЩА ТРАГЕДИЯ! Разплита се мистерията около смъртта на Кристиян"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B5-%D1%81%D1%80%D0%B5%D0%B4-%D0%B3%D0%B0%D0%BD%D0%B3%D1%81%D1%82%D0%B5%D1%80%D0%B8%D1%82%D0%B5-%D1%81%D1%82%D1%80%D0%B5%D0%BB%D1%8F%D0%BB%D0%B8-%D0%BF%D0%BE-%D0%BF%D0%B0%D1%82%D1%80%D1%83%D0%BB%D0%B8-%D0%B2-%D0%B5%D0%B3%D0%B5%D0%B9%D1%81%D0%BA%D0%BE-%D0%BC%D0%BE%D1%80%D0%B5-%D0%B2%D0%B8%D0%B4%D0%B5%D0%BE-news708178.html", "text": "Сред арестуваните наркотрафиканти в Егейско море, които стреляха по патрули в Егейско море, е българин, съобщава \"Български новини\". Другите заловени гангстери от групата са шестима албанци, двама италианци и двама гърци. Бандитите се опитаха да внесат в страната 1,6 това марихуана със специално оборудвана супер-мощна лодка. Пратката пътувала от Албания и е била проследена през целия си път през Йонийско море, докато навлезе във водите на Егейско. Там наркотрафикантите са били спрени от катери и хеликоптери на брегова охрана, но са опитали да се измъкнат, откривайки стрелба по полицаите. Двама офицери бяха ранени, когато лодката им попаднала под огъня от контрабандистите. Тримата контрабандисти на моторна лодка – двама албанци и един италианец – бяха арестувани. Властите заявиха, че прокурорите в Албания са обвинили бивш министър на албанското правителство, заподозрян, че е свързан с мрежа за контрабанда на наркотици. Сред арестуваните заподозрени е 63-годишен гръцки бизнесмен, който притежава ресторант в популярния курортен остров Миконос и според съобщенията му доставил три моторни лодки в мрежата за транспортиране на наркотиците.", "date": "2017.11.28", "title": "Българин е сред гангстерите, стреляли по патрули в Егейско море (ВИДЕО)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81-%D1%82%D1%80%D0%B0%D0%BC%D0%B2%D0%B0%D0%B9-%D0%B4%D0%BE-%D0%BF%D0%B8%D1%80%D0%BE%D0%B3%D0%BE%D0%B2-%D1%82%D1%80%D0%B0%D1%84%D0%B8%D0%BA%D1%8A%D1%82-%D0%B4%D0%BE-%D1%80%D1%83%D1%81%D0%BA%D0%B8-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%B5-%D0%B6%D0%B5%D1%81%D1%82%D0%BE%D0%BA-news708142.html", "text": "Трамвай номер 5 е аварирал в района на Пирогов на бул. Борис III и движението в района е ад. След него се натрупа голямо задръстване - чак до Руски паметник, съобщава \"Офнюз\". Вчера пак имаше технически проблем и пак с трамвай №5. Тогава аварията беше в същия район - на Руски паметник. Минути преди 9 часа аварията беше отстранена, но трамваите все още не се движеха и в двете посоки, а графикът на обществения превоз беше нарушен.", "date": "2017.11.28", "title": "ОТ ПОСЛЕДНИТЕ МИНУТИ! Инцидент с трамвай до \"Пирогов\"! Трафикът до Руски паметник е жесток"}
{"url": "http://pik.bg/%D1%81%D1%80%D1%8A%D0%B1%D1%81%D0%BA%D0%B8-%D0%BC%D0%B5%D0%B4%D0%B8%D0%B8-%D1%81%D0%BA%D0%BE%D1%87%D0%B8%D1%85%D0%B0-%D1%81%D1%80%D0%B5%D1%89%D1%83-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D0%BF%D1%86-%D0%B4%D0%B0-%D0%BF%D1%80%D0%B8%D0%B7%D0%BD%D0%B0%D0%B5-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-news708150.html", "text": "\"Политика\", цитирани от \"Фокус\". Сръбската църква е изненадана от решението на Светия синод в София да се застъпи за \"разколническата МПЦ и да я представлява пред останалите православни църкви\", пише белградското издание Вестникът съобщава, че решението на българския Свети синод е \"възбудило църковните кръгове в Белград\" и припомня, че за Сръбската православна църква единственият легитимен представител на християните в Македония е Охридската архиепископия на архиепископ Йован Вранишковски.", "date": "2017.11.28", "title": "Сръбски медии скочиха срещу решението на БПЦ да признае македонската църква"}
{"url": "http://pik.bg/%D1%81%D1%83%D0%BF%D0%B5%D1%80-%D0%B4%D0%B5%D0%BD-%D1%87%D0%B5%D1%82%D0%B8%D1%80%D0%B8-%D0%B7%D0%BE%D0%B4%D0%B8%D0%B8-%D0%B6%D1%8A%D0%BD%D0%B0%D1%82-%D1%83%D1%81%D0%BF%D0%B5%D1%85-news708115.html", "text": "Овен Днес ще можете да влияете на обстоятелствата и развитието на инициативите ви, като това ще ви носи по-добри крайни резултати. Възползвайте се от шанса да увеличите своите приятели. В любовта е необходимо да не давате воля на чувствата, особено ако не сте сигурни в партньора си. Мнозина от вас ще трябва да си наложат да бъдат максимално находчиви в професионалните си инициативи. Не се опитвайте да концентрирате вниманието си в две посоки. Телец На мнозина от знака днес ще им се наложи да обогатяват знанията и професионалните си умения. По някакъв странен и необясним дори за вас начин ще въздействате върху заобикалящите ви както в професионален, така и в личен план. Част от вас ще се възползват от създалата се ситуация за постигане на решителен напредък в започнатите преди време делови инициативи. Внимателно подписвайте документи, с чието съдържание не сте запознати обстойно. Близнаци Почти всички Близнаци днес ще са ангажирани с мисли, свързани с миналото им. Напълно възможно е да открият свои постъпки, с които не се гордеят, но в крайна сметка, ако не ги повтарят и на този етап от време, едва ли ще имат сериозни затруднения, с които да не могат да се справят. За всички важи правилото да се опитат да дистанцират професионалния от личния си живот, защото в противен случай могат да станат жертва на своите страсти. Рак Във втория ден на седмицата ще се радвате на осезаем успех в професионалните начинания, но не без помощта и поддръжката от страна на приятели. Мнозина от вас ще планират пътуване, което със сигурност ще разкрие нови хоризонти, за чието съществуване дори не сте се досещали до момента. Не се опитвайте да налагате мнението си над интимната половинка. Някои, особено жените от знака, ще гледат на живота през твърде големи розови очила. Лъв Днес чрез самодисциплина, постоянство и премерени думи ще можете да направите желаното от вас реалност, но не без подкрепата на колеги и благодетели. Опитайте се да постигнете бавен, но сигурен напредък в професионалната сфера. Ще се нуждаете от доза предпазливост и при сделките, и в материалния си живот. Използвайте силни аргументи пред началници, клиенти и високопоставени особи, ако искате да постигнете набелязаните цели. Дева Днес мнозина ще разберат, че не трябва да се опитват да започват необмислени промени само защото са се натъкнали на спънки и проблеми в процеса на досегашната си работа. Мислете по-позитивно, тъй като това ще има благоприятен ефект върху вас и в любовта. Някои от знака вечерта по лесен начин могат да се освободят от някои ограничения, наложени им в професионалната сфера. Опитайте се да използвате максимално обективните си възможности. Везни Днес мнозина ще трябва да се опитат сами да разширят възможностите си в професионалната сфера. Не подражавайте на близкото си обкръжение, дори и да ви се струва правилно, защото рискувате своята идентичност. На мнозина ще им се наложи да направят личен избор, което ще предопредели на сто процента бъдещите им решения. Възможно е при някои от знака да възникне сериозен конфликт във взаимоотношенията с интимната половинка. Скорпион Днес подхождайте с по-голямо любопитство към заобикалящия ви свят. Здравето ви може да стане повод за известни главоболни тревоги, но всичко ще се разреши по възможно най-благоприятния за вас начин, ако вземете съответните мерки. Добре е внимателно да прецените собствените си ходове в професионалната сфера, като се опитате да съгласувате усилията си с тези, с които работите в екип. Не се разпокъсвайте между множество отговорности. Стрелец В днешния ден мнозина трябва да се стремят към постоянство и да превъзмогнат егоизма си, който твърде много ги лишава от обективност. Опитайте се да следвате стриктен режим на работа, почивка и внесете разнообразие във физическите си натоварвания. Възможно е част от вас да се сблъскат с някои непредвидени проблеми от административен характер. Опитайте се да изградите точна стратегия за действие, за да не допуснете грешка. Козирог Днес за мнозина необходимостта от промяна в начина им на живот ще измени и развитието на част от поетите от тях инициативи в професионалната сфера. Не се опитвайте да бягате от проблемите, възникнали на работното ви място. Опитайте да контролирате всичко, което пряко ви засяга, защото само така ще можете да постигнете лично удовлетворение. Възможни са сблъсъци в личния ви живот. Стремете се да не загубите пари вследствие на финансови операции. Водолей Почти всички от знака според звездните характеристики ще трябва да се опитат именно днес да поставят солидни основи за дейност, от която ще печелят добре в бъдеще. Така могат да си осигурят необходимото им спокойствие в личен план. Не пропускайте да отделите нужното време за деца, родители и партньора в любовта. Избягвайте емоционалното напрежение. С доза съобразителност ще можете успешно да приключвате с поставените ви задачи. Риби В днешния вторник не се опитвайте да бягате от отговорност, ако нещата се объркат буквално в последния момент. Необходимо е точно тогава да сте последователни в действията си, защото това ще ви осигури сигурност както в делови, така и в материален план. Предпазвайте се от разочарования в отношенията ви с приятели, колеги и делови партньори. Бъдете стриктни при изпълнение на служебните си задължения и останете верни докрай на себе си.", "date": "2017.11.28", "title": "СУПЕР ДЕН! Четири зодии жънат успех "}
{"url": "http://pik.bg/%D0%B1%D0%B5%D0%BD%D0%B4%D1%8A%D1%82-%D0%BD%D0%B0-%D0%B2%D0%B0%D1%81%D0%B8%D0%BB%D0%B8%D1%81-%D0%BA%D0%B0%D1%80%D0%B0%D1%81-%D0%B2%D0%B4%D0%B8%D0%B3%D0%B0-%D0%BF%D0%B0%D1%80%D1%82%D0%B8-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-news708162.html", "text": "Пътуване до Америка попречи на Василис Карас и неговия бенд да присъстват на сватбата на Фики Стораро, за която имаха специална покана. Звездата на \"Пайнер\" вдигна тържество за чудо и приказ на 18 октомври в хотел \"Маринела\". Почти веднага след завръщането си от страната на неограничените възможности музикантите идват у нас за участие. Почитателите на гръцките ритми могат да се насладят на най-големите хитове на легендата в жанра, изсвирени лично от неговите хора в столичен клуб на 29 ноември, сряда. Току-що прелетели океана момчетата откриха сезона на Коледните партита в Солун този уикенд и бързат да направят същото и в София. Те са подготвили специална програма, с която обещават да впечатлят българската публика. Неизменна част от екипа е и любимецът на Слави Трифонов - бозукарят Янис Пора. При последната им визита у нас те гостуваха в неговото шоу и тогава Дългия не се сдържа и се обърна към Карас: \"Този с бозукито мога да го взема при мен, много добре свири, много е добър!\".", "date": "2017.11.28", "title": "Бендът на Василис Карас вдига парти в центъра на София"}
{"url": "http://pik.bg/%D0%BE%D1%82%D0%BA%D1%80%D0%B8%D1%82%D0%B8%D1%82%D0%B5-%D1%83%D1%80%D0%BE%D1%86%D0%B8-%D1%81-%D1%84%D0%B8%D0%BB%D0%BC%D0%B8-%D0%BE%D1%82-%D0%BF%D0%BE%D1%80%D0%B5%D0%B4%D0%B8%D1%86%D0%B0%D1%82%D0%B0-%E2%80%9E%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D0%B2%D0%BE%D0%B5%D0%BD%D0%BD%D0%BE-%D1%87%D1%83%D0%B4%D0%BE%E2%80%9C-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%85%D0%B0-%D0%B8%D0%BD%D1%82%D0%B5%D1%80%D0%B5%D1%81%D0%B0-%D0%BD%D0%B0-%D0%BD%D0%B0%D0%B4-news708223.html", "text": "Голям интерес предизвикаха откритите уроци по родолюбие, които сдружение „Българска история“ изнесе днес с филмите от поредицата „Българско военно чудо“ в две училища в Смолян. Авторите на късометражните филми гостуваха първо в Професионалната гимназия по икономика „Карл Маркс“, където пред над 100 ученици и учители представиха две от големите постижения на армията ни – битката при Сливница от 1885 г. и героичните сражения за Родопската шипка, благодарение на които Родопите остават в пределите на България. След това от „Българска история“ продължиха с открит урок по родолюбие в Природоматематическа гимназия „Васил Левски“, където интересът бе толкова голям, че се наложи да се осигурят допълнителни места за всички. От сдружението представиха същите два филма и битки пред над 80 гимназисти от 9 до 12 клас и показаха нагледно как един урок по история може да бъде вълнуващ и интересен, когато се използват и мултимедийни похвати. Такава е и целта на документалната поредица „Българско военно чудо“ и образователната инициатива на „Българска история“ и ЗАД „Армеец“ – да превърне историята в интересен учебен предмет. Затова организаторите предоставят безвъзмездно дискове с филмите от поредицата за образователни цели. Такива дискове бяха раздадени както на ПГИ „Карл Маркс“ и ПМГ „Васил Левски“, така и на всички училища в страната, в които се проведоха открити уроци с филмите от „Българско военно чудо\". По този начин преподавателите могат да разнообразят часовете си по история и да провокират интереса на учениците си. Смолян беше последната точка от първата обиколка на „Българско военно чудо“. От сдружение „Българска история“ ще продължат да изнасят открити уроци с филмите и в други училища в страната през цялата учебна година.", "date": "2017.11.28", "title": "Откритите уроци с филми от поредицата „Българско военно чудо“ предизвикаха интереса на над 200 деца в Смолян"}
{"url": "http://pik.bg/%D0%BD%D0%B5%D1%84%D1%82%D0%BE%D1%85%D0%B8%D0%BC%D0%B8%D0%BA-%D0%B4%D0%B8%D1%81%D1%86%D0%B8%D0%BF%D0%BB%D0%B8%D0%BD%D0%B8%D1%80%D0%B0%D0%BD-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%BE-%D1%81%D0%BB%D0%B5%D0%B4-%D0%BF%D1%80%D1%8A%D1%81%D0%BD%D0%B0%D1%82%D0%B8%D1%82%D0%B5-3-%D0%BC%D0%BB%D0%BD-%D0%BB%D0%B2-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-news708157.html", "text": "Представител на родителите да влезе в ръководството на „Нефтохимик”, за да следи как се управлява клубът. Това предложи кметът на Бургас Димитър Николов на днешното заседание на ОбС Бургас, където една от коментираните точки бе бъдещето на футболния клуб. Николов подчерта, че е нужно да има прозрачност и родителите да знаят как се изразходват средствата, ако се налага да оказват контрол върху ръководството. По думите на кмета Димитър Николов, след като миналата година, се похарчиха неразумно много пари за заплати на футболистите и треньорите (по неофициална информация над 3 млн.лева, б.а.), сега финансовата дисциплина била много добра. „Като човек, който следи финансовите потоци на Общината и разходите в направление „Спорт” мога категорично да кажа, че в предните години имаше несъразмерно изразходване на средства за треньори и футболисти в Нефтохимик. Може би заради еуфорията, че клубът беше в „А” група панически бяха купени и наети футболисти и треньори с огромни заплати. От няколко месеца, след като бяхме направили подробен одит, аз виждам как финансовата дисциплина става все по-стабилна. Размерът на заплатите в момента са в разумни граници”, каза Димитър Николов. По думите му, ако така продължи финансовата политика на клуба, той ще се стабилизира. От изказването на кмета стана ясно, че ръководството на „Съдърланд” го е потърсило преди да поеме издръжката. Николов е направил максимума, за да се убеди компанията да инвестира в „Нефтохимик”. В същото време общинският съветник от БСП Евгений Мосинов направи отчет от последното заседание на Съвета на директорите на Нефтохимик, както е известно Община Бургас е собственик на 82 % от акциите на клуба. Включването в Съвета на директорите на Тошко Георгиев-Барбата бе част от сливането на Локомотив Бургас и Нефтохимик, отчете Мосинов. „Не можем да разделяме детско-юношеския футбол от професионалния, защото ще стигнем до феномена, който наблюдаваме сега – нашите деца да бъдат откупувани от други клубове. Не можем да имаме школи, без да имаме мъжки отбор”, подчерта той. Нефтохимик е изплатил 40 хил.лева дългове към НАП, което е станало с цената на забавени заплати. Фонд Заплата е над 20 хил.лева за 30 човека, уточни той. Резултатът във футбола не е само класиране в една таблица, а тези 400 деца, които всеки ден тренират, допълни Евгений Мосинов. По думите му дружеството плащало наем за спортните бази – между 4 и 5 хил.лева месечно. Голяма част от парите, които получава се връщат обратно в Общината.", "date": "2017.11.28", "title": "Нефтохимик дисциплиниран финансово след пръснатите 3 млн. лв. за година"}
{"url": "http://pik.bg/%D1%82%D1%80%D0%B5%D0%B2%D0%BE%D0%B3%D0%B0-%D0%BC%D0%BE%D1%81%D0%BA%D0%B2%D0%B0-%D0%B2%D0%B4%D0%B8%D0%B3%D0%BD%D0%B0-%D1%80%D0%B5%D0%B0%D0%BA%D1%82%D0%B8%D0%B2%D0%B5%D0%BD-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B7%D0%B0%D1%81%D0%B5%D1%87%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D1%88%D0%BF%D0%B8%D0%BE%D0%BD%D1%81%D0%BA%D0%B8-%D1%81%D0%B0%D0%BC%D0%BE%D0%BB%D0%B5%D1%82-%D0%B4-news708188.html", "text": "Русия вдигна реактивен изтребител СУ-30, след като над Черно море е бил засечен американски разузнавателен самолет Р8А Посейдон, съобщи RT. Това става ясно от изявление на руското министерство на отбраната.", "date": "2017.11.28", "title": "ТРЕВОГА! Москва вдигна реактивен изтребител, след като засече американски шпионски самолет до границата"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%85%D0%B8%D1%82-%D1%82%D0%BE%D0%BC-%D1%85%D0%B0%D0%BD%D0%BA%D1%81-%D1%81%D0%B5-%D0%BD%D0%B0%D0%BF%D1%8A%D1%85%D0%B0-%D0%B2-%D0%BF%D0%BE%D0%BB%D1%81%D0%BA%D0%BE-%D1%84%D0%B8%D0%B0%D1%82%D1%87%D0%B5-news708136.html", "text": "Оригинален полски FIAT 126 P днес замина от родината си със самолет за Лос Анджелис като подарък за холивудската звезда Том Ханкс. Новият собственик ще получи ключовете до ден или два и не е изключено да отиде с придобивката на церемонията по раздаване на Оскарите. Идеята за подаръка дошла покрай снимки в интернет, на които актьорът позира със социалистическото возило. То е модел 1974 г., произведено е в завода в Южна Полша и е извадено от частна колекция. Почти всички части, включително двигателят, са нови. Реставрацията е финансирана от известния полски мотоциклетист Рафал Соник, спечелил ралито Париж-Дакар с АТВ през 2015 г. Както е известно, по време на комунистическото управление в България хиляди българи имаха такъв автомобил.", "date": "2017.11.28", "title": "ТОТАЛЕН ХИТ! Том Ханкс се напъха в полско фиатче"}
{"url": "http://pik.bg/%D0%BD%D0%B5-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D0%B1%D0%BE%D0%B9%D0%BA%D0%BE-%D0%B2-%D0%B1%D0%B0%D0%BD%D0%BA%D1%8F-%D0%B2%D1%80%D0%B5%D0%BC%D0%B5-%D0%B5-%D0%B4%D0%B0-%D1%81%D0%B5-%D1%81%D1%80%D0%B8%D0%BD%D0%B5-%D0%BF%D1%8F%D1%81%D1%8A%D1%87%D0%BD%D0%B0%D1%82%D0%B0-%D0%BA%D1%83%D0%BB%D0%B0-%D0%BE%D1%82-%D0%BB%D1%8A%D0%B6%D0%B8-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-news708219.html", "text": "Че не е избягала за една нощ от СДС в БСП. Защо пада оградата по границата, а не къщата на Бойко в Банкя, пита Антон Кутев. А защо не се срине пясъчната кула от лъжи, построена от гузната съвест на Корнелия Нинова? Че не е синя комисарка на Костов. Че не се е обогатила от участието си в бандитската приватизация на \"Техноимпекс\". Че Станишев не я е уволнил като зам.-министър по подозрения в корупция. Че не е \"прихващана\" в СРС-та с Краси Фронтиера покрай аферите \"Р. Овч\" и \"Бу лгартабак\". Че не е избрана за лидер на левицата след срамна сделка със свинаря Георги Гергов. Всичко това не е така, разбира се, Бойко Борисов е мутра, да го разпънем на кръст, да съборим къщата му, Корнелия Нинова и Кутев са идеалисти и достойни следовници на Дядо Благоев, нямат никакво намерение да бутат властта и да се коалират с турците, Румен Радев е независим от левицата, той е президент на всички българи и не лобира за \"Грипените\", бъдещето ни е цветя и рози, както при всяко съвместно управление на БСП и ДПС...", "date": "2017.11.28", "title": "Не къщата на Бойко в Банкя, време е да се срине пясъчната кула от лъжи на Корнелия Нинова"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D1%81%D0%B8-%D0%BD%D0%B0%D0%B1%D0%B0%D0%B2%D0%B8%D0%BC-%D0%B2%D0%B8%D1%82%D0%B0%D0%BC%D0%B8%D0%BD-d-%D0%BF%D1%80%D0%B5%D0%B7-%D0%B7%D0%B8%D0%BC%D0%B0%D1%82%D0%B0-news708168.html", "text": "Витамин D е мастноразтворим витамин, който играе важна роля в натрупването и консервирането на минералите калций и фосфор. Той е много важен за здравината на костите, зъбите и мускулите. Предпазва и от инфекции на дихателните пътища и грип през студените зимни дни. Витамин D се получава по естествен път от ултравиолетовите слънчеви лъчи, които обаче намаляват през зимата. , Хората с недостиг на витамин D са по-застрашени от сърдечен удар, защото този витамин възпрепятства калцирането на артериите. Липсата на витамин D можем да запълним чрез храната. Витамин D има в мазната риба, червеното месо, яйчения жълтък, черния дроб, портокаловия сок. А добре балансираната диета е нещо, което ще помогне да поддържате нивото на всички витамини в организма.", "date": "2017.11.28", "title": "Как да си набавим витамин D през зимата?"}
{"url": "http://pik.bg/%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%B1%D0%B0%D0%BB%D0%B8-%D0%BE%D1%81%D1%82%D0%B0%D0%B2%D0%B0-%D0%B7%D0%B0%D1%82%D0%B2%D0%BE%D1%80%D0%B5%D0%BD%D0%BE-%D0%B7%D0%B0-%D0%BE%D1%89%D0%B5-24-%D1%87%D0%B0%D1%81%D0%B0-39-%D0%B1%D1%8A%D0%BB%D0%B3%D0%B0%D1%80%D0%B8-%D1%81%D0%B5-%D1%81%D0%B2%D1%8A%D1%80%D0%B7%D0%B0%D1%85%D0%B0-%D1%81-%D0%BA%D1%80%D0%B8%D0%B7%D0%B8%D1%81%D0%BD%D0%B8%D1%8F-%D1%89%D0%B0%D0%B1-news708226.html", "text": "39 българи, които се намират на остров Бали, са се свързали с кризисния щаб, създаден от външното ни министерство. Всички те са добре и се намират на сигурно място. Международното летище на остров Бали остава затворено за още 24 часа заради изригването на вулкана Агунг. Българско семейство с дете се е намирало на международното летище на острова. Консулът ни в Джакарта Александрина Гигова е оказала възможното съдействие на сънародниците ни и тази сутрин те са отпътували към летището в Сурабая Източна Ява, откъдето ще вземат полет за България. Други двама български граждани, чийто полет е бил отменен, също са били пренасочени към летището в Сурабая, със съдействието на консула ни в Джакарта. Те ще отпътуват към Сингапур, а оттам - за България. Консулството ни е в постоянна връзка с пренасочените сънародници и следи тяхното придвижване. Международното летище на остров Бали остава затворено за още 24 часа заради изригването на вулкана Агунг. Авиационните власти казаха, че въздушните коридори за самолетите са изпълнени с вулканична пепел. От събота вулканът бълва дим на височина няколко хиляди метра, а вече изригва и лава.", "date": "2017.11.28", "title": "Летището в Бали остава затворено за още 24 часа, 39 българи се свързаха с кризисния щаб"}
{"url": "http://pik.bg/%D1%88%D0%B0%D1%88-%D0%BF%D0%B5%D0%B2%D0%B8%D1%86%D0%B0%D1%82%D0%B0-%D0%BB%D0%BE%D1%80%D0%B5%D0%BD%D0%B0-%D0%B1%D0%B8%D0%BB%D0%B0-%D0%BC%D1%8A%D0%B6-%D1%81%D0%BD%D0%B8%D0%BC%D0%BA%D0%B8-news708195.html", "text": "Фолк-фенове са сериозно притеснени относно пола на своята любимка Лорена. Мнозина смятат чертите на лицето й за толкова грубовати, че дори професионален грим не може да оправи положението. \"Груб овал на лицето, широка челюст, голямо чело, голям нос и уши\", коментират из Мрежата. Брюнетката наскоро дори се пошегувала на свое участие, че е сериозно опакована отдолу и по-добре хората в клуба да не си правят труда да надничат под полата й. Практика при хората от третия пол е да облепят достойнството си, така че то да не се подава изпод полата, пише \"Хотарена\". Междувременно фолк дивата събуди подозрения и относно възрастта си. Тя споделя, че е 95-ти набор, но далеч не изглежда като 22-годишна, твърдят мнозина.", "date": "2017.11.28", "title": "ШАШ! Певицата Лорена била мъж?! (СНИМКИ)"}
{"url": "http://pik.bg/%D0%BB%D0%B8%D1%87%D0%BD%D0%BE-%D0%BF%D1%80%D0%B8%D0%BB%D0%BE%D0%B6%D0%B5%D0%BD%D0%B8%D0%B5-%D0%BD%D0%B8-%D0%BF%D0%BE%D0%BC%D0%B0%D0%B3%D0%B0-%D0%B4%D0%B0-%D1%81%D0%B5-%D0%BE%D0%BF%D0%BE%D0%B7%D0%BD%D0%B0%D0%B5%D0%BC-%D0%BF%D0%BE-%D0%B4%D0%BE%D0%B1%D1%80%D0%B5-news707846.html", "text": "С напредването на възрастта хората започват да проявяват определени настроения и модели на поведение. Например, ако се събудят рано, очакват цял ден да бъдат начумерени и нефункционални. Обичайни модели като тези лесно се разпознават, но какво се случва, ако човек се окаже разстроен следобед, без да има идея защо? Отговор на подобни въпроси дава специално приложение за проследяване на настроението, което помага за идентифициране на определени модели и за изграждане на навици, съобщава сайтът Ред ферит. Приложението МуудКаст освен за проследяване служи и като дневник. Апликацията следи общото настроение и дава възможност да се водят малки бележки, които улесняват разбирането за случващото се през деня. С течение на времето \"изплуват\" моделите на поведение на потребителя. Така той може да разбере, че следобедното му лошо настроение се дължи на липсата на почивка или е продиктувано от необходимостта от лека закуска. Приложението също така помага да се изясни кое е най-подходящото време за изграждане на полезни навици, например ако потребителят желае да започне да тренира. С помощта на апликацията може да се разбере кога човек е бил най-успешен и се е чувствал страхотно, както и кога не е бил в най-добрата си форма.", "date": "2017.11.28", "title": "ЛИЧНО! Приложение ни помага да се опознаем по-добре"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B3%D0%BD%D0%B5%D0%B2%D0%B5%D0%BD-%D0%B7%D0%B0-%D0%B4%D0%BE%D0%BD%D0%B4%D1%83%D0%BA%D0%BE%D0%B2-%D0%BA%D0%B0%D0%BA%D0%B2%D0%B0-%D0%B4%D0%B5%D0%B3%D1%80%D0%B0%D0%B4%D0%B8%D0%B2%D0%BD%D0%B0-%D0%BC%D0%B8%D1%81%D1%8A%D0%BB---%D0%B4%D0%B0-%D1%80%D0%B0%D0%B7%D1%80%D0%BE%D0%B2%D0%B8%D1%88-%D0%B3%D0%BE%D1%82%D0%BE%D0%B2%D0%B0-%D1%83%D0%BB%D0%B8%D1%86%D0%B0-%D0%B8-news708179.html", "text": "„Каква деградивна мисъл трябва да имаш – сега да седнем да мислим и да отидем да разровим нещо, да го направим така, че да уязвим на другия ден“ – така премиерът Бойко Борисов коментира на днешното правителствено заседание видеозаписите, на които се вижда умишлено разрушаване на новата пътна настилка на столичния булевард „Дондуков“. „Представяте ли си каква наглост е това, каква политическа атака – да отидеш, да разровиш готова улица, само за да можеш на другия ден да снимаш и да организираш протести… Саботажи, конспиративна дейност, това е същността на оцеляването им над сто години “, каза Борисов пред членовете на кабинета. Министърът на регионалното развитие и благоустройството Николай Нанков посочи, че само през вчерашния ден са подадени повече от 20 фалшиви сигнала за закъсали автомобили и ТИР-ове. „Пращаме екипи да помагат, да се отпуши движението, оказва се, че само ги разкарваме. Това не ни е създало трудности в почистването, защото, както всички виждат, беше създадена добра организация и нямаме затворени пътища… Но фалшивите сигнали, първо, че хабят ценен ресурс, отнема се време на екипите, мести се техника, която е нужна за критични участъци – демотивират се хората, които се занимават със снегопочистване“.", "date": "2017.11.28", "title": "ПЪРВО В ПИК! Борисов гневен за \"Дондуков\": Каква деградивна мисъл  - да разровиш готова улица и да организираш протести?! (СТЕНОГРАМА)"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%BE%D1%81%D1%82-%D0%B8%D0%B7%D0%B2%D0%B5%D1%80%D0%B3%D0%B8%D1%82%D0%B5-%D1%83%D0%B1%D0%B8%D0%BB%D0%B8-%D1%81%D1%82%D0%B0%D1%80%D0%B8%D1%86%D0%B0%D1%82%D0%B0-%D0%BE%D1%82-%D0%BF%D1%80%D0%BE%D0%B2%D0%B0%D0%B4%D0%B8%D1%8F-%D1%82%D1%80%D0%B5%D0%BD%D0%B8%D1%80%D0%B0%D0%BB%D0%B8-%D0%B7%D0%B2%D0%B5%D1%80%D1%81%D1%82%D0%B2%D0%B0%D1%82%D0%B0-%D0%B2%D1%8A%D1%80%D1%85%D1%83-%D0%B1%D0%B5%D0%B7%D0%B4%D0%BE%D0%BC%D0%BD%D0%B8-%D0%BA%D1%83%D1%87%D0%B5%D1%82%D0%B0-news708131.html", "text": "Станислав и Осман са задържани, след като бяха обвинени в изнасилване, убийство и грабеж на възрастна жена в Провадия. В началото на седмицата тя им платила 20 лв., за да й помогнат да внесе дървата си за огрев през зимата. Дни по-късно те се върнали, за да се гаврят с нея и да я убият по изключителен мъчителен начин. Хората в Провадия пък се страхували да подават сигнали срещу насилниците. Майка им ги изоставила и заминала за чужбина, баща им пък е зад решетките от години. Братята били известни в града с множеството си кражби, които вършели при всеки удобен случай и по всяко време, като очевидно се чувствали безнаказани. Полицията пък казва, че при всяко провинение на Осман и Станислав прокуратурата била уведомявана. От общината направили безуспешен опит да разговарят с близките на двете момчета. Хората в Провадия пък са в ужас от стореното на 77-годишната Копринка Желязкова. В градчето имало много възрастни и самотни хора и повечето от тях се страхуват за живота си, пише \"Телеграф\". От местната Комисия за борба с противообществени прояви на малолетни и непълнолетни към общината твърдят, че от години работят с двамата, но нямат никакъв напредък. Казват, че майка им ги изоставила преди години, а баща им е в затвора. Момчетата живеели при баба си и дядо си, но възрастните хора отдавна вдигнали ръце от тях. Според хората, които са работили с братята, по-малкият от тях, 14-годишния Осман, бил в основата на всички им престъпления. Той минал и \"шокалата\" на интернат за малолетни престъпници, откъдето се върнал това лято. Веднага побързал да навакса изгубеното време със серия кражби, а комисията към общината веднага започнала отново да работи с него. Брат му Станислав също бил осъден за кражби, като в момента бил в пробация. Днес пък престои да бъде разгледаната мярката им за неотклонение във Варненския съд.", "date": "2017.11.28", "title": "ЖЕСТОКОСТ! Извергите, убили старицата от Провадия, тренирали зверствата върху бездомни кучета (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%80%D0%B0%D0%B7%D0%B1%D0%B8%D1%82%D0%B0%D1%82%D0%B0-%D0%BD%D0%B0%D1%80%D0%BA%D0%BE%D0%B3%D1%80%D1%83%D0%BF%D0%B0-%D0%B2-%D1%81%D0%BE%D1%84%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8%D1%82%D0%B5-%D1%81%D0%B0-%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82%D0%B8-%D1%81%D0%BF%D0%B8%D0%BF%D0%B0%D0%BB%D0%B8-%D0%B3%D0%B8-%D0%B2-news708232.html", "text": "Специализирана операция по противодействие на наркоразпространението е проведена на територията на столицата от служители на отдел „Наркотици“ в ГДБОП и на столичното Шесто РУ. Действията са осъществени под наблюдението на Софийска градска прокуратура. В хода на операцията, в момент на осъществяване на сделка с наркотични вещества, са задържани четирима рецидивисти. С.С. /39 г./от София, известен с прякора Тото - криминално проявен, осъждан за извършени престъпления, свързани с изнудване, отвличане, причиняване на телесна повреда, Н.Т. /38 г./ от София - криминално проявен и осъждан за различни престъпления, Д.Д. /44 г./ от Габрово, осъждан за кражба, производство, притежание и разпространение на наркотици и шофиране след употреба на алкохол и И.Д. /s39 г./ също от Габрово, и той осъждан. След задържането им, при обиск у С.С. е намерен найлонов плик, съдържащ таблетки екстази с общо тегло 519 грама. При последвалото претърсване в дома му са открити два пистолета, единият от които със заличени номера, 550 патрона за тях и три пълнителя с патрони. В жилище, обитавано от Н.Т., са намерени и иззети 515 грама бяло прахообразно вещество - кокаин, около 500 грама суха зелена тревиста маса - марихуана, хашиш, пълнител с поставени патрони за боен пистолет „Макаров“, около 13 000 лева и дори машина за броене на пари. При обиск у Д.Д. са открити четири таблетки екстази, а у И.Д.- около 8 000 лева. Общото тегло на иззетите наркотични вещества е около 1,5 килограма. По първоначални данни групата е „зареждала“ с наркотици част от столичните дискотеки. На двама от задържаните е наложена мярка за неотклонение „задържане под стража“. По случая е образувано досъдебно производство. Работата по случая продължава под ръководството на Софийска градска прокуратура.", "date": "2017.11.28", "title": "Първи подробности за разбитата наркогрупа в София: Арестуваните са рецидивисти, спипали ги в момент на сделка (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B0%D0%B4%D1%8F%D1%82-%D1%86%D1%8F%D0%BB%D0%B0%D1%82%D0%B0-%D0%B8%D1%81%D1%82%D0%B8%D0%BD%D0%B0-%D0%B7%D0%B0-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D1%8F%D0%B7%D0%BE%D0%B2%D0%B8%D1%80-%D0%B1%D0%B5%D0%BB%D0%B8-%D0%B8%D1%81%D0%BA%D1%8A%D1%80-%D1%89%D0%B5-%D0%B8%D0%B7%D0%B4%D1%8A%D1%80%D0%B6%D0%B8-%D0%BB%D0%B8--news708172.html", "text": "Разкриват цялата истина за язовир \"Бели Искър\" и състоянието на стената преди големите валежи. Националният комитет за подобряване на водоснабдяването на България и Общественият инициативен комитет за неотложен ремонт на стената на язовир \"Бели Искър\" вадят подробности от проучванията си, за които алармира преди седмица и прокуратурата. Според експертите, събрали се да алармират за проблема, за секунди може да изтече от язовира по-голямо количество вода отколкото 10 пъти обема на река Дунав. \"Това е скорост над 12 метра в секунда, след 40 минути няма да го има половината Самоков, ако нещо се случи. Това са стотици жертви и милиарди загуби\", категорични са от комитета. По думите им е необходимо и язовир Искър да се поддържа на ниско ниво, за да може да поема водите от \"Бели Искър\". Те са доволниь че главният прокурор Сотир Цацаров е взел под внимание казуса, както и от резолюцията на премиера Бойко Борисов на Министерски съвет спешно да се започне ремонт на язовира.", "date": "2017.11.28", "title": "ИЗВЪНРЕДНО В ПИК TV! Вадят цялата истина за състоянието на язовир \"Бели Искър\", ще издържи ли стената на валежите (ОБНОВЕНА)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-%D0%B8%D0%B7%D0%B1%D0%B8%D1%80%D0%B0%D0%BC-%D0%BC%D1%8A%D0%B6%D0%B5%D1%82%D0%B5-%D0%BF%D0%BE-%D0%B4%D1%83%D0%BF%D0%B5%D1%82%D0%BE-%D0%BF%D1%80%D0%B0%D0%B2%D0%B8%D0%BB%D0%B0--news708183.html", "text": "Синоптичката Деси Банова е пленила с доста палаво поведение бившия президент Росен Плевнелиев. Това става ясно от нейно скандално интервю, в което споделя представите си за любовта и интимните преживявания. В него тя разкрива, че първото, което гледа у мъжете е стегнатото дупе, както и че е имала доста нестандартни секс преживявания и си пада по странните игри. Явно именно разюзданите й за повечето българки интимни представи са се харесали на доста по-възрастният от нея екс политик и милионер. Дали той има стегнато тяло на над 50 години е загадка, но е факт, че до момента Банова избира мъжете си предимно по банковата сметка и засега само това е напълно доказано. Припомняме, че в любовния й списък са именити мъже като Христо Стоичков, Крум Савов и Димитър Бербатов, а бащата на дъщеря й е заможен бизнесмен. Плевнелиев също не прави изключение и всъщност е най-едрата риба, улавяна от Банова, тъй като има десетки милиони от бизнес дейността си. А синоптичката вече е започнала да си показва рогата и да проявява апетити към богатството му. Оказва се, че красивата блондинка не е от най-хрисимите и веднага е започнала да изисква от новия си любим луксозен живот. За да е сигурна, че няма да го изпусне, Банова била заета да превземе всяка свободна минута на Плевнелиев с единствената цел да му влезе достатъчно дълбоко под кожата, за да се превърне в най-важния човек в живота му, а разбира се и наследник на богатството му. Затова за разлика от предишната му жена Юлияна Плевнелиева, която бе доста свободолюбива и не се вълнуваше много от делата на мъжа си, Банова буквално превърнала Плевнелиев в център на живота си. Това разкриват и колегите й в Нова телевизия, които са потресени, че блондинката си реди графика според удобството на новия й любим. Тъй като тя е шефка на синоптичките, сама решавала кой кога ще е на смяна и кой ще казва прогнозата и правела смените така, че да й е удобно на нея. Според запознати с нрава на Банова голямата цел на тв звездата била да откъсне бившия президент от предишното му семейство и синовете му, за да осигури бъдещото на собствената си дъщеря. Това била и причината час по-скоро да иска да роди и дете от Плевнелиев, което ако се вярва на слуховете, вече е на път. „Деси прекрасно осъзнава, че един ден няма да е първа младост, от екрана много лесно може да бъде изместена. Виждаме как в телевизиите новите попълнения особено във времето стават все повече. Млади, красиви и дългокраки. Някои успяха да се реализират извън това да съобщават прогнозата за времето, повечето обаче с богати мъже. Банова определено не прави изключение, а все пак има и дете, за което трябва да мисли”, разказват колеги на синоптичката от Нова телевизия. Плевнелиев е един от най-богатите президенти в демократичната ни история. По непотвърдени данни той държал в офшорни сметки над 10 млн. лв. Бившият президент е известен с неповторимия си вкус към недвижими имоти, като един от тях се намира в Гърция, а останалите в едни от най-апетитните места у нас. Самият Плевнелиев смятал, че дори е длъжен да остави всичко на децата си, а за Деси ще търси нови имоти, които да получи от богатия си любим за себе си и дъщеря си. За да е сигурна, че Плевнелиев ще остане само за нея, блондинката започнала да планира уикендите и свободните часове, за да може двамата да са заедно почти постоянно. Президентът дори не се усещал, че по този начин пренебрегва синовете си, нещо което никак не се харесвало на бившата му жена Юлияна. Според запознати тя не била във възторг от новата изгора на Плевнелиев, като смятала Банова за една обикновена златотърсачка, само дето й липсвал силикона. Бившата г-жа Плевнелиева не можела да повярва, че мъж като Росен толкова лесно е паднал в лапите на типаж като Банова. Бившият съпруг на Деси пък нехаел за имотните апетити на бившата си половинка. Ивайло Граховски добре познавал нравите на своята доскорошна любима. Докато бяха заедно Банова демострираше изключително висок стандарт на живот, нещо което тя не смятала да променя. Граховски обаче, бил доволен, че Банова си е намерила нов мъж, който да издържа всичките й капризи, а неговият ангажимент бил единствено да се грижи за дъщеря му. „Ретро“ се натъкна на скандален запис с участието на Десислава Банова, заснет през 2004 г. от „Господари на ефира“. В краткото блиц интервю прохождащата тогава синоптичка, известна с купища мъжки трофеи в интимната си колекция, показва истинската си същност, отговаряйки по скандален начин на заденените от репортера въпроси.  Публикуваме част от отговорите на Банова едно към едно. - -     Предполагам, че нещо свързано с телевизия. - -     Ми, често го правя. - -     Да живея в южна страна. Това ми е мечтата. - -     Ами, изкъпах се. - -     Добре, Бербатов. - -     Актьор...Зуека. - -     Било то и некомпетентни. - -     Въпреки че не ми позволяват. - -     Известна. - -     В романтичния. - -     Секси са. - -     Стига да не ми се налага да съм с него... - -     Ми, не е зле. - -     Е, вие ме хванахте. - -     Ми, не си харесвам ушите. - -     Става. Кефя му се. - -     Обратното на антициклон. - -     Достатъчно. - -     Пет метра под водата. - -     Ми, има ли такъв? Не знам. - -     Дупето му. - -     В големите ми очи. - -     Преди беше 99. - -     Пролетта, защото и аз съм като нея – променлива.", "date": "2017.11.28", "title": "САМО В ПИК И \"РЕТРО\"! Любовницата на Плевнелиев Деси Банова: Избирам мъжете по дупето! Правила съм секс 5 метра под водата (ПАПАРАШКИ СНИМКИ)"}
{"url": "http://pik.bg/%D0%B1%D0%BE%D0%B3%D0%B0%D1%82%D1%81%D1%82%D0%B2%D0%BE-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%B7%D0%B0%D0%B2%D0%B5%D1%89%D0%B0-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BD%D0%B0%D0%B8%D0%BC-%D1%81%D1%8E%D0%BB%D0%B5%D0%B9%D0%BC%D0%B0%D0%BD%D0%BE%D0%B3%D0%BB%D1%83-%D0%BD%D0%B0-%D0%B4%D1%8A%D1%89%D0%B5%D1%80%D0%B8%D1%82%D0%B5-%D1%81%D0%B8-news708160.html", "text": "Наследниците на легендарния щангист Наим Сюлейманоглу, който си отиде на 18 ноември, очакват завещанието му. Оказва се, че може да не получат много. Сайтът „Родопи 24“ публикува списък с какво Джобния Херкулес трябваше да остави на своите наследници, но всъщност пропиля през последните 10 години и му остана само славата от спортните успехи. Наим Сюлейманоглу има четири дъщери. Три от тях - Нилай, Есин и Сезин, бяха на погребението му. Наскоро обаче стана ясно, че той е имал още една дъщеря – Наоми. Тя е от връзката му с японска журналистка. В последните дни семейството на Джобния Херкулес започна издирване на Наоми, която още като малка напуснала Турция заедно с майка си. 13 апартамента в истанбулския квартал „Атакьой“ Луксозен апартамент в Анкара, подарен му от покойния Тургут Йозал Луксозен апартамент край Босфора 2 вили, подарени от „Емлякбанк“ 8 леки коли 20 000 жълтици от турската държава за спечелените медали 342 жълтици, подарени от „Иш банкасъ“ за рекордното постижение – 342 кг, на Олимпиадата в Сеул през 1988 година Голям парцел в Анталия", "date": "2017.11.28", "title": "БОГАТСТВО! Ето какво завеща легендата Наим Сюлейманоглу на дъщерите си!"}
