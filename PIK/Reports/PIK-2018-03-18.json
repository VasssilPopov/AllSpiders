{"url": "http://pik.bg/%E2%80%9E%D1%82%D1%83%D0%B8%D1%82%D1%8A%D1%80%E2%80%9C-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D1%80%D0%B5%D0%BA%D0%BB%D0%B0%D0%BC%D0%B0%D1%82%D0%B0-%D0%BD%D0%B0-%D0%BA%D1%80%D0%B8%D0%BF%D1%82%D0%BE%D0%B2%D0%B0%D0%BB%D1%83%D1%82%D0%B8-news735953.html", "text": "Социалната мрежа „Туитър“ забранява рекламите на криптовалути и ICO, съобщава Sky News, като се позовава на свои източници. Новата политика на екипа на социалната мрежа трябва да влезе в сила в рамките на следващите две седмици, като ще бъде валидна за всички страни по света. По-рано аналогични мерки предприеха и от „Фейсбук“ и „Гугъл“. Технологичните гиганти имат притеснения, че зад рекламите на криптовалути и  ICO могат да стоят измамници, които да заблуждават ползвателите. Сподели:", "date": "2018.03.18", "title": "„Туитър“ забранява рекламата на криптовалути"}
{"url": "http://pik.bg/%D0%BF%D1%83%D1%82%D0%B8%D0%BD-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D1%81%D0%BB%D0%B5%D0%B4-%D0%BF%D0%BE%D0%B1%D0%B5%D0%B4%D0%B0%D1%82%D0%B0---%D0%B3%D0%BE%D1%82%D0%B2%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BA%D0%B0%D0%B1%D0%B8%D0%BD%D0%B5%D1%82%D0%B0-news736030.html", "text": "Президентът на Русия Владимир Путин заяви, че след като встъпи в новия си мандат, ще осъществи промени в правителството на страната, предава ТАСС. „Всички промени в правителството ще се осъществяват от президента, встъпил в правомощията си по време на новия мандат, защото сега ще мисля над това, какво трябва да се направи“, заяви Путин. Според него „основните изменения ще се случат след встъпването в длъжност“ на 7 май. „Що се отнася до министър-председателя и правителството като цяло, аз, разбира се, мисля за това. Всички изменения ще бъдат обявени след инаугурацията“, допълни той. Путин заяви, че твърденията че страната му стои зад нападението с отровен газ срещу бившия служител на ГРУ Сергей Скрипал са „безсмислици“, но, че Москва е готова да си сътрудничи с разследването, предава AFP, съобщава \"Фокус\". „Това са абсолютни безсмислици, че някой в Русия ще си позволи да направи нещо подобно преди изборите и Световното първенство по Футбол“, заяви Путин. Той допълни, че страната му е „разрушила всичките си химически оръжия“. Президентът на Русия Владимир Путин заяви, че възнамерява да проведе срещи с всички кандидати, участвали на изборите за държавен глава на страната, предава ТАСС. „Да, планирам. Ще видим, администрацията ще се свърже, ще се разберем и ще ги поканя на среща“, заяви Путин. Според данните при преброени 58% от бюлетините Путин е начело с подкрепата на 75,5% от избирателите. „Интересуваме се от това, отношенията в света между държавите на всички континенти да се развиват позитивно и така да се изгражда дневният ред по света“, заяви Путин пред журналисти в избирателния си щаб. Сподели:", "date": "2018.03.18", "title": "Путин с първи думи след победата - готви промени в кабинета"}
{"url": "http://pik.bg/%D0%B7%D0%B8%D0%B4%D0%B0%D0%BD-%D1%81%D1%8A%D1%81-%D1%81%D0%B8%D0%BB%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-%D0%BD%D0%B5%D0%B9%D0%BC%D0%B0%D1%80-news735941.html", "text": "Треньорът на Реал (Мадрид) Зинедин Зидан засили допълнително спекулациите, според които Неймар може да премине в състава на \"белите\", акцентира \"Топспорт\". Ето какво каза наставникът на Реал за звездата на Пари Сен Жермен: \"Всеки има право да говори, каквото иска. Неймар е много добър футболист, но не е наш. Аз говоря за моите футболисти. Не е хубаво да коментирам играч, който не е наш. Уважаваме Пари Сен Жермен и не може да говорим по тази тема. Не знам дали Неймар може да бъде сравняван с триото Бензема, Бейл и Кристиано Роналдо. Той е много добър футболист и може да играе на всяка една позиция в атака. Също така може да играе във всеки един отбор\", загатна Зидан. Сподели:", "date": "2018.03.18", "title": "Зидан със силни думи за Неймар"}
{"url": "http://pik.bg/%D0%BF%D1%83%D1%82%D0%B8%D0%BD-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D0%BF%D1%80%D0%B8%D0%B2%D1%8A%D1%80%D0%B6%D0%B5%D0%BD%D0%B8%D1%86%D0%B8%D1%82%D0%B5-%D1%81%D0%B8-%D0%B7%D0%B0-%D0%BF%D0%BE%D0%B1%D0%B5%D0%B4%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-news736028.html", "text": "Президентът на Русия Владимир Путин благодари на поддръжниците си за подкрепата на президентските избори, предава ТАСС. „Силно ви благодаря за подкрепата. Искам да се обърна към тези, които са се събрали днес в Москва и към нашите привърженици на цялата територия на нашата огромна страна: големи благодарности за резултата“, заяви той от сцената на провеждан в руската столица концерт-митинг „Русия, Севастопол, Крим“. Сподели:", "date": "2018.03.18", "title": "Путин благодари на привържениците си за победата на президентските избори"}
{"url": "http://pik.bg/%D1%81%D0%BD%D0%B5%D0%B3%D0%BE%D0%BF%D0%BE%D1%87%D0%B8%D1%81%D1%82%D0%B2%D0%B0%D1%89%D0%B8%D1%82%D0%B5-%D1%84%D0%B8%D1%80%D0%BC%D0%B8-%D0%B2-%D0%B3%D0%BE%D1%82%D0%BE%D0%B2%D0%BD%D0%BE%D1%81%D1%82-%D0%B7%D0%B0-%D0%B7%D0%B8%D0%BC%D0%BD%D0%BE-%D0%BF%D0%BE%D0%B4%D0%B4%D1%8A%D1%80%D0%B6%D0%B0%D0%BD%D0%B5-%D0%BD%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%BF%D1%8A%D1%82%D0%B8%D1%89%D0%B0-news735837.html", "text": "Днес се очаква съществена промяна във времето. По високопланинските проходи е възможно дъждът да премине в сняг,  съобщават от пресцентъра на Агенция \"Пътна инфраструктура\", цитирани от Фокус. По разпореждане на председателя на Управителния съвет на Агенция \"Пътна инфраструктура\" инж. Дончо Атанасов всички областни пътни управления и снегопочистващите фирми са в готовност за поддържане на републиканските пътища при зимни условия. Агенция „Пътна инфраструктура“ апелира шофьорите да тръгват на път с автомобили, подготвени за зимни условия, да карат със съобразена скорост и повишено внимание, спазвайки указанията на „Пътна полиция“. Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, lima.api.bg, интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно работи Ситуационен център, който събира и обобщава данните за състоянието на републиканските пътища Сподели:", "date": "2018.03.18", "title": "Снегопочистващите фирми в готовност за зимно поддържане на републиканските пътища"}
{"url": "http://pik.bg/%D1%83%D1%82%D1%80%D0%B5-%D0%B2-%D0%BD%D0%B4%D0%BA-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B8-%D0%BA%D0%BB%D0%BE%D0%B4-%D0%BC%D0%BE%D1%80%D0%B0%D0%B5%D1%81-%D0%BE%D1%82%D0%BA%D1%80%D0%B8%D0%B2%D0%B0%D1%82-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B0%D1%82%D0%B0-%D0%B3%D1%80%D1%83%D0%BF%D0%B0-%D0%B7%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%B5%D0%BD-%D0%BA-news735948.html", "text": "Председателят на Комисията по вътрешна сигурност и обществен ред Цветан Цветанов и председателят на Комисията по граждански свободи, правосъдие и вътрешни работи в Европейския парламент Клод Мораес ще открият на 19 март срещата на Съвместната група за парламентарен контрол (СГПК) на Европол, съобщиха от пресцентъра на Народното събрание. Двамата ще бъдат съпредседатели на четвъртото събитие от Парламентарното измерение на Българското председателство на Съвета на ЕС, което ще започне в 8,30 часа в зала 3 на НДК. Съвместната група за парламентарен контрол (СГПК) е единствена по рода си форма за надзор над функционирането на Европол от страна на Европейския парламент, съвместно с националните парламенти. Това е втората среща на групата след нейното учредяване. Домакин на форума е Комисията по вътрешна сигурност и обществен ред. В срещата ще участват комисарят по цифрова икономика и цифрово общество Мария Габриел, комисарят за Съюз за сигурност Джулиан Кинг, изпълнителният директор на Европол Роб Уейнрайт, председателят на Управителния съвет на Европол Прит Паркна и др. В 13.00 часа е предвидена пресконференция на Цветан Цветанов, Мария Габриел, Клод Мораес, Джулиан Кинг и Роб Уейнрайт в зала 6 на НДК. Минало и бъдещо сътрудничество със страните от Западните Балкани е темата на презентациите на Олдрих Мартину, заместник-изпълнителен директор на Европол и на Владимир Ребич, генерален директор на полицията в Министерство на вътрешните работи на Република Сърбия. Участниците ще обсъдят Проекта на многогодишното програмиране на Европол 2019 - 2021 с Роб Уейнрайт, изпълнителен директор на Европол. Прит Паркна, председател на Управителния съвет на Европол, ще предостави актуална информация за работата на Управителния съвет на Европол със специален фокус върху Стратегията за външно действие на Европол 2017-2020. Комисарят по цифрова икономика и цифрово общество Мария Габриел ще говори на тема \"Противодействието на незаконното съдържание онлайн и оптимизиране на киберсигурността: Центърът за борба с киберпрестъпленията на Европол и Звеното на ЕС за сигнализиране за незаконно съдържание в интернет\". За приноса на Европол към борбата с тероризма и превенцията на организираната престъпност ще говорят комисарят за Съюз на сигурност Джулиан Кинг и изпълнителният директор на Европол Роб Уейнрайт. Сподели:", "date": "2018.03.18", "title": "УТРЕ В НДК: Цветанов и Клод Мораес откриват срещата на Съвместната група за парламентарен контрол на Европол"}
{"url": "http://pik.bg/%D1%81%D1%82%D0%B0%D1%80%D1%86%D0%B8-%D0%BE%D1%82-30-%D1%81%D0%B5%D0%BB%D0%B0-%D0%BC%D1%80%D0%B0%D1%82-%D0%B1%D0%B5%D0%B7-%D0%BB%D0%B5%D0%BA%D0%B0%D1%80%D0%B8-news735932.html", "text": "Над 30 са селата в Кюстендилско, в които няма лекар. В продължение на години има малки населени места, в които липсва каквато и да е медицинска грижа. Причината е, че малцина са докторите, които биха се ангажирали да работят с предимно възрастното население по селата. „Няма такива кадри, които искат да практикуват на село. Част от медиците смятат, че работата не е престижна, въпреки че Здравната каса им осигурява допълнителна субсидия“, обявиха хора от бранша. Така например не са малко и селата, в които има изцяло оборудвани кабинети, които мухлясват и стоят затворени заради липсата на желаещи да започнат работа. „В дупнишките села Дяково, Делян и Тополница, които са на гл. път Е-79, на 10-15 километра от Дупница, няма лекар повече от 10 години. Положението е същото и с много села в Кюстендилска община“, коментират запознати. „Представете си, ако ни стане нещо и трябва да пътуваме от Треклянско до Кюстендил. Да не говоря, че сме толкова отдалечени, че и линейка достига трудно до нас“, жалват се възрастни жители от района. Сподели:", "date": "2018.03.18", "title": "Старци от 30 села мрат без лекари"}
{"url": "http://pik.bg/%D0%B8-%D0%B4%D0%B6%D0%BE%D0%BD-%D0%B1%D0%B5%D0%B9%D0%BB%D0%B8-%D0%B5-%D0%BE%D0%B1%D0%B2%D0%B8%D0%BD%D0%B5%D0%BD-%D0%B2-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7-news735807.html", "text": "Джон Бейли, президентът на Академията за кинематографично изкуство и наука , която връчва \"Оскар\"-ите, беше обвинен в сексуални посегателства, съобщиха световните агенции. В киноакадемията са постъпили за разглеждане 3 обвинения от потърпевши. \"Академията разглежда всички ж алби конфиденциално, за да могат да бъдат защитени всички страни в спора. Ние няма да коментираме свързаните с тях въпроси, докато процедурата по разглеждането на сигналите не бъде завършена окончателно\", се казва в съобщение на филмовата академия. Разглеждането на обвиненията е започнало в сряда от специален подкомитет на академията, оглавен от Дейвид Рубин. Самият Бейли отказа да коментира ситуацията. Седемдесет и пет годишният кинооператор и режисьор Джон Бейли беше избран з а президент на Академията за кинематографично изкуство и наука през месец август миналата година. Той от дълги години е неин член. Бейли е известен с операторската си работа над \"оскароносни\" филми като \"Омагьосан ден\", \"Американско жиголо\" и \"Обикновени хора\". Сподели:", "date": "2018.03.18", "title": "И Джон Бейли е обвинен в сексуален тормоз"}
{"url": "http://pik.bg/%D0%BF%D0%BE%D0%B1%D0%B5%D0%B4%D0%B0-%D0%BF%D1%83%D1%82%D0%B8%D0%BD-%D1%81-%D0%BF%D0%BE%D1%80%D0%B5%D0%B4%D0%B5%D0%BD-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D0%BA%D0%B8-%D0%BC%D0%B0%D0%BD%D0%B4%D0%B0%D1%82-news736026.html", "text": "Гласуването за президент на Русия приключва в този час. Над 110 милиона гласоподаватели можеха да избират измежду 8 кандидати, съобщава БНТ. Първи частични резултати, обявени от Централната избирателна комисия, при преброени около 20% от бюлетините: Владимир Путин печели президентските избори с резултат от 71, 97%. На второ място на изборите се нарежда кандидатът на Комунистическата партия Павел Грудинин с 15,9%, трети е националистът Владимир Жириновски с 6, 96%. Очаквайте подробности! Сподели:", "date": "2018.03.18", "title": "ПОБЕДА! Путин с пореден президентски мандат"}
{"url": "http://pik.bg/%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%81%D0%B5-%D0%B7%D0%B0%D0%B1%D0%B8-%D0%B2-%D1%82%D0%B8%D1%80-%D0%BA%D1%80%D0%B0%D0%B9-%D0%BC%D0%BE%D0%BD%D1%82%D0%B0%D0%BD%D0%B0-news735936.html", "text": "Автомобил Фолксваген Голф“, в който са пътували трима мъже от видинското градче Грамада, е катастрофирали, след като не спрял на знак „стоп“ и се забили в ТИР, съобщиха от полицията, цитирани от Конкурент. Пострадал е само единият от тях. За да бъде изваден от колата се е наложило на помощ да бъдат извикани спасители. Те измъкнали 68-годишния И.А. от смачкания „Фолксваген Голф“. Мъжът е транспортиран в монтанската болница. Той е с наранявания по главата и счупени лицеви кости. Настанен е за лечение, опасност за живота му няма. Инцидентът е станал в последния работен ден на седмицата. Зад волана бил 52-годишният Г.Д., в колата пътували пострадалият И.А. и още един мъж на 40 години. При излизане от обходния път на Монтана  шофьорът Г. Д.  не спрял на знак „Стоп” и се ударил в ТИР. Той и по-младият пътник се отървали без наранявания. По случая тече досъдебно производство. Сподели:", "date": "2018.03.18", "title": "Автомобил се заби в ТИР край Монтана"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%BA%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0-%D1%81%D0%BB%D0%B5%D0%B4-%D0%BF%D0%B0%D0%B4%D0%B0%D0%BD%D0%B5-%D0%BE%D1%82-%D0%BF%D0%BB%D0%BE%D1%87%D0%B0-%D0%BD%D0%B0-%D0%B3%D0%B0%D1%80%D0%B0%D0%B6-%D0%B2-%D1%81%D0%B5%D0%BB%D0%BE-%D0%BA%D1%80%D0%B0%D0%B9-%D1%80%D0%B0%D0%B7%D0%B3%D1%80%D0%B0%D0%B4-news735866.html", "text": "74-годишна жена е пострадала при падане от плочата на гараж в разградското село Раковски, съобщиха от ОДМВР – Разград, цитирани от Фокус. Сигналът за инцидента е бил подаден около 12:40 часа на 16 март от съсед, който видял как жената с инициали К.Т. пада, докато подрязвала клоните на дърво. Пострадалата е откарана в ОАИЛ на МБАЛ - Разград с фрактура на черепа и ръката, с опасност за живота. По случая е образувана преписка. Сподели:", "date": "2018.03.18", "title": "Инцидент! Пенсионерка пострада след падане от плоча на гараж в село край Разград"}
{"url": "http://pik.bg/%D0%BA%D0%B0%D1%80%D0%BB%D0%B5%D1%81-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D1%81%D1%8A%D0%B6%D0%B0%D0%BB%D1%8F%D0%B2%D0%B0-%D1%87%D0%B5-%D1%81%D0%B5-%D0%B5-%D0%B7%D0%B0%D0%B1%D0%B0%D0%B2%D0%B8%D0%BB-%D1%81-%D0%BE%D0%B1%D1%8F%D0%B2%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news735938.html", "text": "Сваленият бивш каталунски лидер Карлес Пучдемон заяви интервю, че е трябвало да обяви независимостта на испанската област по-рано и решението му за забавяне с цел започване на диалог с Мадрид, се е оказало погрешно, предава Франс Прес, цитирана от Фокус. В края на октомври Пучдемон избяга в Белгия, след като регионалния парламент в Каталуния обяви едностранна независимост от Испания, вследствие на което Мадрид наложи директно управление спрямо автономната област, разпусна Женералитета и свика предсрочни избори. В отговор на въпрос на женевско издание дали би направил нещо по-различно от времето след противоречивия референдум за независимост от 1 октомври, обявен за незаконен от Мадрид, Пучдемон отговори положително. Той разясни, че не би чакал до 27 октомври за обявяването на независимостта. „На 10 октомври планирахме да обявим независимост, но аз реших да отложа това решение с цел оставяне на възможността за диалог с испанското правителство“, заяви бившият председател на Женералитета. Според него, „всички са очаквали той да обяви независимост“, но по неговите думи, решил да даде шанс на диалога. „За съжаление, това се оказа капан, защото не последва положителна реакция от правителството. Ако трябва да го направя отново, нямаше да отложа прокламирането на независимостта“, отбеляза Пучдемон. Сподели:", "date": "2018.03.18", "title": "Карлес Пучдемон съжалява, че се е забавил с обявяването на независимостта на Каталуния"}
{"url": "http://pik.bg/%E2%80%9E%D0%BA%D0%B8%D0%BB%D1%8A%D1%80%D1%8A%D1%82%E2%80%9C-%D0%B3%D0%B5%D0%BE%D1%80%D0%B3%D0%B8-%D0%B2%D1%8A%D0%BB%D0%B5%D0%B2-%D1%81%D1%8A%D0%B4%D0%B8-%D0%B7%D0%B0%D1%82%D0%B2%D0%BE%D1%80%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D0%B7%D0%B0-5300-%D0%BB%D0%B5%D0%B2%D0%B0-news735935.html", "text": "По 50 лева обезщетение за всеки ден от престоя му в бургаския затвор от май до август 2015 година иска от държавата осъденият на доживотен затвор бизнесмен Георги Вълев от бандата на „Килърите”. Вълев съди затвора, защото отворите за свеж въздух в спалното помещение не били отворени, заради което получил здравословни проблеми. Общата сума, която настоява да получи е 5300 лева. Във връзка с това дело, тази седмица Георги Вълев бе докаран в сградата на ВАС от ловешкия затвор в столицата. Той бе съпроводен с тежко въоръжени мъже. При слизането му от специален бус, жандармеристи блокираха булеварда. Вълев бе пазен буквално като терорист, съобщава \"Бургас Инфо\". Сподели:", "date": "2018.03.18", "title": "„Килърът“ Георги Вълев съди затвора в Бургас за 5300 лева "}
{"url": "http://pik.bg/%D1%81%D0%B0%D0%BC%D0%BE-%D0%B2-%D1%81%D0%BF%D0%BE%D1%80%D1%82%D0%B5%D0%BD-%D0%BF%D0%B8%D0%BA-%D1%84%D1%83%D1%82%D0%B1%D0%BE%D0%BB%D0%BD%D0%B8%D1%8F%D1%82-%D1%81%D1%8A%D0%B4%D0%B8%D1%8F-%D0%B8-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B3%D0%B5%D1%80%D0%B1-%D1%81%D1%82%D0%B5%D1%84%D0%B0%D0%BD-%D0%B0%D0%BF%D0%BE%D1%81%D1%82%D0%BE%D0%BB%D0%BE%D0%B2-%D0%B2-%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-news736025.html", "text": "Стефан Апостолов е елитен футболен съдия, син на кмета на Симитли Апостол Апостолов, а от година и депутат в редиците на управляващата партия ГЕРБ. Единствено пред \"Спортен ПИК\" той говори откровено за спорта у нас, както и за политиката и как са свързани двете неща. \"Трябва да се инвестира повече в спортна инфраструктура. Да се инвестира и в самите треньори, защото един треньор може да развие таланта на спортиста. Всеки един уважаващ себе си треньор по-скоро би заложил на качеството отколкото на количеството. Явно нашите млади футболисти не са достигнали това качество, за да им се дава шанс\", заяви пред медията ни Апостолов. Какво още сподели той за родния футбол, драмите на терена и съдийството у нас, вижте в интервюто му за \"Спортен ПИК\": Сподели:", "date": "2018.03.18", "title": "САМО В \"СПОРТЕН ПИК\"! Футболният съдия и депутат от ГЕРБ Стефан Апостолов в откровена изповед за спорта, политиката и екшъна в БФС"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D1%8A%D0%B7%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%BD%D0%BE%D0%B2%D0%B8%D1%87%D0%BE%D0%BA-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%BB%D0%BA%D0%BE-%D0%BE%D0%BF%D0%B0%D1%81%D0%BD%D0%BE-%D0%B5-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%BE%D1%82%D0%BE-%D0%BE%D1%80%D1%8A%D0%B6%D0%B8%D0%B5-news736005.html", "text": "Вече 28 години се боря срещу \"Новичок\". Аз участвах в разработването на това оръжие. Изпитвам вина за създаването на това оръжие. Моля за прошка. Чувствам си вината си. Аз се боря срещу това оръжие. Това каза пред Би Ти Ви д-р Вил Мирзаянов, бащата на бойното отровно вещество \"Новичок\", с което бяха отровени двойният агент Сергей Скрипал и дъщеря му Юлия, а между Великобритания и Русия настъпи рязко влошаване на отношенията. \"Когато това вещество попадне върху открита човешка повърхност, започва миоза - стесняват се зениците. След това започва затруднено дишане. Ако дозата е достатъчно голяма, дишането може да спре изцяло. След това започват разтройство и конвулсии. Ако не се изпозлва антитод навреме, човек умира. При разработването на \"Новичок\" имаше нещастни случаи и инциденти. Ако бъдеш отровен с това вещество, много е вероятно никога да не успееш да възстановиш здравето си\", разкри химикът. \"Стигнах до извода, че химическото оръжие не е за защита, а за нападение, за масово унищожаване. Усетих, че се занимавам с нещо престъпно. Когато настъпиха промените в СССР реших да говоря открито за \"Новичок\". Веднага след това в Русия ме арестуваха. достатъчни са няколко килограма, за да бъде унищожен един град от 100 000 души\", обяви Мирзаянов. \"Единствено Русия е измислила, синтезирала и изпитала \"Новичок\". Единствено Русия разполага с бинарните компоненти на това вещество и може да ги използва. За другите държави в целия свят това е тайна и това вещество не съществува. \"Новичок\" може да бъде произведено само от страна с висок технически потенциал и опит в създаването на химически оръжия. Никоя терористична организация не би се захванала с производството на това вещество. Сигурен съм в думите си. \"Зарин\" в като начално училище в сравнение с \"Новичок\", който е висшето учебно заведение. Няма черен пазар за химически оръжия. доколкото ми е известно, СССР не е разполагала химическо оръжие на териториите на други държави\", категоричен беше изобретателят на отровното вещество. Сподели:", "date": "2018.03.18", "title": "ЕКСКЛУЗИВНО! Създателят на \"Новичок\" разкри колко опасно е химическото оръжие "}
{"url": "http://pik.bg/%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B4%D0%BF%D0%B8%D1%81%D0%B2%D0%B0-%D0%B1%D1%80%D0%B0%D1%87%D0%B5%D0%BD-%D0%B4%D0%BE%D0%B3%D0%BE%D0%B2%D0%BE%D1%80-%D1%81-%D0%BC%D0%B5%D0%B3%D0%B0%D0%BD-news735922.html", "text": "Внукът на британската кралица принц Хари се е отказал да подписва брачен договор с американската актриса Меган Маркъл преди сватбата им, съобщава в. \"Дейли мейл\". Според таблоида на Хари никога не му била хрумвала мисълта за някакво предбрачно споразумение, тъй като бил напълно уверен, че бракът му с Маркъл ще бъде траен и стабилен, съобщава БТА. Съобщава се, че кралският двор бил оказал известен натиск върху принца, така че той да защити интересите си при евентуален развод. Състоянието на внука на кралица Елизабет Втора е оценено на около 30 милиона британски лири. Но принц Хари вярвал в бъдещата си съпруга и не желаел да й поставя никакви условия преди брака им, насрочен за месец май. Сподели:", "date": "2018.03.18", "title": "Принц Хари няма да подписва брачен договор с Меган"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D0%B5-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8%D0%BB-%D0%BD%D0%BE%D0%B2-%D0%BE%D0%BF%D0%B8%D1%82-%D0%BD%D0%B0-%D1%85%D0%B0%D0%BC%D0%B0%D1%81-%D0%B4%D0%B0-%D0%BF%D0%BE%D1%81%D1%82%D1%80%D0%BE%D0%B8-%D1%82%D1%83%D0%BD%D0%B5%D0%BB-%D0%BF%D0%BE%D0%B4-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news735920.html", "text": "Израелските сили са предотвратили днес опит на Хамас за повторно изграждане на един от тунелите под Ивицата Газа, чиято крайна цел е била, според Израел, провеждане на изненадващи атаки, предава Reuters, цитирани от Фокус. Според разпространената информация, тунелът е бил разрушен първоначално през 2014 г., като палестинското движение се е опитало да го въведе отново в употреба. Според офицер от въоръжените сили на страната, военните не са използвали експлозиви срещу тунела, а вместо това са го запълнили с „определена субстанция“, макар да не е предоставена повече информация относно използвания материал. Говорител на Хамас отхвърли твърдението, според което групировката се е опитала да изгради наново тунела, като определи разпространената информация като „рекламиране на фалшиви постижения“ от страна на израелските военни с цел повдигане на морала Сподели:", "date": "2018.03.18", "title": "Израел е предотвратил нов опит на Хамас да построи тунел под Ивицата Газа"}
{"url": "http://pik.bg/%D0%BF%D0%B5%D1%82-%D0%B5%D0%BC%D0%BE%D1%86%D0%B8%D0%B8-%D0%BA%D0%BE%D0%B8%D1%82%D0%BE-%D0%B8%D0%B7%D0%B4%D0%B0%D0%B2%D0%B0%D0%BC%D0%B5-%D1%87%D1%80%D0%B5%D0%B7-%D0%B5%D0%B7%D0%B8%D0%BA%D0%B0-%D0%BD%D0%B0-%D1%82%D1%8F%D0%BB%D0%BE%D1%82%D0%BE-news735926.html", "text": "Изразните средства на тялото разкриват много от нашата личност, намерения, чувства и емоции. Вижте емоциите, които хората издават чрез езика на тялото: Казват, че очите са прозорец на човешката душа. Всеки, който ви погледне в очите, може да разбере много за вас. По това как очите на човека отсреща контактуват с вашите можете да разберете дали той е уверен, честен или пък се опитва да скрие нещо. Контактът с очи се определя като решаващ фактор при интервю за работа. Ако гледате в пода, вместо в очите на събеседника си, е малко вероятно да ви наемат. Но постоянното взиране в очите на другия също не е препоръчително. Стремете се да гледате човека отсреща така, че да покажете интерес, заинтересованост и любезност. Мъжете не си играят с косата си, но това не се отнася за жените. Ако често разпръсквате косата от лицето си означава, че сте готови за общуване и сте щастливи. Играта с косата не винаги обаче е добър знак. Когато хващате косата си с ръка е знак, че чувствате неудобство и нервност. Добър знак е обаче, ако видите как някой навива кичур коса около пръста си. Това означава, че момичето е готово за флирт. Но ако хваща косата си с едната ръка и приглажда същия кичур с другата - момичето е много нервно в този момент. Понякога не ни свърта на едно място и може да извършваме много различни движения. Барабаненето с пръсти е едно много ярко съобщение за това. То показва нетърпение. Вие дори може да не осъзнавате, че го правите. Понякога вместо с пръсти, хората потупват с крак или химикал. Най-често хората кръстосват ръцете си и това е един от първите сигнали на тялото, който малките деца научават. Дори в анимационните филми децата виждат, че когато родител кръстоса ръцете си е знак за голяма беда. Ако ръцете ви са кръстосани зад гърба означава, че смисълът е обърнат - срамежливостта се превръща в безстрашие, а гневът в спокойствие. Един от позитивните знаци, правени с ръцете, е триенето една в друга. Това означава, че очаквате добър изход от някаква ситуация. Ако вдигнете ръцете си нагоре, с отворени длани, означава, че на вас човек може да се довери, както и че не криете нищо. Дори едно обикновено ръкостискане може да означава много. Ръкостискането може за бъде объркващо за хората от азиатската култура, тъй като такъв тип контакт с друг човек не е обичаен за тях. Има много фактори в едно ръкостискане - сила на стискането, ъгъл под който подаваш ръката си, какво правиш с другата си ръка. Със сигурност никой не харесва слабото ръкостискане. Когато ръкостискането е с две ръце, то показва желание за близост. Ако обхващате ръцете на другия отгоре - говори за доминантност. Да докосвате рамото на другия означава, че сте открити към него. Този тип ръкостискане е разпространен сред политиците. Сподели:", "date": "2018.03.18", "title": "Пет емоции, които издаваме чрез езика на тялото "}
{"url": "http://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D1%81%D0%BF%D0%B8%D0%BF%D0%B0-%D1%81%D0%B5%D1%80%D0%B8%D0%BE%D0%B7%D0%BD%D0%BE-%D0%BF%D0%BE%D1%87%D0%B5%D1%80%D0%BF%D0%B5%D0%BD-%D0%B4%D0%B0-%D1%88%D0%BE%D1%84%D0%B8%D1%80%D0%B0-%D0%B8%D0%B7-%D0%B3%D1%80%D0%B0%D0%B4%D0%B0-news735925.html", "text": "Полицията във Враца е спипала почерпен шофьор, въртял геврека на БМВ х5 извън града, съобщават от ОД на МВР, цитирани от Конкурент. При проверката, извършена вчера около 06:00 часа сутринта, пробата на 48-годишния Х.Х. отчела наличие на алкохол от 1.13 промила. Тъй като водачът бил съгласен с отчетените показания, не му е издаван талон за кръвна проба. Нарушителят си е тръгнал с акт по закона за движение по пътищата. Сподели:", "date": "2018.03.18", "title": "Полицията във Враца спипа сериозно почерпен да шофира из града"}
{"url": "http://pik.bg/%D0%B7%D0%B5%D0%BC%D0%B5%D0%B4%D0%B5%D0%BB%D1%86%D0%B8-%D0%B0%D0%BB%D0%B0%D1%80%D0%BC%D0%B8%D1%80%D0%B0%D1%82-%D0%B1%D0%B5%D0%B7-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BF%D1%80%D0%B0%D1%81%D0%BA%D0%BE%D0%B2%D0%B8-%D1%82%D0%B0%D0%B7%D0%B8-%D0%B3%D0%BE%D0%B4%D0%B8%D0%BD%D0%B0-news735930.html", "text": "Реколтата от праскови в Сливенско е под въпрос. Заради големите температурни разлики в последните седмици овошките измръзнаха. Над 70% са засегнатите дървета. Долината на прасковите тази година ще остане без праскови. В Сливенско не са виждали подобно поголовно измръзване на овошките повече 30 години. „Поражението е 100%. Да не кажа и да се вади градината догодина. Листът вече почва да се развива, подава се отдолу, обаче на плодната пъпка е спряло развитието, измръзнала е. Тази година нулева година. Поне разходите да избием, но и разходите няма да избием”,оплаква се пред Нова телевизия Васил Василев, земеделски производител. Загубите за стопаните са за стотици хиляди левове. „Ако държавата помогне някой лев, помогне. Ако ли не, банките, кредити и така нататък”,казва Иван Митев, земеделски производител. Земеделците не могат да разчитат и на застраховка на продукцията си. „По това време на годината, застрахователните компании не сключват застраховки. Те тръгват чак от май месец”, обяснява Йордан Стойков, земеделски производител. Производителите очакват оценка на щетите от комисия към Областната земеделска служба. „Въз основа на тези данни, които ще получат от министерството, се надяваме да получим някаква държавна помощ”, казва Коста Петров, председател на Сдружение „Българска праскова”. В област Сливен се отглеждат над 20 000 декара с праскови. Тази година обаче ще се разчита на внос. Сподели:", "date": "2018.03.18", "title": "ЗЕМЕДЕЛЦИ АЛАРМИРАТ: Без български праскови тази година"}
{"url": "http://pik.bg/%D0%BD%D0%B0-%D1%81%D1%83%D1%85%D0%BE-%D0%B5%D1%82%D0%BE-%D0%BA%D0%BE%D0%B8-%D1%87%D0%B0%D1%81%D1%82%D0%B8-%D0%BD%D0%B0-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D1%89%D0%B5-%D0%BE%D1%81%D1%82%D0%B0%D0%BD%D0%B0%D1%82-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%B1%D0%B5%D0%B7-%D0%B2%D0%BE%D0%B4%D0%B0-%D0%BD%D0%B0-19-%D0%BC%D0%B0%D1%80%D1%82-news735859.html", "text": "„Софийска вода” временно ще прекъсне водоснабдяването в някои части на столицата на 19 март (понеделник), съобщиха от пресцентъра на дружеството, цитирани от Фокус. , се налага спиране на водоподаването от 09:00 до 19:00 часа на клиентите на „Софийска вода”, живеещи в района на: ул. „Акад. Димитър Ангелов“, ул. 75; по ул. „Извор“ от №15 до ул. „Акад. Димитър Ангелов“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Акад. Димитър Ангелов “ ъгъла с ул. „Извор“. След възстановяване на водоснабдяването е възможно временно повишаване мътността на водата. , се налага спиране на водоподаването от 10:00 до 19:00 часа на клиентите на „Софийска вода”, живеещи в района на: по ул. „Емануил Попдимитров“ от ул. „Ангел Каралийчев“ до ул. „Трифон Кунев“ , ул. „Трифон Кунев“, по ул. „Данаил Крапчев“ от ул. „Йордан Стубел“ до ул. „Трифон Кунев“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Трифон Кунев“ ъгъла с ул. „Данаил Крапчев“. , се налага спиране на водоподаването от 09:00 до 19:00 часа на клиентите на „Софийска вода”, живеещи в района на: бул. „Патриарх Евтимий“ от бул. „Витоша“ до ул. „Георги Сава Раковски“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Христо Белчев“ ъгъла с бул. „Патриарх Евтимий“. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx. Сподели:", "date": "2018.03.18", "title": "На сухо! Ето кои части на столицата ще останат временно без вода на 19 март"}
{"url": "http://pik.bg/%D1%81%D0%B0%D0%BC%D0%BE-%D0%B2-%D1%81%D0%BF%D0%BE%D1%80%D1%82%D0%B5%D0%BD-%D0%BF%D0%B8%D0%BA-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D1%80%D0%BE%D0%BD%D0%B0%D0%BB%D0%B4%D0%BE-%D1%81-%D0%B0%D0%B2%D1%82%D0%BE%D0%BC%D0%B0%D1%82-%D0%B8-%D0%BE%D0%BA%D1%8A%D1%80%D0%B2%D0%B0%D0%B2%D0%B5%D0%BD%D0%B0-%D0%B3%D0%BB%D0%B0%D0%B2%D0%B0-%D1%81-%D0%BA%D0%BE%D0%B3%D0%BE-%D0%B1%D0%B5%D1%80%D0%B1%D0%B0%D1%82%D0%BE%D0%B2-%D1%81%D0%BF%D0%BE%D0%B4%D0%B5%D0%BB-news736023.html", "text": "Даниел Златков окончателно скъса с футбола и се отдаде на ММА. Очевидно вдъхновен от новото си амплоа той сподели екшън сцени в социалната мрежа Фейсбук, които буквално разбуниха духовете. Междувременно истинския Роналдо се отдаде на почивка. Футболната звезда отлетя с  хеликоптер на зимно приключение със своята половинка Джорджина Родригес. Само в „Спортен ПИК“ ще видите и първите отзиви след вечното дерби ЦСКА-Левски. След като напусна Индия със скандал, Бербатов се отдаде на забавления - какви и с кого вижте само в „Спортен ПИК“. Сподели:", "date": "2018.03.18", "title": "САМО В \"СПОРТЕН ПИК\"! Българският Роналдо с автомат и окървавена глава, с кого Бербатов споделя леглото си и още горещи новини и коментари след дербито днес"}
{"url": "http://pik.bg/%D0%BC%D0%BE%D0%BC%D0%B8%D1%87%D0%B5-%D1%85%D0%B2%D1%8A%D1%80%D0%BB%D0%B8-%D1%85%D0%B8%D0%BB%D1%8F%D0%B4%D0%B8-%D0%B4%D0%BE%D0%BB%D0%B0%D1%80%D0%B8-%D0%B7%D0%B0-%D0%B4%D0%B0-%D0%BF%D1%80%D0%B8%D0%BB%D0%B8%D1%87%D0%B0-%D0%BD%D0%B0-%D0%B1%D0%B0%D1%80%D0%B1%D0%B8-%D1%81%D0%BD%D0%B8%D0%BC%D0%BA%D0%B8-news735942.html", "text": "Жена, самопровъзгласила се за човешката кукла, е похарчила хиляди долари за козметични процедури, за да заприлича на Барби. Офелия Ванити, която е на 30 години и е от Лос Анджелис, има китайски корени, но харчи 4000 долара, за да промени клепачите си и да направи чертите си да изглеждат \"по-западни\", както на нейния идол – куклата. Освен операцията на клепачите, звездата от Instagram, която има повече от 70 000 последователи в мрежата, е претърпяла ринопластика и ежемесечни инжекции с ботокс и филъри, за да поддържа неестествената си визия. \"Просто мисля, че Барби е много емблематична. Определено не се опитвам да бъда расист. Има много различни кукли Барби, особено днес. Те могат да се намерят с различна височина, цвят на кожата и етническа принадлежност, но винаги съм била привлечена към най-емблематичния ѝ вид\", споделя Офелия. \"Затова видът ми трябваше да прилича повече на представител от европеидната раса. Имах нужда от тези операции, които се случиха за период от шест години. Надявам се, че ще ми дадат повече увереност\". Признавайки, че се е борила с проблеми, свързани със самочувствието ѝ, Офелия разказва, че все още е в процес на възстановяване на увереността си. \"Когато бях в гимназията, имах анорексия. Определено вече не съм анорексичка, но не мисля, че съм се възстановила напълно, защото винаги ще имам ниско самочувствие по отношение на тялото си. Освен това страдам и от телесната дисморфия\", споделя още човешката кукла. Тя допълва, че редовните инжекции с ботокс и филърите много помагат на самочувствието ѝ. Самата Офелия смята, че именно липсата на самочувствие е причина за силното ѝ желание да прилича на човешка кукла. Сподели:", "date": "2018.03.18", "title": "Момиче хвърли хиляди долари, за да прилича на Барби (СНИМКИ)"}
{"url": "http://pik.bg/%D0%BF%D1%80%D0%BE%D0%B4%D0%B0%D0%B4%D0%BE%D1%85%D0%B0-%D1%84%D0%B0%D1%81-%D0%BD%D0%B0-%D1%87%D1%8A%D1%80%D1%87%D0%B8%D0%BB-%D0%B7%D0%B0-620-%D0%B4%D0%BE%D0%BB%D0%B0%D1%80%D0%B0-news735927.html", "text": "Недопушена пура от британския премиер Уинстън Чърчил в последния му работен ден на \"Даунинг стрийт\" 10 в качеството му на ръководител на правителството, беше продадена на търг за 620 долара. Угарката е малко по-дълга от 5 сантиметра. Тя била прибрана от пепелника на премиера от държавния служител Джордж Таунсенд, след като на 6 април 1955 година Чърчил за втори път напуснал премиерския пост. Лотът на търга в град Ашфорд беше с предварителна оценка 338 долара. Името на купувача не стана известно. Сподели:", "date": "2018.03.18", "title": "Продадоха фас на Чърчил за 620 долара"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-27-%D0%B3%D0%BE%D0%B4%D0%B8%D1%88%D0%B5%D0%BD-%D0%BF%D1%80%D0%B8-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%BD%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%B2-%D0%B4%D0%BE%D0%BB%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0-news735871.html", "text": "27-годишен мъж е задържан в момент на производство на наркотични вещества в Долна Оряховица, съобщиха от пресцентъра на МВР, цитирани от Фокус Акцията на криминалистите от РУ – Горна Оряховица е била осъществена под наблюдението на Окръжна прокуратура – Велико Търново. Вчера към 20:30 часа в хода на специализирана полицейска операция по противодействие на разпространението на наркотични вещества, криминалисти на РУ - Горна Оряховица предприели претърсване на жилище в Долна Оряховица. Адресът обитавал 27-годишен мъж с инициали Л.С., известен на полицията и осъждан. В рамките на процесуално-следствените действия те задържали мъжа, в момент на крайна фаза на производството на пико. В жилището са намерени и иззети множество бутилки с течност, кутия, съдържаща натриева основа, газов котлон, везна, специализиран учебник и други вещи, имащи отношения към престъпната дейност на Л.С. Мъжът е задържан с полицейска мярка за 24 часа. По случая е започнато досъдебно производство, работата по което продължава под наблюдението на Окръжна прокуратура – Велико Търново. Сподели:", "date": "2018.03.18", "title": "Екшън! Закопчаха 27-годишен при производство на наркотици в Долна Оряховица"}
{"url": "http://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%BE%D0%B1%D1%8F%D0%B2%D0%B8-%D1%87%D0%B5-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B8%D0%B7%D0%BD%D0%B0%D0%B5-%D1%80%D1%83%D1%81%D0%BA%D0%B8%D1%8F-%D0%B2%D0%BE%D1%82-%D0%B2-%D0%BA%D1%80%D0%B8%D0%BC-news735943.html", "text": "Властите във Франция обявиха, че няма да признаят резултатите от руските президентски избори от територията на Кримския полуостров, след като преди четири години западните страни не признаха анексията на Крим от Русия, съобщава Франс Прес, цитирана от Фокус. „Промяна на граници чрез сила противоречи на международния закон, включително ангажиментите, поети от Руската федерация“, се посочва в становище на френското външно министерство. Според разпространеното съобщение,„Франция не признава организирането на руски президентски избори в Крим на 18 март. Сподели:", "date": "2018.03.18", "title": "Франция обяви, че няма да признае руския вот в Крим"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D0%B0%D0%BC%D0%B1%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D1%81%D0%BC%D0%B5%D0%BD%D0%B8-%D1%81%D0%B8-%D0%BF%D1%80%D0%B8%D1%87%D0%B5%D1%81%D0%BA%D0%B0%D1%82%D0%B0-news735963.html", "text": "Истинска истерия е обхванала червената лидерка Корнелия Нинова. Освен че трябва да се справя с разнобоя в партията си, пред нея се появил и нов проблем, чисто имиджов. Един от най-големите ѝ поддръжници и критици, Стефан Данаилов, преди дни я разкритикува заради безумната ѝ прическа. От поне година насам Нинова неведнъж е съветвана не само от съпартийци, но и от журналисти, че не е лошо да си смени фризьора и да си оправи косата. Въпреки това тя невъзмутимо продължава да ходи със старата си прическа, която мнозина намират за демоде. След думите на Данаилов обаче Нинова споделила пред свои близки приятелки социалистки, че е дошло време за промяна във външния ѝ вид. „От известно време самата тя усеща, че има проблем с прическата. Сега не само че ѝ се налага всеки ден да ходи на фризьор, но и не ѝ отива, особено след като напълня”, коментират дами в червените редици, които са посъветвали Нинова да вземе мерки, тъй като всеки ден е в медийното пространство. Според запознати скоро можело да видим червената шефка в салона на любимия на Генерал Деси коафьор Любен Николов, който сътвори чудеса с косата на първата дама. Сподели:", "date": "2018.03.18", "title": "САМО В ПИК И \"РЕТРО\"! Ламбо: Корнелия, смени си прическата"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B2-%D1%80%D1%83%D1%81%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news735980.html", "text": "среща на международните наблюдатели на президентските избори в Москва. По време на нея е разговарял с депутата от Държавната дума Леонид Слуцкий, който бе един от инициаторите, народни представители от цял свят да проследят отблизо избирателния процес в Русия. \"В качеството си на наблюдател и лидер на ПП АТАКА разговарях с множество колеги от Германия, Франция, Белгия, Сърбия, Бразилия, Аржентина и други. Радвам се, че по покана на председателя на Държавната дума Вячеслав Володин ще бъда част от демократичния процес по избирането на президента на Руската Федерация\", заяви още Сидеров. Лидерът на \"Атака\" Волен Сидеров наблюдава президентските избори в Русия отблизо. Той е на терен и дори е обиколил няколко изборни секции, за да види как протича процесът. Във Фейсбук страницата си той сподели, че избирателния процес върви спокойно и под изключителен контрол, видя ПИК. \"По време на изобрния ден в Русия обиколих няколко секции в столицата Москва. Избирателния процес вървеше спокойно, под изключителен контрол от страна на властите. От наблюдението си на изборите за президент на руската държава , мога да заключа, че има висока избирателна активност, демократично гласуване и много добри примери за провеждане на избори, от които много страни могат да се учат\", заяви Сидеров. Вчера пък той присъства на Сподели:", "date": "2018.03.18", "title": "ЕКСКЛУЗИВНО В ПИК! Волен Сидеров с горещ коментар за изборите в Русия (СНИМКИ)"}
{"url": "http://pik.bg/%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D1%82-%D1%83%D1%82%D1%80%D0%B5-%D0%B4%D0%BE%D1%81%D1%82%D1%8A%D0%BF%D0%B0-%D0%B4%D0%BE-%D0%BD%D0%B4%D0%BA-news735918.html", "text": "На 19 март (понеделник) достъпът до централната сграда на НДК ще бъде ограничен. Мярката се налага поради събитие на високо ниво (клас „С”) от календара на Българското председателство на Съвета на ЕС, което се провежда в Двореца. Касите на Билетния център ще работят нормално с обичайното работно време от 09:00 до 20:30 часа, но са изместени в кино „Люмиер Лидл”. На разположение е и системата за онлайн резервация за билети. Затворен за посетители до 18,30 часа ще бъде Литературен клуб „Перото“. НДК напомня, че подобни ограничения ще бъдат в сила до юли 2018 г. за всички събития от клас „А“ и „С“ по време на Председателството. Сподели:", "date": "2018.03.18", "title": "Ограничават утре достъпа до НДК"}
{"url": "http://pik.bg/%D1%80%D1%83%D0%BC%D1%8A%D0%BD%D1%81%D0%BA%D0%B8-%D1%82%D0%B8%D1%80-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BD%D0%B0-%D0%BF%D1%8A%D1%82%D1%8F-%D0%B1%D1%8F%D0%BB%D0%B0---%D0%BF%D0%BB%D0%B5%D0%B2%D0%B5%D0%BD-news735969.html", "text": "Румънски товарен автомобил се е обърнал по пътя Бяла - Плевен в района на село Масларево. Пострадали няма, съобщиха от пресцентъра на ОД на МВР във Велико търново. Движението в района временно е затруднено и се осъществява в едната лента. Полицейски служители го регулират. Произшествието е станало около 13,00 ч. Сподели:", "date": "2018.03.18", "title": "Румънски ТИР се обърна на пътя Бяла - Плевен"}
{"url": "http://pik.bg/%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-%D1%81%D1%8A%D1%81-%D1%81%D0%B8%D0%BB%D0%BD%D0%BE-%D0%B8%D0%B7%D0%BA%D0%B0%D0%B7%D0%B2%D0%B0%D0%BD%D0%B5-news735967.html", "text": "Треньорът на Левски - Делио Роси, коментира загубата на своя отбор от ЦСКА в дербито на Първа лига. \"Червените\" надвиха \"сините\" с 1:0. Роси наблегна върху тежкия терен, на който се игра мача. Мнението на италианския специалист, цитиран от \"Топспорт\": \"Днес беше битка, поради лошия терен. В този мач се решиха нещата от някои определени епизоди. С един такъв епизод се реши всичко. Топката не вървеше. Нямаше как да се играе добре. Положенията се създаваха изкуствено, на база тежкия терен. От физическа гледна точка съм доволен. От техническа - и двата тима показаха максимума, предвид условията. Следваме целите си, надявам се в следващите ни срещи теренът да е достатъчно добър, за да може по-добрият отбор да спечели\". Сподели:", "date": "2018.03.18", "title": "Делио Роси със силно изказване"}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D1%80%D1%83%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%B2%D0%B5%D1%89%D0%B5%D1%81%D1%82%D0%B2%D0%BE%D1%82%D0%BE-%E2%80%9E%D0%BD%D0%BE%D0%B2%D0%B8%D1%87%D0%BE%D0%BA%E2%80%9C-%D0%BC%D0%BE%D0%B6%D0%B5-%D0%B4%D0%B0-%D0%B5-%D0%B4%D0%BE%D1%88%D0%BB%D0%BE-%D0%BE%D1%82-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0-%D0%BB%D0%B0%D0%B1%D0%BE%D1%80%D0%B0%D1%82%D0%BE%D1%80%D0%B8%D1%8F-news735934.html", "text": "Постоянният представител на Русия в ЕС Владимир Чижов заяви в интервю за Би Би Си, че нервнопаралитичното вещество, отровило бившия руски разузнавач Сергей Скрипал, може да е дошло от британска лаборатория, предаде Асошиейтед Прес, цитирана от Фокус. В излъченото днес интервю Чижов допълва, че Русия не разполага със запаси от химически оръжия и не стои зад отравянето на Скрипал и дъщеря му Юлия. В същото време говорителят на руското Външно министерство Мария Захарова коментира, че Западът се опитва да направи хората на глупаци, за да отвлече вниманието от своите действия в Сирия и Ирак Пред Би Би Си Чижов заявява, че само на 12 км от Солсбъри, града, където бяха отровени Скрипал и дъщеря му, се намира Портън Даун, британски обект за изследвания в областта на химическите оръжия. На въпрос дали казва, че Портън Даун е отговорен, той отговаря с „Не зная”. Британското правителство окачестви твърдението на Чижов като „небивалица”. Руското посолство в Лондон съобщи, че британските власти са отказали да предоставят на руски представители достъп до Скрипал на основание, че той е техен гражданин. Сподели:", "date": "2018.03.18", "title": "Според руски дипломат, веществото „Новичок“  може да е дошло от британска лаборатория"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B4%D0%B6%D0%B0%D1%80%D0%BE-%D1%81%D0%BC%D0%B5%D0%BD%D1%8F-%D0%BD%D0%B8%D0%BA%D0%B8-%D0%BA%D1%8A%D0%BD%D1%87%D0%B5%D0%B2---%D0%B1%D0%B8%D0%BB%D0%B0%D0%BB%D0%BE%D0%B2-%D0%B5-%D0%BD%D0%BE%D0%B2%D0%B8%D1%8F%D1%82-%D0%BC%D0%B8%D1%81%D1%82%D1%8A%D1%80-%D1%81%D1%82%D0%B0%D0%BD%D0%B8-%D0%B1%D0%BE%D0%B3%D0%B0%D1%82-news735928.html", "text": "Михаил Билалов ще води шоуто \"Стани богат\" вместо досегашния титуляр Ники Кънчев. Миналата седмица БНТ е подписала договора си с актьора, изиграл култовата роля на Джаро от кримката \"Под прикритие\". Легендарната игра, която години наред се въртеше в ефира на Нова тв, стартира в първата половина на април по БНТ. Популярното в цял свят шоу ще се излъчва в събота. Лице на предаването цели 13 години беше Ники Кънчев. В списъка с мераклии да ощастливят някой участник с 200 хиляди лева са били Владо Пенев и Драгомир Драганов. В крайна сметка везните са наклонили към Джаро, тъй като за разлика от колегите си, той не е изтъркано лице и е напълно способен да вдигне рейтинга на БНТ. Билалов идеално пасвал за водещ на шоуто, тъй като е способен на интелектуални провокации. Владо Пенев сам се е отказал, тъй като е бил претрупан от ангажименти. Сподели:", "date": "2018.03.18", "title": "ЕКСКЛУЗИВНО В ПИК! Джаро сменя Ники Кънчев - Билалов е новият Мистър \"Стани богат\"  "}
{"url": "http://pik.bg/%D0%B4%D0%B8%D0%B5%D1%82%D0%B0%D1%82%D0%B0-%D1%81-%D1%87%D0%B5%D1%80%D0%B5%D0%BD-%D0%BF%D0%B8%D0%BF%D0%B5%D1%80---%D0%BD%D0%B0%D0%B9-%D0%B1%D1%8A%D1%80%D0%B7%D0%B8%D1%8F%D1%82-%D0%BC%D0%B5%D1%82%D0%BE%D0%B4-%D0%B7%D0%B0-%D0%BE%D1%82%D1%81%D0%BB%D0%B0%D0%B1%D0%B2%D0%B0%D0%BD%D0%B5-news735886.html", "text": "Учените констатирали, че черният пипер допринася не само за по-малкото съдържание на мазнини в организма и по-ниското ниво на кръвната захар, а и за укрепването на костните тъкани. Британски учени неведнъж са препоръчвали да се прибягва до екзотични методи за коригиране на телесното тегло, като строгите диети \"се смекчат\" чрез използване на подправки , включващи голямо количество черен пипер, съобщи Лайф. Анализирайки резултатите от изследванията им, индийски учени потвърдиха уникалните свойства на черния пипер . В рамките на проучването на особеностите на контрола върху телесното тегло учени от университета Шри Венкатесвар в Индия изясниха, че храната с много подправки позволява да се намали вредният ефект от мазнините и холестерина в организма, съобщава БТА. Изследвания с мишки дадоха възможност да се установи, че гризачите, които консумират храна с подправки , са с по-ниска телесна маса в сравнение с побратимите си, които са на обичайния за тях хранителен режим. За изгарянето на мазнините отговаря уникално органично съединение - ароматният алдехид пиперонал. Става дума за вещество, благодарение на което миризмата на отделни натурални продукти се усеща като силна и в редица случаи като неприятна. Според британските диетолози и генетици, експериментите с гризачите могат да се приспособят към диетите за хора . По данни на учените, пиперонал може да окаже въздействие върху т.нар. генетично предразположение към затлъстяване, което се предава от родители на децата им. Медиците отбелязват, че диетата с черен пипер си остава най-бързият метод за отслабване . Сподели:", "date": "2018.03.18", "title": "Диетата с черен пипер - най-бързият метод за отслабване"}
{"url": "http://pik.bg/%D0%BA%D0%BE%D0%B9-%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D1%8A%D1%82-%D0%BA%D0%BE%D0%B9%D1%82%D0%BE-%D1%81%D0%BF%D0%B5%D1%87%D0%B5%D0%BB%D0%B8-%D0%BC%D0%BE%D0%B4%D0%BD%D0%B8%D1%8F-%E2%80%9E%D0%BE%D1%81%D0%BA%D0%B0%D1%80%E2%80%9D-%D0%B2-%D1%87%D0%B8%D0%BA%D0%B0%D0%B3%D0%BE-news735872.html", "text": "Кой е българинът, който спечели модния „Оскар” в Чикаго. Той тръгва от Раковски и стига до Рим, където образно казано е осиновен от италианската висша мода. За себе си дизайнерът на годината Иван Донев казва, че е дете на света. Той е българинът с моден „Оскар”, покорил световната модна сцена. Израснал сред платове, карфици, игли и конци, казва, че сръчността му е по наследство – от майка му. А първото нещо, което ушил, е бански костюм за сестра си. Иван е благодарен на съдбата и вярва, че е роден под щастлива звезда. Успява да завърши висша мода в Рим, а после да наложи свой стил на подиума. Признава, че обича предизвикателствата, но вярва, че е успявал да победи, защото никога не се е отчайвал. Казва, че в моментите, когато е мислел, че всичко е загубено, щастливият случай му е подавал ръка. Така, когато останал без средства в Рим и заради това щял да прекъсне обучението си, той случайно намерил лотариен билет. Със сумата от 1500 евро, която била печалбата, той изтичал и си платил семестъра. Завършил с успех и е горд, че е успял да се наложи в столицата на модата, идвайки от \"държава, в която никога не е имало мода\". Сподели:", "date": "2018.03.18", "title": "Кой е българинът, който спечели модния „Оскар” в Чикаго"}
{"url": "http://pik.bg/%D0%B8%D0%BD%D1%82%D0%B8%D0%BC%D0%BD%D0%B0-%D1%82%D1%80%D0%B0%D0%BC%D0%BF%D0%B0-%D0%BD%D0%B8%D0%BA%D0%B8-%D0%B8%D0%BB%D0%B8%D0%B5%D0%B2-%D1%81%D0%BC%D0%B5%D0%BD%D0%B8-%D1%81%D0%B0%D0%BD%D1%8F-%D1%81%D1%8A%D1%81-%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D1%81%D0%BA%D1%8A%D0%BF%D0%B8-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%86%D0%B8-%D1%81%D0%BD%D0%B8%D0%BC%D0%BA%D0%B8-news735417.html", "text": "Секси режисьорът Ники Илиев е намерил нова красавица, към която да насочи горещите си чувства - звездата от сериала \"Скъпи наследници\" Даяна Ханджиева. Свалката помежду им била от около месец. Двамата са засечени да се прегръщат на общо участие в издание на \"Пощенска кутия за приказки\" в Бургас. На всички направило впечатление колко близки изглеждат актрисата и режисьорът и веднага тръгнала клюка, че очевидно са много повече от просто приятели. Оказва се, че те наистина имат връзка и всеки момент официално ще оповестят отношенията си, твърди седмичник. Двамата се познават от снимачната площадка на сериала на Би Ти Ви. По време на общата им работа обаче отношенията им били само колегиални, твърдят запознати. Тогава Ники бил все още сериозно обвързан със съпругата си Саня, а Даяна се залюбила с един от операторите в продукцията. Към днешна дата и двете връзки са в миналото, а режисьорът и Катерина от \"Скъпи наследници\" не могат да скрият отношенията си. Ники Илиев от месеци е разделен със законната си половинка Саня. Причината за разпадането на връзката им със сигурност не е Даяна. Предполага се, че любовта е била съсипана от липсата на деца в семейството, като много голяма заслуга за развода има и свекървата Мирослава Кадурина. Докторката от ден първи не може да понася снаха си. Макар от време на време да се появява със Саня на светски събития, за да рекламира филма си \"Нокаут\", Ники Илиев вече е подал в съда документи за развод, твърдят още източници на изданието. Сподели:", "date": "2018.03.18", "title": "ИНТИМНА ТРАМПА! Ники Илиев смени Саня със звезда от \"Скъпи наследници\" (СНИМКИ)"}
{"url": "http://pik.bg/%D1%81%D0%B5%D0%BA%D1%81%D0%B8%D0%BC%D0%B2%D0%BE%D0%BB-%D0%BE%D1%82-%D0%BC%D0%B8%D0%BD%D0%B0%D0%BB%D0%BE%D1%82%D0%BE-%D0%B1%D0%BB%D0%B0%D1%82%D0%B5%D1%87%D0%BA%D0%B8-%D1%83%D0%B4%D0%B0%D1%80%D0%B8-100-%D0%BA%D0%B8%D0%BB%D0%B0-news735827.html", "text": "Актьорът Асен Блатечки е чукнал 100 килограма преди няколко месеца, след като решава да спре цигарите. Рязкото вдигане на теглото го е стреснало и накарало отново да пропуши. „Изкарах почти година без цигари – призна пред Гала Блатечки. – Килата започнаха да се трупат и отново реших да пуша. Цигарите са едно от малките удоволствия, които си позволявам“, разкри бившият на Диляна Попова. След като пропушва отново, Асен бързо си възвръща формата, с която е добре познат. Сподели:", "date": "2018.03.18", "title": "СЕКСИМВОЛ ОТ МИНАЛОТО! Блатечки удари 100 кила"}
{"url": "http://pik.bg/%D1%83%D0%B6%D0%B0%D1%81-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BC%D0%B0%D0%B7%D0%B8%D0%BB%D0%BA%D0%B0-%D0%BF%D0%B0%D0%B4%D0%BD%D0%B0-%D0%B2%D1%8A%D1%80%D1%85%D1%83-%D0%B6%D0%B5%D0%BD%D0%B0-%D0%B2-%D1%81%D1%82%D0%B0%D1%80%D0%B8%D1%8F-%D0%B3%D1%80%D0%B0%D0%B4-%D0%B2%D0%B8%D0%BA%D0%BD%D0%B0%D1%85%D0%B0-%D0%BB%D0%B8%D0%BD%D0%B5%D0%B9%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news735946.html", "text": "Огромни парчета мазилка се стовариха върху жена в Стария град на улица „Съборна“. Пострадалата работила в близкия хотел, като отивала, за да изхвърли боклука. Докато минавала покрай съседната сграда върху нея се стоварили отломки от опасната къща. „От години тази къща се руши. Освен мазилката, терасата е опасно провесена. Всеки ден оттук минават стотици туристи и пловдивчани, не ми се мисли какво може да се случи, ако тази тераса падне…“, каза Борис Христов, който стопанисва съседния имот. В момента той чака линейка за служителката си, която се уплашила изключително много от инцидента и й прилошало, съобщава \"Трафик Нюз\".. Къщата е частна собственост, а от години е необитаема. Тя се намира на улицата, през която минават най-много хора – „Съборна“. Сподели:", "date": "2018.03.18", "title": "УЖАС В ПЛОВДИВ! Мазилка падна върху жена в Стария град, викнаха линейка (СНИМКИ)"}
{"url": "http://pik.bg/%D0%B1%D1%81%D0%BF-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%88%D0%B5%D1%81%D1%82%D0%B2%D0%B0-%D0%B8%D0%B7-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%82%D0%BE%D0%B7%D0%B8-%D0%BF%D1%8A%D1%82-%D0%BE%D1%82%D0%B8%D0%B2%D0%B0%D0%BB%D0%B8-%D0%B2-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news735975.html", "text": "Изпълнителното бюро на БСП начело с Корнелия Нинова продължава турнето си из страната. Червените обявиха, че изнасят съвещанието утре в Кърджали. Там щели да да видят докъде са им стигнали подписите за спиране на сделката с ЧЕЗ и да си открият нов клуб на социалистите в Кирково. Припомняме, че миналата седмица Нинова и компания нахлузиха гумените ботуши и отидоха в наводнено Брегово, за да си правят пиар акция. След няколко снимки с клетите хора, соцлидерката й приближените й се премениха в лачените си обувки и се върнаха в София. Само дни по-късно стана ясно каква всъщност е била целта на посещението и как червените са се забавлявали в Брегово, докато хората треперят за домовете си. Сподели:", "date": "2018.03.18", "title": "БСП продължава да шества из страната, този път отивали в Кърджали"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD%D0%B0-%D0%B3%D0%B0%D1%80%D0%B3%D0%B0%D1%80%D0%B0-%D1%81%D1%8A%D1%81-%D1%81%D0%B8%D0%BD%D0%B8%D1%82%D0%B5-news735988.html", "text": "Защитникът на ЦСКА - Станислав Манолев, заяви след победата на \"червените\" срещу Левски с 1:0, че тя е важна, като всяка една друга и ще донесе на \"армейците\" тласък към титлата в Първа лига. \"Искахме повече победата и стигнахме до нея. Получи се малко грозен мач, но за съжаление терена не позволи да се играе футбол. Когато с националния отбор играхме с Франция беше валяло три дни преди това и беше перфектен, а сега нещо не беше наред. Добре е, когато влизаш като фаворит в дерби, но от мач до мач има голяма разлика. Всяка една победа до края е важна, това ще ни даде тласък за титлата. . Имаше танци и песни в съблекалнята, което е нормално\", заяви с усмивка Станислав Манолев, цитиран от \"Гол\". Словесна гаргара на Манолев със \"сините\", преценете сами? Сподели:", "date": "2018.03.18", "title": "\"Червена\" гаргара със \"сините\"?"}
{"url": "http://pik.bg/%D0%B1%D1%80%D0%BE%D0%B5%D0%BD%D0%B8-%D0%BC%D0%B8%D0%BD%D1%83%D1%82%D0%B8-%D1%81%D0%BB%D0%B5%D0%B4-%D1%87%D0%B5%D1%80%D0%B2%D0%B5%D0%BD%D0%B8%D1%8F-%D1%82%D1%80%D0%B8%D1%83%D0%BC%D1%84-%D0%BC%D0%B0%D1%88%D0%B8%D0%BD%D0%B0%D1%82%D0%B0-%D0%BE%D1%82-%D1%86%D1%81%D0%BA%D0%B0-%D1%81-%D0%BA%D1%83%D0%BB%D1%82%D0%BE%D0%B2%D0%B0-%D1%84%D1%80%D0%B0%D0%B7%D0%B0-news735981.html", "text": "\"Силно се надявам Етър да вземе поне точка на Лудогорец. Стискам им палци. Ако спечелят лично ще им пратя три каси бира\", обяви защитникът за ЦСКА Николай Бодуров след успеха на \"червените\" с 1:0 срещу Левски, акцентира \"Новспорт\". \"И преди дербито настроението беше добро. Сега е още по-добро. Жалко само, че на този терен не можеше да се играе футбол\", продължи Бодуров, известен и с прозвището - \"Машината\". \"Беше ясно, че който първи вкара гол ще спечели. 0:0 не ни задоволяваше, знаехме че всичко може да се реши само от статично положение и късметът ни покри\", каза още Бодуров. \"Докато имаме шансове ще се борим за титлата, няма значение дали играем добре, важно е накрая да триумфираме. Гоним дубъл, и двата трофея са ни важни, а дали ще ги вземем е Божа работа\", каза националът. Сподели:", "date": "2018.03.18", "title": "Броени минути след \"червения\" триумф! Машината от ЦСКА с култова фраза"}
{"url": "http://pik.bg/%D0%B2%D1%80%D0%B0%D1%86%D0%B0-%D1%81%D0%B5-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%B1%D1%83%D0%BD%D1%82-%D0%B8%D1%81%D0%BA%D0%B0%D1%82-%D1%81%D0%B8-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-news735982.html", "text": "През последните две години затвориха врати пет отделения – по неонатология, детска хирургия, кардиология, съдова хирургия, инфекциозни болести. От няколко дни областта остана и без отделение за инвазивна кардиология, като пациентите с инфаркти вече се изпращат за лечение в София и Плевен. Протестиращите настояха за намеса на държавата, която е най-големия акционер в здравното заведение, за да се погасят дълговете и да се предотврати фалита на най-голямата болница в Северозападна България. Десетки граждани на Враца се събраха днес пред Областната администрация на протестен митинг срещу фалита на областната болница. Хората негодуват срещу закриването на отделения, което се представя като оздравителна програма, на реално не дава никакъв резултат, освен влошаване на здравеопазването за стотици хиляди хора, съобщава БНТ. Сподели:", "date": "2018.03.18", "title": "Враца се вдигна на бунт, искат си болницата"}
{"url": "http://pik.bg/%D0%B2%D1%8A%D0%BF%D1%80%D0%B5%D0%BA%D0%B8-%D0%BF%D0%BE%D1%80%D0%B0%D0%B6%D0%B5%D0%BD%D0%B8%D0%B5%D1%82%D0%BE---%D1%85%D0%B0%D0%BB%D1%84-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D1%81-%D1%82%D0%B5%D0%B6%D0%BA%D0%B0-%D0%B7%D0%B0%D1%8F%D0%B2%D0%BA%D0%B0-news735986.html", "text": "Халфът на Левски - Филипе Нашименто, обяви след поражението с 0:1 от ЦСКА, че в следващите четири мача срещу \"червените\" - \"сините\" ще докажат, че са по-добрият тим. \"Не беше лесен двубой. Не бяха добри условията, но това беше. Не можем да виним времето. Загубихме битката, но не и войната. Продължаваме да се борим. Започваме плейофите, имаме още мачове срещу този опонент. Ще докажем, че сме по-добри. Не мисля, че ни липсваше подход. Не мога да кажа какво трябва да променим. Двубоят не беше истински заради времето, каза Нашименто, цитиран от \"Спортал\". Сподели:", "date": "2018.03.18", "title": "Въпреки поражението - халф на Левски с тежка заявка!"}
{"url": "http://pik.bg/%D0%B0%D0%BB%D0%B1%D0%B5%D0%BD%D0%B0-%D0%B4%D0%B5%D0%BD%D0%BA%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D0%BE%D0%B1%D0%BE%D0%B6%D0%B0%D0%B2%D0%B0-%D1%81%D0%B8%D0%BD%D1%8A%D1%82-%D0%B9-news735894.html", "text": "Съзвездие от олимпийски, европейски и световни шампиони огря тази седмица ледената пързалка в Арена Армеец в \"Шампионска гала\", начело с Албена Денкова. Специален гост на спектакъла беше и легендарният гимнастик Йордан Йовчев. В шоуто се включиха и едни от водещите имена в световния спорт - Алексей Ягудин, Татяна Тотмянина, Роман Костомаров, Оксана Костомарова, Максим Шабалин и още много световни и европейски олимпийски шампиони по фигурно пързаляне. „Това, че живея извън България като спортист, не е нещо необичайно. Но за мен все още, след толкова много години, много ми тежи. Липсва ми семейството, природата, времето, слънцето. Много мрачна беше тази зима в Русия, месеци наред нямаше слънце. Когато видях небето тук, толкова добре се почувствах”, сподели пред Нова телевизия Албена Денкова, българската състезателка, която заедно с Максим Стависки, спечелиха два златни медала за България преди години. В момента тя и Максим живеят в Русия. За сина си Даниел казва, че иска той да намери своето място в живота. „Синът ми обожава Царево. Липсва му, обаче, общуването с повече деца, защото в съвременни свят, особено с нашия начин на живот, нямаме много контакти, както останалите хора. Ние водим много затворен живот”, добави Албена Денкова. Казва, че партньорството е много важно в живота и се радва, че в професионалната си кариера на състезател по фигурно пързаляне е можела да разчита на Максим Стависки. „Важно е да имаш моменти, в които да има кой да вземеш за ръка”, казва Албена Денкова. Сподели:", "date": "2018.03.18", "title": "Албена Денкова разкри какво обожава синът й"}
{"url": "http://pik.bg/%D1%81%D0%BB%D0%B5%D0%B4-%D0%B2%D0%BE%D0%B4%D0%BD%D0%B8%D1%8F-%D1%82%D1%80%D0%B8%D0%BB%D1%8A%D1%80-%D0%BA%D0%BB%D1%8E%D1%87%D0%BE%D0%B2-%D1%87%D0%BE%D0%B2%D0%B5%D0%BA-%D0%BE%D1%82-%D0%B0%D1%80%D0%BC%D0%B8%D1%8F%D1%82%D0%B0-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-news735973.html", "text": "Велизар Димитров заяви веднага след края на мача ЦСКА-Левски, който \"армейците\" взеха с 1:0, че състоянието на наводнения Национален стадион е затруднило много играта и на двата тима, но успехът е много ценен за \"червените\", пише \"Новспорт\". \"Общо взето беше надлъгване, за съжаление не се получи качествен двубой, но . , заради дъжда се изгуби много. Важен успех, особено срещу вечения съперник. Сега с паузата ще се изчистят емоциите от победата и трябва да се използва прекъсването, за да се подобрят някои неща. . Каранга е играч, който вкарва постоянно и работи много за колектива и напълно заслужава да премине в голям отбор\", заяви Димитров, който е сред важните хора на \"Армията\". Вили има ключова роля при определяне на трансферите при \"армейците\". Сподели:", "date": "2018.03.18", "title": "След \"водния\" трилър! Ключов човек от \"Армията\" с тежки думи!"}
{"url": "http://pik.bg/%D1%80%D0%B0%D0%B7%D0%BE%D1%87%D0%B0%D1%80%D0%BE%D0%B2%D0%B0%D0%BD%D0%B8%D1%8F%D1%82-%D0%BC%D0%B8%D1%82%D1%80%D0%B5%D0%B2-%D0%BF%D0%BE%D1%81%D0%BE%D1%87%D0%B8-%D0%BE%D1%81%D0%BD%D0%BE%D0%B2%D0%B5%D0%BD-%D0%BF%D1%80%D0%BE%D0%B1%D0%BB%D0%B5%D0%BC-%D0%BF%D1%80%D0%B8-%D1%81%D0%B8%D0%BD%D0%B8%D1%82%D0%B5-news735977.html", "text": "Вратарят и капитан на Левски Божидар Митрев очаквано остана разочарован от загубата в дербито срещу ЦСКА, след като \"армейците\" победиха с 1:0 след гол на Фернандо Каранга. Стражът заяви, че обилният дъжд е попречил и на двата отбора да покажат по-добра игра, пише \"Новспорт\". \"Ясно беше, че мачът ще се реши от статично положение и лошото е, че допуснахме грешка в последните минути, което е недопустимо. Преди мача си казахме, че излизаме да го спечелим, но терена попречи и на двата отбора. Нямаше нищо друго освен ритане на топката и борба. Такова е времето обаче и ние не се оправдаваме. Всички сме разочаровани, можем само да се извиним на феновете и благодарим за страхотната им подкрепа. Не мисля, че разликата в точките показва разликата в класите на отборите. \". Сподели:", "date": "2018.03.18", "title": "Разочарованият Митрев посочи основен проблем при \"сините\""}
{"url": "http://pik.bg/%D1%85%D0%B8%D0%BF%D0%BE%D0%B4%D0%B8%D0%BB%D1%8A%D1%82-%D1%81%D0%B2%D0%B5%D1%82%D0%BB%D1%8C%D0%BE-%D0%B2%D0%B8%D1%82%D0%BA%D0%BE%D0%B2-%D0%BF%D0%BE%D0%BF%D0%B8%D0%BB%D1%8F-%D0%BA%D0%BE%D1%80%D0%B5%D0%BC%D0%BD%D0%BE%D1%82%D0%BE-%D0%BD%D0%B0-%D1%80%D0%B0%D0%B4%D0%B5%D0%B2-%D0%BD%D0%B0-%D0%BB%D0%BE%D1%81%D1%82%D0%B0-%D0%B7%D0%B0-%D0%BF%D0%BE%D0%BB%D0%B8%D1%82%D0%B8%D1%86%D0%B8%D1%82%D0%B5-%D0%BD%D0%B8-%D0%B2%D1%8A%D1%80%D1%82%D0%B5%D0%BD%D0%B5%D1%82%D0%BE-%D0%BD%D0%B0--news735854.html", "text": "Не се озорих на лоста, но ми се видя коремчето. Като се превъртях, толкова силно се заби в мен, че си помислих, че ще получа разкритие. Така лидерът на \"Глас народен\" и вокалист на група \"Хиподил\" Светльо Витков коментира коремното си набиране на лост, провокирано от \"спортните изпълнения\" на президента Радев. \"Ние направихме абсолютно на майтап моето коремно превъртане. Не мога да вкарам стратегия в това. Но този ден бях прекалил с тренировките. Искам да си направя плочките отново, но да не са тип \"теракот\", а тип \"нова баня\", пошегува се той. \"В момента скандалът и циркът са много по-интересни, отколкото важните теми. Българинът иска да гледа нещо лесносмилаемо, да не мисли... За политиците ни въртенето на определени части на тялото е привично. Всеки върти и гледа да се уреди. Напълно нормално е\", заяви Витков. Запитан дали политиците трябва да са във форма, той отговори: \"Разбира се, не само политиците, а и всеки човек. Ако си с наднормено тегло, това е вероятно въпрос на избор. Но ако си публична личност, трябва да влезеш във форма. Виждали ли сте положителен герой, който е над нормата?! Не. Всички са манекени, красавци\". Той коментира и \"раздялата\" на \"Глас народен\" с Реформаторския блок: \"Ние няколко месеца апелирахме към обединение на дясното... И очевидно различията вътре се задълбочават. А това обединение на дясното, което трябваше да се случи, го виждам като тотален разпад. Докато на всички на им уври главата, не мисля, че  ще има някакво обединение\". Сподели:", "date": "2018.03.18", "title": "Хиподилът Светльо Витков попиля коремното на Радев на лоста: За политиците ни въртенето на определени части на тялото е привично"}
{"url": "http://pik.bg/%D0%B2%D0%B7%D1%80%D0%B8%D0%B2-%D0%BD%D0%B0-%D0%B3%D0%B0%D0%B7%D0%BE%D0%B2%D0%B0-%D0%B1%D1%83%D1%82%D0%B8%D0%BB%D0%BA%D0%B0-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BA%D1%80%D0%B0%D0%BA-%D0%B6%D0%B8%D0%B2%D1%83%D1%89%D0%B8-%D0%B2-%D0%B1%D0%BB%D0%BE%D0%BA-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%E2%80%9E%D0%B7%D0%B0%D0%BF%D0%B0%D0%B4%D0%B5%D0%BD-%D0%BF%D0%B0%D1%80%D0%BA%E2%80%9D-%D1%81%D0%BD-news735882.html", "text": "Газова бутилка е гръмнала на остъклена тераса на апартамент в столичния кв. „Западен парк”, съобщиха от МВР, цитирани от БТВ. Сигналът е подаден около 11:00 часа днес. На място веднага са били изпратени екипи на пожарникари и спасители. По първоначални данни е пострадала една жена, която е откарана в болница. Няма нанесени поражения по съседните апартаменти в сградата. Тепърва ще се установяват причините за инцидента. Снимка: БТВ Сподели:", "date": "2018.03.18", "title": "Взрив на газова бутилка вдигна на крак живущи в блок в столичния квартал „Западен парк” (СНИМКА)"}
{"url": "http://pik.bg/%D0%B3%D0%BE%D0%BB%D0%B0%D0%B4%D0%B6%D0%B8%D1%8F%D1%82%D0%B0-%D1%84%D0%B5%D1%80%D0%BD%D0%B0%D0%BD%D0%B4%D0%BE-%D0%BA%D0%B0%D1%80%D0%B0%D0%BD%D0%B3%D0%B0-%D1%81-%D0%BF%D0%BB%D0%B0%D0%BC%D0%B5%D0%BD%D0%BD%D0%BE-%D0%BE%D0%B1%D1%80%D1%8A%D1%89%D0%B5%D0%BD%D0%B8%D0%B5-%D0%BA%D1%8A%D0%BC-%D1%87%D0%B5%D1%80%D0%B2%D0%B5%D0%BD%D0%B0%D1%82%D0%B0-%D0%BF%D1%83%D0%B1%D0%BB%D0%B8%D0%BA%D0%B0-news735984.html", "text": "Нападателят на ЦСКА Фернандо Каранга, който отбеляза победното попадение в дербито срещу Левски (1:0), не спести суперлативите си по адрес на \"червените\" фенове. \"Няма как да ви опиша емоцията си. Добре, че топката дойде до мен и инстинктивно успях да я довкарам в мрежата. Теренът беше много тежък. Не се игра много футбол. Каквото беше за нас, това и за тях. Радостното е, че в крайна сметка ние се поздравихме с победата. Няма нищо специално. Просто работим правилно. Знам, че винаги ще дойде точната топка за мен. Три точки за ЦСКА и за нашата страхотна публика. Имаме само една цел - да работим здраво и да си вършим работата. Може да сме на първо място сега, но Лудогорец играе след малко. Без думи съм от нашите фенове. Независимо от времето те ни подкрепяха до последната минута\", каза Каранга, цитиран от \"Гол\". Сподели:", "date": "2018.03.18", "title": "Голаджията Фернандо Каранга с пламенно обръщение към \"червената\" публика"}
{"url": "http://pik.bg/11-%D1%81%D1%8A%D0%B4%D0%B1%D0%BE%D0%B2%D0%BD%D0%B8-%D0%B4%D0%B0%D1%82%D0%B8-%D0%BE%D1%82-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-news735836.html", "text": "Владимир Путин, който според социологическите проучвания се очаква да спечели четвърти мандат като руски президент този месец, приложи хватката на Кремъл над обществото, след като пое властта преди 18 години. Ето някои важни дати в живота на 65-годишния бивш офицер от КГБ: - 7 октомври 1952: Путин е роден в бедно работническо семейство в Ленинград, сега Санкт Петербург. - 1998: Той е назначен за ръководител на службата за сигурност ФСБ, наследник на КГБ, в която постъпва през 1975 година. - 1999: Като министър-председател на Борис Елцин, той ръководи стартирането на втората война, за смазване на бунтовниците в Чечения. Когато Елцин подаде оставка в навечерието на Нова година, Путин пое поста президент, на който официално бе избран през март 2000 година. - 2004: Преизбран е за президент. - 2008: В съответствие с конституционните ограничения, в края на втория му мандат предава властта на своето протеже Дмитрий Медведев и става министър-председател. - 2012: Връща се като президент, за срок, който е удължен от четири – на шест години, при безпрецедентни протести на опозицията. - 2013: След три десетилетия брак, той се развежда с Людмила, с която имат две дъщери. - 2014: Анексира украинския полуостров Крим, разпалвайки най-сериозната дипломатическа криза между Русия и Запада след края на Студената война. - 2015: Дава военна подкрепа за режима на сирийския президент Башар Асад. - 2017: През декември той обяви, че ще се кандидатира за нов, шестгодишен президентски мандат през март 2018 година. - 18 март 2018 г. - Владимир Путин е сочен за новия стар президент на Русия, като предварителните проучвания отбелязват, че за него вот ще дадат 65% от руснаците. Сподели:", "date": "2018.03.18", "title": "11 съдбовни дати от живота на Владимир Путин"}
{"url": "http://pik.bg/%D0%BC%D0%BB%D0%B0%D0%B4-%D0%BC%D1%8A%D0%B6-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D0%BA%D0%BE%D0%BB%D0%B0%D1%82%D0%B0-%D0%BC%D1%83-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%B2-%D0%BA%D0%B0%D0%BD%D0%B0%D0%B2%D0%BA%D0%B0-%D0%BA%D1%80%D0%B0%D0%B9-%D1%82%D1%8A%D1%80%D0%BD%D0%BE%D0%B2%D0%BE-news735879.html", "text": ". Произшествието е станало около 06,40 часа тази сутрин. По първоначална информация лек автомобил \"Фолксваген Голф\", управляван от 30-годишен мъж от град Троян, движейки се в посока към Велико Търново, малко след разклона за село Балван, е напуснал пътното плато и се е преобърнал канавка. В резултат на това е пострадал водачът. Откаран е във великотърновската болница с множество травми и с опасност за живота. На местопроизшествието се извършва оглед. Причините са в процес на изясняване. По случая е започнато досъдебно производство. 30-годишен мъж от Троян пострада тежко при пътен инцидент край Велико Търново, съобщиха от ОД на МВР - Велико Търново Сподели:", "date": "2018.03.18", "title": "Млад мъж бере душа, колата му се обърна в канавка край Търново"}
{"url": "http://pik.bg/%D0%BA%D0%BE%D0%B8-%D1%81%D0%BF%D0%BE%D0%BC%D0%B5%D0%BD%D0%B8-%D0%B7%D0%B0%D0%BB%D0%B8%D1%87%D0%B0%D0%B2%D0%B0%D0%BC%D0%B5-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D1%81%D1%8A%D0%BD-news735838.html", "text": "Учени от университета в Кембридж, изследвайки невронните връзки в мозъка, установиха кои спомени хората най-често заличават по време на сън, съобщава сайтът \"Медикъл експрес\", цитиран от БТА. Връзките между невроните, съдържащи актуална информация, по време на сън се засилват. А онези, които са заети с факти от второстепенно значение, отслабват и впоследствие се заличават. Изследователите провели експерименти, за да изяснят какви процеси протичат в мозъка по време на сън. Те стимулирали невронните връзки при опитни мишки, докато те се намирали в състояние, подобно на фазата на бавния сън при хората. Независимо от това, че мозъкът притежава изключителен обем за паметта, поддръжката на невронните връзки и тяхната активност се нуждаят от много енергия. Много по-ефективно е да се запазва само най-необходимото. Дори и да не се съхранява цялата получена информация, човешкият мозък изгаря 20 процента от употребяваните от нас калории. По думите на автора на изследването Ана Гонсалес Руеда, заличаването на спомените помага да се предотврати превъзбуждане на нервната система. Мозъкът може да съхранява важната информация в продължение на дълъг период, без да губи необходимите факти. Сподели:", "date": "2018.03.18", "title": "Кои спомени заличаваме по време на сън"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8-%D1%81%D1%80%D0%B5%D1%89%D1%83-%D1%80%D0%B0%D1%81%D0%B8%D0%B7%D0%BC%D0%B0-%D0%B8-%D0%B0%D0%BD%D1%82%D0%B8%D1%81%D0%B5%D0%BC%D0%B8%D1%82%D0%B8%D0%B7%D0%BC%D0%B0-%D0%B2-%D0%BF%D0%BE%D0%BB%D1%88%D0%B0-news735892.html", "text": "Масови митинги против расизма и антисемитизма се проведоха във Варшава, Катовице, Краков, Олщин и редица други големи градове на Полша, съобщава Известия. В акцията са се включили стотици хора. По данни на полицията във Варшава, само в протеста в полската столица са участвали над 500 души. Организаторите обявиха, че до акцията се е стигнало заради опасенията от нарастващата вълна на расизъм и фашизъм в Полша, съобщава Gazeta Prawna. Сподели:", "date": "2018.03.18", "title": "Протести срещу расизма и антисемитизма в Полша"}
{"url": "http://pik.bg/%D0%B2%D0%BE%D1%82%D1%8A%D1%82-%D0%B2-%D1%80%D1%83%D1%81%D0%B8%D1%8F-%D0%BF%D1%80%D0%B8%D0%BA%D0%BB%D1%8E%D1%87%D0%B8-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5%D1%82%D0%BE-%D0%B2-%D0%B4%D0%B0%D0%BB%D0%B5%D1%87%D0%BD%D0%B8%D1%8F-%D0%B8%D0%B7%D1%82%D0%BE%D0%BA-news735898.html", "text": "Всички гласоподавателни секции на територията на руския Далечен изток вече са затворени, съобщават ТАСС и Фокус, като се позовават на официални данни. Това е първият руски регион, където приключва вота за президент, като според председателя на местния избирателен комитет, осем града в Камчатка са показали 100% избирателна активност. Секциите в столица започнаха работа в 07:00 часа българско време, като избирателната активност по последни данни е 16,55%. Сред упражнилите правото си на глас са действащият президент Владимир Путин, неговите опоненти Павел Грудинин и Владимир Жириновски, руският патриарх Кирил и говорителят на външното министерство Мария Захарова. Тя призова гражданите на руската столица да гласуват, въпреки температурата от минус 18 градуса. Сподели:", "date": "2018.03.18", "title": "Вотът в Русия! Приключи гласуването в Далечния изток"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%B5-79-%D1%81%D1%8A%D0%BF%D1%80%D1%83%D0%B7%D0%B8-%D0%B2-%D1%88%D0%BE%D0%BA-%D1%81%D0%BB%D0%B5%D0%B4-%D0%B7%D1%80%D0%B5%D0%BB%D0%B8%D1%89%D0%BD%D0%B0-%D0%BA%D0%B0%D1%81%D0%BA%D0%B0%D0%B4%D0%B0-%D0%BA%D1%80%D0%B0%D0%B9-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-news735868.html", "text": "Шофьор самокатастрофира на главен път Е-79 в района на местността Сухия мост в близост до мотел „Мамин Кольо“ край Сандански. Инцидентът стана преди минути. 51-годишен мъж пътувал със съпругата си, когато изпуснал управлението над автомобила и изхвърчал в крайпътна канавка, съобщава \"Струма.бг\". По първоначална информация водачът се опитал да избегне челен сблъсък с друг автомобил. Той е откаран със счупена ръка в санданската болница, съпругата му е в шок след зрелищната каскада. Сподели:", "date": "2018.03.18", "title": "Катастрофа на Е-79! Съпрузи в шок след зрелищна каскада край Сандански"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%B4%D0%B5%D1%80%D0%B1%D0%B8%D1%82%D0%BE-%D0%B0%D0%B2%D1%82%D0%BE%D0%B1%D1%83%D1%81%D1%8A%D1%82-%D0%BD%D0%B0-%D1%84%D0%B5%D0%BD-%D0%BA%D0%BB%D1%83%D0%B1%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B2-%D0%BF%D0%B0%D0%BD%D0%B0%D0%B3%D1%8E%D1%80%D0%B8%D1%89%D0%B5-%D0%B5-%D0%B8%D0%B7%D0%BF%D0%BE%D1%82%D1%80%D0%BE%D1%88%D0%B5%D0%BD-%D0%BE%D1%82-%D0%BC%D1%8A%D0%B6%D0%B5-%D1%81-%D0%BA%D0%B0%D1%87%D1%83%D0%BB%D0%BA%D0%B8-news735878.html", "text": "Автобусът на фен клуба на Левски в Панагюрище е бил засечен от десетина леки автомобила в района на Вакарел на автомагистрала „Тракия“ и изпотрошен с камъни, съобщи пред радио Фокус–Пазарджик Томи Наплатанов, който пътува с автобуса. Той обясни, че от автомобилите са излезли около 30-40 души, които са хвърляли камъни по автобуса и са изпочупили стъклата. „В автобуса има и деца, като по чудо няма пострадали“, коментира Наплатанов. Той допълни, че автомобилите са били с хасковска и старозагорска регистрация, а излезлите от тях мъже са били с качулки. Наплатанов обясни, че са подали сигнал на телефон 112 и очакват намесата на полицията по случая. Сподели:", "date": "2018.03.18", "title": "Преди дербито! Автобусът на фен клуба на Левски в Панагюрище е изпотрошен от мъже с качулки на автомагистрала  „Тракия“"}
{"url": "http://pik.bg/%D0%BC%D0%B0%D0%B9%D0%BA-%D0%BF%D0%B5%D0%BD%D1%81-%D1%81-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D0%BF%D0%B0%D0%BA%D0%B8%D1%81%D1%82%D0%B0%D0%BD-%D0%B7%D0%B0-%D1%82%D0%B0%D0%BB%D0%B8%D0%B1%D0%B0%D0%BD%D0%B8%D1%82%D0%B5-news735810.html", "text": "AFP, цитирани от \"Фокус\" Вицепрезидентът на САЩ Майк Пенс призовава Пакистан да „направи повече“ срещу талибаните в телефонен разговор с пакистанския министър-председател Шахид Хакан Абаси, предава „Вицепрезидентът Пенс повтори настояването на президента Доналд Тръмп правителството на Пакистан да направи повече срещу продължаващото присъствие на талибаните, мрежата „Хакани“ и други терористични групировки, действащи на територията на Пакистан“ се казва в съобщение на Белия дом. Според Вашингтон има малки знаци, че Исламабад е решил да спре подкрепата си за талибаните. Пакистанските служби за сигурност използват тяхното присъствие в Афганистан за защита на интересите на страната си там и като преграда срещу индийското влияние в Кабул. Сподели:", "date": "2018.03.18", "title": "Майк Пенс с призив към Пакистан за талибаните"}
{"url": "http://pik.bg/%D1%81%D1%82%D1%83%D0%B4-%D0%B8-%D0%BB%D0%B5%D0%B4%D0%B5%D0%BD-%D0%B4%D1%8A%D0%B6%D0%B4-%D1%81%D0%BA%D0%BE%D0%B2%D0%B0-%D1%80%D1%83%D0%BC%D1%8A%D0%BD%D0%B8%D1%8F-news735987.html", "text": "Движението по пътищата в Румъния е затруднено заради лоши метеорологични условия. Обилни снеговалежи и леден дъжд създадоха проблеми в много градове на страната, докато силният вятър е съборил много дървета, включително по пътищата, обобщава информационният сайт Зиаре, цитирани от БНТ. Заради падналия в Букурещ леден дъжд, от международно летище \"Хенри Коанда\" не излизат самолети и не се знае докога ще продължи тази ситуация, съобщиха от Национална компания \"Летища Букурещ\". Закъснения има не само при заминаващите полети, но и при пристигащите, като полет от Франкфурт бе отменен. Над 1500 пътници са засегнати от тази ситуация, съобщава Зиаре. Предупреждения с жълт и оранжев код за обилни валежи, силен вятър и рязко застудяване са издадени за по-голямата част от територията на Румъния. Според румънските синоптици в периода 18-22 март в цялата страна се очакват обилни валежи, лапавица и сняг. Сподели:", "date": "2018.03.18", "title": "Студ и леден дъжд скова Румъния"}
{"url": "http://pik.bg/%D1%81%D0%B8%D0%BD%D1%8F-%D0%B3%D0%B0%D0%B2%D1%80%D0%B0-%D1%81-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-news735877.html", "text": "Фенове на Левски от фракцията \"София-Запад\" се подиграха на \"червените\", след като ръководството на ЦСКА реши да пусне безплатни билети за голямата среща днес, акцентира \"Топспорт\". \"Армейци, тревожна информация достига до нас в последните часове. \"Синята пропагандна машина заработи на 100% и засега успява. Подмолни действия на недружелюбни медии, фалшивите им новини, словесните престрелки по оста Петриньо - Стойкас Стоилас, нискоинтелигентните демагози отблъскват хилядите армейски чети, които трябва да превземат трибуните на обединен Сектор Г. Армейци, не купувайте билети - ще има безплатно! Защитете славната ни 21-месечна история, която с толкова сили и енергия браним, защитете четирите титли, които припознахме. Покажете, че жертвата и напълното отричане от нашия клуб си заслужават. Армейци от всички краища, села и паланки, вземете по едно дете (може и на съседа, може и от махалата) и елате безплатно на мач. P.S. Г-н Ганчев пак обеща да плати хореографията\", написаха \"сините\" ултраси на официалната си страница във Фейсбук. Сподели:", "date": "2018.03.18", "title": "\"Синя\" гавра с \"армейците\""}
{"url": "http://pik.bg/%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B0%D1%80%D0%B5%D0%BD%D0%B0---%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%BE-%D0%B7%D0%B0%D0%B2%D1%80%D1%8A%D1%89%D0%B0%D0%BD%D0%B5-news735885.html", "text": "Джонатан Кафу може да се върне в Лудогорец. През лятото той подписа договор за четири години с френския Бордо, но от декември не е играл за първия тим, пише \"Тема спорт\". От Нова година има само един мач за дубъла на жирондинци, които са в Трета лига. Французите обмисляли да дадат Кафу под наем на Лудогорец за есента. Идеята е той да може пак да си върне познатата форма в отбора, от който дойде. Не е ясно обаче дали \"орлите\" биха одобрили подобно предложение от Бордо. Сподели:", "date": "2018.03.18", "title": "На \"Лудогорец Арена\" - неочаквано завръщане?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D1%82%D0%BE-%D1%82%D0%B8%D1%82%D1%83%D0%BB%D1%8F%D1%80%D0%B8%D1%82%D0%B5-%D0%BD%D0%B0-%D1%86%D1%81%D0%BA%D0%B0-%D0%B8-%D0%BB%D0%B5%D0%B2%D1%81%D0%BA%D0%B8-%D0%B3%D0%BE%D0%BB%D1%8F%D0%BC%D0%B0-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BF%D1%80%D0%B8-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B0-%D1%80%D0%BE%D1%81%D0%B8-news735891.html", "text": "Ясни са съставите на ЦСКА и Левски за голямото дерби от 26-ия кръг на Първа лига. Мачът на Националния стадион е от 13:00 часа. Наставниците Стамен Белчев и Делио Роси избират следните единадесеторки: Витаутас Черниаускас, Станислав Манолев, Николай Бодуров, Божидар Чорбаджийски, Жеферсон, Кристиан Малинов, Рубен Пинто, Кирил Десподов, Тиаго Родригес, Енрике Рафаел, Фернандо Каранга Стамен Белчев Божидар Митрев, Милош Цветкович,  Давид Яблонски, Холмар Ейолфсон, Иван Горанов; Филипе Нашименто, Кали Тиам, Роман Прохазка, Габриел Обертан, Паулиньо, Станислав Костов Делио Роси Никола Попов \"Васил Левски\" Сериозната изненада е включването на Пинто (Рубен се завръща сред титулярите след контузия) при \"червените\". Делио Роси дава шанс на двама българи сред полевите играчи на \"сините\". Сподели:", "date": "2018.03.18", "title": "ИЗВЪНРЕДНО! Ето титулярите на ЦСКА и Левски! Голяма изненада при \"червените\", а Роси..."}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B0%D0%BA%D1%82%D0%B8%D0%B2%D0%B8%D0%B7%D0%B8%D1%80%D0%B0%D0%BB%D0%BE-%D1%81%D0%B5-%D0%B5-%D1%81%D0%B2%D0%BB%D0%B0%D1%87%D0%B8%D1%89%D0%B5-%D0%B2-%D0%B0%D0%B2%D0%B0%D1%80%D0%B8%D0%B9%D0%BD%D0%B0%D1%82%D0%B0-%D0%BB%D0%B5%D0%BD%D1%82%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D0%BB%D1%8E%D0%BB%D0%B8%D0%BD%E2%80%9C-%D1%81%D0%BB%D0%B5%D0%B4-%D1%82%D1%83%D0%BD%D0%B5%D0%BB-%E2%80%9E%D0%BC%D0%B0%D0%BB%D0%BE-news735895.html", "text": "Активизирало се е свлачище в аварийната лента на автомагистрала „Люлин“ след тунел „Мало Бучино“, съобщават от пресцентъра на Агенция „Пътна инфраструктура“, цитирани от Фокус. Движението в дясната лента в тунела е ограничено Сподели:", "date": "2018.03.18", "title": "Важно! Активизирало се е свлачище в аварийната лента на магистрала „Люлин“ след тунел „Мало Бучино“"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B2%D1%80%D0%B0%D1%86%D0%B0-%D0%B7%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D1%81%D0%BB%D0%B5%D0%B4-%D1%83%D1%80%D0%B0%D0%B3%D0%B0%D0%BD%D0%BD%D0%B8%D1%8F-%D0%B2%D1%8F%D1%82%D1%8A%D1%80-%D0%B2-%D1%80%D0%B5%D0%B3%D0%B8%D0%BE%D0%BD%D0%B0-%D0%B8%D0%BC%D0%B0-%D0%BB%D0%B5%D0%BA%D0%BE-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-news735884.html", "text": "Силният вятър буквално е отнесъл покриви на къщи, има леко пострадали граждани от паднали керемиди. Това заяви пред Фокус кметът на Враца Калин Каменов. „В момента екип на общината обикаля селата, за да събере информация за щетите, причинени от бурния вятър – каза Каменов. - Дървета са паднали върху коли, буквално са унищожени и цели покриви на къщи в някои села, има счупени стъкла. Има паднали електрически стълбове, някои места са без електрозахранване. За щастие няма сериозно пострадали хора. Има леко пострадали граждани от паднали керемиди, от отломки от къщи. Щетите не са малко. До часове трябва да имаме първична информация за броя на пострадалите имоти и сгради, както и какво можем да предприемем за най-нуждаещите се, тъй като част от тези сгради са на възрастни хора, които може би на първо време няма да има къде да бъдат настанени“. Сподели:", "date": "2018.03.18", "title": "Кметът на Враца за ситуацията след ураганния вятър в региона: Има леко пострадали граждани"}
{"url": "http://pik.bg/%D0%B0%D1%82%D0%B0%D0%BA%D0%B0-%D0%B2-%D0%B8%D0%B7%D0%B1%D0%BE%D1%80%D0%BD%D0%B8%D1%8F-%D0%B4%D0%B5%D0%BD-%D1%85%D0%B0%D0%BA%D0%B5%D1%80%D0%B8-%D0%BE%D1%82-15-%D1%81%D1%82%D1%80%D0%B0%D0%BD%D0%B8-%D1%83%D0%B4%D0%B0%D1%80%D0%B8%D1%85%D0%B0-%D1%80%D1%83%D1%81%D0%BA%D0%B0%D1%82%D0%B0-%D1%86%D0%B8%D0%BA-news735881.html", "text": "Сайтът на Централната избирателна комисия на Русия е бил подложен в днешния изборен ден на DDоS атака от айпи адреси от 15 страни. Това съобщи пред журналисти председателката на ЦИК Елла Памфилова, предаде ТАСС. Тя каза, че днес между 2 и 5 часа през нощта е била парирана компютърна атака срещу сайта на комисията от типа \"отказ от услуга\". Пикът е бил в 2,20 часа московско време. Източниците на атаката са били разположени в 15 страни, каза Памфилова и уточни, че е са били атакувани и редица медии, не само сайтът на ЦИК. Сподели:", "date": "2018.03.18", "title": "АТАКА В ИЗБОРНИЯ ДЕН! Хакери от 15 страни удариха руската ЦИК"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D0%BE%D1%86%D0%B5%D1%82%D0%BE-%D0%BA%D0%BE%D0%BC%D1%88%D0%B8%D1%8F-%D0%BD%D0%B0-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-news735784.html", "text": "Константин наскоро се присъединил към ВИП съседите на Бойко Борисов, хвали се самият той. Преди няколко месеца участникът от „Като две капки вода“ и цялото му семейство се нанесли в новия си палат, който се намирал само на две преки от къщата на премиера в Банкя. В имота за чудо и приказ певецът вложил близо милион и половина лева и започнал да го строи още преди 3 години. През цялото време, докато строителните дейности вървели, Коцето лично инспектирал труда на бригадата и често се включвал в по-трудоемката работа наравно с тях. Изпълнителят собственоръчно отлял бетонната плоча на първия етаж от имението си, а обзавеждането и детайлите поверил на съпругата си Надя. Тя пък наела интериорен дизайнер, който да ѝ помага в избора, защото квадратурата на къщата била огромна и не знаела с какви мебели да изпълни помещенията, наподобяващи концертни зали. Шикозният дом на фолкаджията и семейството му разполагал с огромна кухня, обзаведена с уреди последен клас, частна кинозала и няколко джакузита. С голямо внимание и вкус били подредени и стаите на двете му деца. Най-много пари Коцето пръснал за техника, защото имал афинитет към високите технологии и окичил стените не с картини, а с десетки плазмени телевизори. Въпреки че отскоро станал жител на Банкя, Константин бил познат на местните, защото мястото, на което построил палата, принадлежало на неговата баба, която е сред известните софийски реститутки. В градчето вече плъзнали клюки, че участникът от „Капките“ взел по-строги мерки за сигурност дори от премиера и опасал къщата си с висока ограда, която да пази семейството от любопитните погледи на съседите, а по нея накичил десетки камери. Оборудването с охранителна техника се наложило, защото предишното жилище на певеца било постоянен обект на апаши, а веднъж крадците нахлули да тарашат дома му, докато той се разхождал по хавлия, тъкмо излизащ от банята. В новия си дом обаче Коцето не допускал кого да е, но се шегувал, че за премиера вратите били винаги широко отворени. Двамата се познавали лично от много време, защото изпълнителят неведнъж е участвал в предизборни кампании на ГЕРБ, а освен това е единственият, който възпя Борисов в своя песен, в която според текста е готов да го ожени да опонентката му Корнелия Нинова. Коцето сподели, че е получил положителни отзиви от екипа на министър-председателя, който реагирал с чувство за хумор на нестандартното творение. Сподели:", "date": "2018.03.18", "title": "САМО В ПИК И \"РЕТРО\"! Коцето комшия на Бойко Борисов  "}
{"url": "http://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B1%D1%8F%D0%BB%D0%B0%D1%82%D0%B0-%D1%87%D1%83%D0%BC%D0%B0-%D1%83%D0%B1%D0%B8-%D0%B1%D1%83%D1%80%D0%B3%D0%B0%D0%B7%D0%BB%D0%B8%D1%8F-news735899.html", "text": "Туберкулозата взе първата си жертва за тази година в региона. Случаят е от началото на месеца и е с фатален край, показа справка на в Регионалната здравна инспекция (РЗИ). Поразеният от т.н. бяла чума е около 50-годишен мъж от община Бургас. През тази година се наблюдава сериозно увеличение на заразените от туберкулоза в областта. До средата на месец март регистрираните случаи са 17. Справка на Флагман.бг показа, че пикът е бил през м. февруари, когато само за седмица в Белодробната болница в Бургас за лечение са постъпили 9 пациенти. През януари пък не е регистриран нито един случай, съобщава \"Флагман\". Причинителят на туберкулозата е Микобактериум туберкулозис. Източници на зараза могат да бъдат болните от туберкулоза хора и животни (главно едър рогат добитък, по-рядко свине, птици и други), както и техните продукти. От туберкулоза се разболяват лица с потисната имунна система. Предразполагащи фактори са непълноценното и нерационалното хранене, стресът, преумората, злоупотребата с алкохол, тютюнопушенето, т. е. всичко което срива защитата на организма. Рискови за заболяване от туберкулоза са и лица със захарен диабет, стомашно чревни страдания; лекуваните продължително време с кортизонови препарати, провеждащите химио и лъчелечение и др. Сподели:", "date": "2018.03.18", "title": "ОГРОМНА ТРАГЕДИЯ! Бялата чума уби бургазлия"}
{"url": "http://pik.bg/%D0%BE%D1%81%D1%82%D1%80%D0%BE-%D0%BE%D0%B3%D0%BD%D1%8F%D0%BD-%D0%B3%D0%B5%D1%80%D0%B4%D0%B6%D0%B8%D0%BA%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%B2-%D0%B5%D1%84%D0%B8%D1%80-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D0%BA%D0%BE%D0%BD%D0%B8%D1%82%D0%B5-%D1%81%D0%B5-%D1%82%D0%B2%D0%BE%D1%80%D1%8F%D1%82-%D0%B1%D0%B5%D0%B7%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE-%D0%BF-news735851.html", "text": "Написаните лошо закони през последните години са най-голямата ми болка. Факт е, че в последните години законите в страната ни се творят безотговорно, популистки и непрофионално. Това заяви пред сутрешния блок на БТВ професор Огнян Герджиков. Според него противоотровата от това е повече доверие на професионалистите, а не популистки закони. „Веднага ще ви дам един от последнитеп ясни примери. Законът за КТБ, който сам по себе си, може би, би довел до добри резултати, но е противоконституционен – изригна Огнян Герджиков. – Със задна дата се обявяват за недействителни сделки от миналото, което е елементарно погазване на повечето правови принципи. Такова нещо е невъзможно по света. Излиза, че имами Конституция и зад фасада й я погазваме както си искаме“. Огнян Герджиков коментира и частната охрана по селата. „Хората от малките населени места не се чувстват защитени – заяви той. – Заради това и реакцията на кметовете е с частната охрана. Напълно го разбирам това“. Според професор Герджиков наказателното ни право в момента е „дреха, на която вече кръпките са много повече от самата дреха. Там общата част е много добра, но останалото, там където непрекъснато се правят промени, е наистина абсурдно“. Огнян Герджиков взе отношение и по въпроса за сделката за ЧЕЗ. „Държавата може да иска да се върне в ЧЕЗ, но по закон това може да стане само при доброто желание на участниците в сделката – заяви Огнян Герджиков. – Иначе държавата самоволно може да се намеси, само ако се тръгне към национализация, което би ни върнало в едни мрачни и страшни години“. Сподели:", "date": "2018.03.18", "title": "ОСТРО! Огнян Герджиков изригна в ефир: В последните години законите се творят безотговорно, популистки и непрофесионално"}
{"url": "http://pik.bg/%D0%B7%D0%B4%D1%80%D0%B0%D0%B2%D0%BE%D1%81%D0%BB%D0%BE%D0%B2%D0%BD%D0%B8%D1%82%D0%B5-%D1%85%D1%80%D0%B0%D0%BD%D0%B8-%D1%81%D1%8A%D1%89%D0%BE-%D1%81%D0%B0-%D0%B2%D1%80%D0%B5%D0%B4%D0%BD%D0%B8-news735883.html", "text": "Чипсове, десерти и пържени храни са на всекиму известните източници на калории и проблеми с излишните килограми, но ново проучване показва, че храни с желязна здравословна репутация всъщност са вредни за теглото ви. Морските дарове не са толкова полезни, колкото си мислим. Суши-ролцата, често увити в тънки водорасли, гарнирани с крема сирене и майонеза съдържат най-малко 500-600 калории. Сосовете, използвани в кулинарията, няма да увеличат теглото ви, но ще доведат до задържане на вода в организма, което ще ви накара да се чувствате некомфортно. На второ място се нареждат сушените плодове, които са от 5 до 8 пъти по-калорични в сравнение с пресните плодове. Гроздето например съдържа около 60 калории, а стафидите цели 460. Зърнените храни, ядките и овеса, които купуваме, имат голямо количество добавена захар и подсладители, които също вредят на организма, пише БГНЕС. Не на последно място млякото, което слагаме в кафето си също може да окаже влияние на теглото. Мислейки, че помагаме на здравето си, осигурявайки му малко калций, 2-3 кафета на ден с малко мляко натрупват още повече нежелани килограми. Сподели:", "date": "2018.03.18", "title": "Здравословните храни също са вредни"}
{"url": "http://pik.bg/%D1%81%D0%BB%D0%B5%D0%B4-%D1%81%D0%B8%D0%BB%D0%BD%D0%B8%D1%8F-%D0%B2%D1%8F%D1%82%D1%8A%D1%80-%D0%BF%D0%B5%D1%82-%D0%BD%D0%B0%D1%81%D0%B5%D0%BB%D0%B5%D0%BD%D0%B8-%D0%BC%D0%B5%D1%81%D1%82%D0%B0-%D0%B2-%D0%BE%D0%B1%D0%BB%D0%B0%D1%81%D1%82-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%B1%D0%B5%D0%B7-%D1%82%D0%BE%D0%BA-news735901.html", "text": "Пет населени места в област Па0зарджик са без ток заради аварии в резултат на силния вятър, съобщиха от електроразпределителното дружество, цитирани от Фокус. Без електрозахранване са селата Лесичово, Боримечково, Калугерово, Виноградец и Сестримо. Аварийни групи на дружеството работят за отстраняване на проблемите и възстановяване на нормалното подаване на електричество. Сподели:", "date": "2018.03.18", "title": "След силния вятър! Пет населени места в област Пазарджик без ток"}
{"url": "http://pik.bg/%D0%B2%D1%83%D1%87%D0%B8%D1%87-%D0%BA%D1%8A%D0%BC-%D0%B6%D0%B5%D0%BD%D0%B8%D1%82%D0%B5-%D1%80%D0%B0%D0%B6%D0%B4%D0%B0%D0%B9%D1%82%D0%B5-%D0%B8%D0%BB%D0%B8-%D1%89%D0%B5-%D1%81%D0%B2%D1%8A%D1%80%D1%88%D0%B8%D0%BC-%D0%BA%D0%B0%D1%82%D0%BE-%D0%BD%D0%B0%D1%86%D0%B8%D1%8F-news735816.html", "text": "Президентът на Сърбия Александър Вучич обяви, че , съобщават местни медии. Той предупреди, че ако неблагоприятните демографски прогнози се изпълнят до 2060 г., \" \". По думите му въпросът за Косово е от решаващо значение, тъй като хората ще видят, че е постигнат мир и На пресконференция в Белград Вучич предупреди, че демографските анализи показват, че Сърбия е изправена пред драматично намаляване на населението - под 7 милиона души (без Косово и Метохия). Сърбия ще е между Той уточни, че 1,7 милиона от тях ще бъдат пенсионери и това ще засегне икономическия потенциал на страната. Новите мерки ще влязат в сила от : еднократна помощ за първо дете в размер на 100 000 динара (850 евро), месечна помощ от 10 000 динара (85 евро) за второ дете в продължение на две години; 12 000 динара (102 евро) на месец за трето дете до 10-годишна възраст и 18 000 динара (153 евро) за десет години за четвърто дете. нови мерки ще бъдат въведени в подкрепа на раждаемостта ние няма да имаме държава или нация ще останат в Сърбия да създават семейства. 3,9 милиона и 5,5 милиона души през 2060 г. юли и ще се прилагат за всяко новородено дете от 1 януари 2018 г. Сподели:", "date": "2018.03.18", "title": "Вучич към жените: Раждайте или ще свършим като нация"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%81%D0%BB%D0%B5%D0%B4%D0%B0-%D1%84%D0%B8%D0%B7%D0%B8%D0%BA%D1%8A%D1%82-%D1%82%D0%B5%D0%BE%D0%B4%D0%BE%D1%81%D0%B8%D0%B9-%D1%82%D0%B5%D0%BE%D0%B4%D0%BE%D1%81%D0%B8%D0%B5%D0%B2-%D0%B7%D0%B0-%D1%81%D1%82%D0%B8%D0%B2%D1%8A%D0%BD-%D1%85%D0%BE%D0%BA%D0%B8%D0%BD%D0%B3-%D0%B8-%D0%BE%D0%B1%D1%89%D0%B8%D1%82%D0%B5-%D0%B8%D0%BC-%D1%83%D1%87%D0%B5%D0%BD%D0%B8%D1%86%D0%B8-news735845.html", "text": "Физикът Теодосий Теодосиев говори за феномена Стивън Хокинг и общите им ученици пред сутрешния блок на БТВ. „Имам ученици, които след това са станали и такива на Стивън Хокинг и лично са се докоснали до този невероятен феномен – заяви Теодосиев. – Иван Иванов стана първенец на Олимпиада по физика и участва лично в няколко семинара на Хокинг. Павлин Иванов пък е златен медалист от Олимпиада. Наградата му бе сам да си избере научния ръководител и той си избра именно Хокинг“. Теодосий Теодосиев коментира, че невероятният живот на Хокинг е сага за живота и смъртта. “Животът му наистина бе невероятен – коментира Теодосиев. – Този човек преодоля един от смъртните грехове – унинието. Не се поддате на него. Не трябва да забравяме, и че е имал късмета да се роди и живее в цивилизовано общество, което също му е дало шанса да оцелее. Не съм сигурен какво би се случило, ако се бе родил в България“. Теодосиев бе категоричен, че не съжалява, че е останал в България, в Казанлък, за да работи със своите ученици и не е избрал да продължи кариерата си в чужбина. „Всеки тежи на мястото си“, заяви Теодосиев. Сподели:", "date": "2018.03.18", "title": "БЪЛГАРСКА СЛЕДА: Физикът Теодосий Теодосиев за Стивън Хокинг и общите им ученици"}
{"url": "http://pik.bg/%D1%84%D0%B5%D0%BD%D0%BE%D0%B2%D0%B5-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B8-%D1%86%D1%81%D0%BA%D0%B0-%D1%81%D0%B8-%D1%81%D0%BF%D1%80%D0%B5%D1%82%D0%BD%D0%B0%D1%85%D0%B0-%D0%B5%D0%BA%D1%88%D1%8A%D0%BD-%D0%BA%D1%80%D0%B0%D0%B9-%D1%8F%D0%B1%D0%BB%D0%B0%D0%BD%D0%B8%D1%86%D0%B0-%D0%B4%D0%B2%D0%B0%D0%BC%D0%B0-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-news735917.html", "text": "Около 10:30 часа тази сутрин е получен сигнал за инцидент в района на Ябланица, съобщиха от пресцентъра на МВР, цитирани от Фокус. По първоначални данни, пътуващи с два автобуса и два автомобила фенове за мача ЦСКА-Левски, са засекли автобус и кола, в които били привърженици на другия отбор. Маскирани излезли от двата автомобила и с бухалки започнали да трошат стъклата на превозните средства на опонентите си. При инцидента няма пострадали, има нанесени материални щети. Жертвите са успели да се изнесат от мястото и са потърсили помощ в РУ-Ябланица. В района на Тетевен е засечен единият от автомобилите и са задържани двамата мъже, пътуващи в него. Предприети са светкавични полицейски действия с цел установяването и задържането на останалите участници в инцидента. Сподели:", "date": "2018.03.18", "title": "Фенове на Левски и ЦСКА си спретнаха екшън край Ябланица. Двама са задържани"}
{"url": "http://pik.bg/%D1%80%D0%B5%D0%B6%D0%B8%D1%81%D1%8C%D1%80%D1%8A%D1%82-%D1%88%D0%BE%D0%BD-%D0%B1%D0%B5%D0%B9%D0%BA%D1%8A%D1%80-%D0%B7%D0%B0-%D1%82%D1%8A%D0%BC%D0%BD%D0%B0%D1%82%D0%B0-%D1%81%D0%B8-%D1%81%D1%82%D1%80%D0%B0%D0%BD%D0%B0-%D0%B8-%D1%80%D0%B0%D0%B1%D0%BE%D1%82%D0%B0%D1%82%D0%B0-%D1%81%D0%B8-%D1%81-%D1%83%D0%B8%D0%BB%D1%8F%D0%BC-%D0%B4%D0%B5%D1%84%D0%BE-news735857.html", "text": "режисьорът Шон Бейкър - авторът на кино феномена „Мандарина”, заснет изцяло със смартфон, е в България за да представи най-новия си филм „Проектът Флорида”, който достигна и Оскарите с номинацията за поддържаща роля на Уилям Дефо. „Проектът Флорида” ни показва света през очите на 6-годишната Муни, живееща в бедност с безработната си майка в нискотарифен Мотел, разположен в близост до Дисниленд. Бейкър говори пред сутрешния блок на БТВ за работата си, тъмните си страни и работата си с Уилям Дефо. Режисьорът подходжа нестандартно при работата си по „Проектът Флорида“, като партьорката на Дефо е жена, избрана по снимка в „Инстаграм”. Децата във филма пък също не са заставали пред камера преди. „Знаех, че Уилям ще направи невероятно представяне, както и останала част от актьорите - коментинра Бейкър. - Надявах се на признание, но никога не съм си мислел, че ще стигне толкова далеч, чак до Оскарите. Така, че беше много приятна изненада за мен“. Режисьорът коментира и как се е спрял именно на Дефо за главната роля. „Той е класика, известен е на хората по цял свят – казва Шон Бейкър. - Той е артист, а не просто актьор. Завършен артист, който има желание да експериментира. Уилям няма его. Той не иска да блести, не иска да е звездата, всъщност иска да е невидим. Осъзнахме, че сме имали нужда точно от такъв тип човек за това. Той даваше своята подкрепа и го направи да е лесно. Уилям беше много търпелив, той беше чудесен с децата. Кристофър Ривера, който изигра малкия Скути все ме питаше: „Зеленият гоблин ще идва ли днес на снимки?” Сещате се за Зеления гоблен от Спайдърмен. Ето така виждаха хората Уилям. Беше страхотна семейна обстановка“. Според Беюйкър Дисниленд е културен феномен, магично място. „Тъжно е, че има семейства израстващи в евтини мотели съвсем близо до това място, което ние наричаме най-щастливото място на света – казва Шон Бейкър. - Хора, които едвам свързват двата края, живеят точно там, където други хора дори не биха си представили такъв живот. И това е нещото, което мен много ме грабна и ме накара да направя този филм“. Режисьорът се връща към детските си години и най-щастливото си място. „Когато бях в средното училище и имах възможност да се кача на колелото ми по средата на лятото и да карам с километри, за да отида до киното и да седна там и просто да гледам филми. Това беше магично място за мен и все още го определям като най-щастливото място за мен, така си мисля - разказва Бейкър. - В „Проектът Флорида” има много неща, които идват от моето детство. Например опожаряването на жилищна кооперация във филма, това дойде от моето детство, когато мои приятели подпалиха хамбар на моята възраст. Такива неща, да, има доста от моя живот в историите. Мисля, че имах доста голяма част от характеристиките на децата, които виждате във филма. Винаги съм се опитвал да правя филми. Притеснявах всички мои приятели и сестра ми, карайки ги да участват във филмите ми. Това беше животът ми, когато бях малък“. Сред историите, които Бейкър ни разказва е животът на един нелегален китайски емигрант в  Америка и съдбата на дребен мошенник от Ню Йорк. А един от най-емблематичните му разкази е  „Мандарина”, показващ ежедневието на две чернокожи транссексуални жени, обърнали се към сивата иконимика в Лос Анджелис. „Започна като финансово решение – коментира решението си да направи филма си „Мандарина“ Бейкър. -  Причината да си го помислим изобщо беше, че имахме много ограничен бюджет. Почти моментално започнахме да мислим как това би ни помогнало, кои са ползите, които ще ни донесе, ако снимаме с телефон. Трябва да имаш предвид, че киното е скъпо изкуство. Много скъпо изкуство. Аз снимах с обикновен телефон, но ако си представите точно ето така ние обикаляхме наоколо и правихме различни кадри и се местихме без да се забавяме и това беше нещо, което донесе енергията на филма и наистина помогна да се преоткрие филма“. Шон Бейкър заявява, че в момента не би снимал филм за тъмната страна на Холивуд и за скандалните отношения между режисьори и актьори. „Точно сега не бих се заел с такъв проект – признава Бейкър. - Би било интересно обаче, ако някой го направи, но трябва да е обективно. Живеем във време, в което всичко е много черно-бяло. Страховито време е, защото няма установен ред за тези неща. Има хора, които са направили ужасни неща и заслужават това, което им се слува сега. Но има и хора, които не са и това е нещо, към което ние не се отнасяме правилно. Мисля, че има много натиск от „Туитър”, което е много опасно нещо и мисля, че там има хора, които не са си написали домашните, когато става въпрос за коментиране на тази ситуация. Това не засяга само прехраната на хората, а и целият им живот и мисля, че трябва да го приемаме още по-сериозно, отколкото в момента. Хората поначало съдят другите хора и влияят на живота им дори само с 144 символа в „Туитър” и мисля, че това не трябва да се случва по този начин“ Режисьорът говори и за тъмната си страна. „Имах проблеми с пристрастяването – признава той. -  Това е едно от нещата, което ме накара да показвам нещата по малко по-различен начин. Чувствам, че съм бил късметлия да бъда част от свят, на който се гледа с пренебрежение, според мен несправедливо. Затова начинът, по който аз разказвам истории, е не толкова осъдителен. Бил съм в ситуации, в които лесно съм можел да бъда съден от хората. Няма да дам конкретен пример, защото по-добре да не давам, но съм бил достатъчно близо до огъня, за да знам, че често не е честно да правиш нещата черно-бели и да съдиш хората, защото понякога техните действия са извън техния контрол“. Шон Бейкър казва, че ще продължи да прави филми, в които да се чуват гласовете на различните в обществото ни. Ще прегръща всяка нова възможност, която технологиите ни предлагат. И няма да спре да търси иновативни начини да предизвиква емоция и съпричастност в зрителите. „ Това което забелязах през последните няколко години в киното е истинско желание от страна на филмовото общество да разказва различните истории и да се опита да придаде емпатия към образите – казва Бейкър. - .Да пъхне публиката в обувките на образи, които те иначе никога не биха си представили да бъдат. Това е много обнадеждаващо за мен като човек, който прави филми“. Сподели:", "date": "2018.03.18", "title": "Режисьрът Шон Бейкър за тъмната си страна и работата си с Уилям Дефо"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%B4%D0%B6%D1%83%D0%BB%D0%B8%D1%8F-%D1%82%D0%B5%D1%80%D0%B7%D0%B8%D0%B9%D1%81%D0%BA%D0%B0-%D1%81-%D1%82%D0%B8%D1%82%D0%BB%D0%B0-%D0%B2-%D0%B5%D0%B3%D0%B8%D0%BF%D0%B5%D1%82-news735939.html", "text": "Българката Джулия Терзийска спечели турнира по тенис на твърди кортове в Шарм Ел Шейх (Египет) с награден фонд 15 хиляди долара. Терзийска победи убедително на финала петата в схемата испанка Нурия Парисас-Диас с 6:0, 6:2 за 66 минути. 22-годишната софиянка не даде особени шансове на съперничката си в първия сет, а във втората част тя навакса ранен пробив пасив и изоставане от 0:2 гейма, за да вземе девета титла в кариерата си и втора за сезона, пише \"Новспорт\". С успеха си Терзийска заработи 12 точки за световната ранглиста и 2352 долара. Българката е в серия от десет поредни победи във веригата на ITF, след като през миналата седмица спечели друг турнир от същия ранг в Шарм Ел Шейх. Сподели:", "date": "2018.03.18", "title": "Браво! Джулия Терзийска с титла в Египет"}
{"url": "http://pik.bg/%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%BF%D1%8A%D0%BB%D0%B5%D0%BD-%D1%81-%D1%85%D0%BE%D1%80%D0%B0-%D0%BD%D0%BE%D1%89%D0%B5%D0%BD-%D0%BA%D0%BB%D1%83%D0%B1-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news735908.html", "text": "Автомобил се вряза в пълен с хора нощен клуб в Грейвсенд, Великобритания, съобщи БТВ. Има информация  за ранени, но полицията засега не е обявила точният им брой. Според информацята, шофьорът бил помолен да напусне нощния клуб заради агресивно поведение. Вероятно това е причината да се върне и да влезе вътре направо с колата си. Арестуван е за опит за убийство. Полицията съобщи, че става дума за инцидент и изключва версията за тероризъм. Сподели:", "date": "2018.03.18", "title": "Автомобил се вряза в  пълен с хора нощен клуб във Великобритания"}
{"url": "http://pik.bg/%D0%B3%D0%B5%D0%BE%D1%80%D0%B3%D0%B8-%D0%B3%D0%B5%D1%80%D0%B3%D0%BE%D0%B2-%D0%B3%D0%BB%D0%B0%D1%81%D1%83%D0%B2%D0%B0-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%80%D1%83%D1%81%D0%B8%D1%8F-%D0%B5%D1%82%D0%BE-%D0%BA%D0%BE%D0%B3%D0%BE-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D1%81%D0%BD%D0%B8%D0%BC%D0%BA%D0%B0-news735947.html", "text": "Почетният консул на Руската федерация в България Георги Гергов гласува за президент на Русия, съобщи Трафикнюз. Веднага след това отй индиректно обяви и за кого е гласувал. „Гласувам за доброто на Русия и руския народ! Трябва да отидете и да видите колко е променена страната – каза Гергов. - След като имаме правилния човек, няма смисъл да се чудим…“. Той се засмя след думите си и допълни „Вече ви е ясно за кого ще гласувам…“. Гергов бе придружаван от руския посланик Анатолий Макаров, който бе упражнил правото си на глас в София. Избирателната активност в Пловдив е сравнително висока. Руснаците пускат своя глас  в сградата на улица „Иван Вазов“, позната като „Берьозка“. Осигурени са 3 493 бюлетини, а гласуването ще продължи до 20:00 часа. В страната ни, руснаците имаха възможност да гласуват за президент поетапно в 20 града от 4 март. Снимка: Трафикнюз.бг Сподели:", "date": "2018.03.18", "title": "Георги Гергов гласува на изборите за президент на Русия, ето кого подкрепи (СНИМКА)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D1%8A%D0%B6-%D0%B8%D0%B7%D0%B4%D1%8A%D1%85%D0%BD%D0%B0-%D1%81%D0%BB%D0%B5%D0%B4-%D1%81%D0%B1%D0%B8%D0%B2%D0%B0%D0%BD%D0%B5-%D1%81%D1%8A%D1%81-%D1%81%D0%B5%D1%81%D1%82%D1%80%D0%B0-%D1%81%D0%B8-%D0%B2-%D1%80%D0%B0%D0%B7%D0%B3%D1%80%D0%B0%D0%B4-news735864.html", "text": "Полицията разследва случай на 70-годишен мъж, починал след сбиване със сестра си, съобщиха от ОДМВР – Разград, цитирани от Фокус. Мъжът е починал няколко дни след сбиване със сестра си. Сигналът за сбиването подала на 13 март самата жена с инициали Ц. И. на 67 години от Разград. Тогава брат ѝ за пореден път прекалил с алкохола и я тормозел. След сбиването мъжът е откаран в болница, където на 16 март починал. По разпореждане на окръжния прокурор случаят се разследва. Образувано е досъдебно производство Сподели:", "date": "2018.03.18", "title": "ТРАГЕДИЯ! Мъж издъхна след сбиване със сестра си в Разград"}
{"url": "http://pik.bg/%D1%82%D0%BE%D1%82%D0%B0%D0%BB%D0%BD%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D1%81%D1%82%D1%83%D0%B4%D1%8A%D1%82-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D1%81%D0%B8%D0%BB%D0%B5%D0%BD-%D0%B2%D1%8F%D1%82%D1%8A%D1%80-%D0%B4%D1%8A%D0%B6%D0%B4-%D1%81%D0%BD%D1%8F%D0%B3-%D0%B8-%D0%BF%D0%BE%D0%BB%D0%B5%D0%B4%D0%B8%D1%86%D0%B8-news735822.html", "text": "Тотална промяна на времето днес. След топлия съботен ден с температури от 20-25 градуса, днес рязко застудява. Температурите ще паднат с 10 градуса. Ще вали, а в североизточните райони дъждът ще преминава в сняг.  Възможно е и образуването на поледици. В сутрешните часове в Западна България ще започнат валежи от дъжд, които през деня ще обхванат цялата страната, съобщават от НИМХ-БАН. По линията на преминаващия студен фронт валежите временно ще са интензивни, на места значителни по количество. Температурите ще бъдат между 9 и 14 градуса, но към 14,00 часа - в широк интервал - от 0 в североизточните, до 20 градуса в югоизточните райони. Над Черноморието ще е облачно, след обяд с валежи от дъжд, на места интензивни. Възможни са гръмотевици. Около обяд температури ще бъдат в широки граници от 6 до 20 градуса, но ще се понижават и вечерта по северното крайбрежие вече ще са между 0 и 2 градуса. Температурата на морската вода ще достигне 7-8 градуса. Вълнението на морето - 3-4 бала. Над планините ще е облачно, с валежи и намалена видимост. На места те ще са интензивни, придружени с гръмотевици. Ще духа силен и бурен югозападен вятър. Максималната температура на височина 1 200 метра ще е около 7 градуса, на 2 000 метра - около 2 градуса, но през деня ще се понижават. Сподели:", "date": "2018.03.18", "title": "ТОТАЛНА ПРОМЯНА! Студът се завръща! Силен вятър, дъжд, сняг и поледици "}
{"url": "http://pik.bg/%D0%B4%D0%BE-%D0%BC%D0%B5%D1%81%D0%B5%D1%86-%D0%BE%D0%B1%D1%89%D0%B8%D0%BD%D0%B8%D1%82%D0%B5-%D0%B4%D0%B0-%D1%80%D0%B5%D1%88%D0%B0%D1%82-%D1%81%D1%8A%D0%B4%D0%B1%D0%B0%D1%82%D0%B0-%D0%BD%D0%B0-%D1%8F%D0%B7%D0%BE%D0%B2%D0%B8%D1%80%D0%B8%D1%82%D0%B5-news735804.html", "text": "Общините имат едномесечен срок да преценят дали могат да се справят с язовирите или ще ги предадат на държавата. До дни кабинетът трябва да внесе промени в закона за водите, които да решат проблемите с безстопанствените водни съоръжения, съобщава Би Ти Ви. Според анализа на правителството язовирите в страната са 5700, като от тях над 4500 са общинските. Известно е, че пари за поддръжка на язовирите няма, не е известно обаче каква е печалбата и кой я прибира. Двата язовира на малката подбалканска община Пирдоп – Душанци и Жеков вир, са общинска собственост. Водите им се използват от едни от най-големите предприятия в страната, за което те си плащат. Водният обект е общинска собственост и по закон общинският съвет и кметът трябва да издават разрешенията за водоподаване. Те трябва да събират и таксите, но дори сега те се събират от басейновата дирекция. „Общината е ощетена с близо 2 млн. лв. към днешна дата. Средства за поддържане нямаме – нито в бюджета, нито държавата ни финансира, а в същото време ни се вменява, че ние сме отговорни за тези съоръжения. Таксите трябва да постъпват в общините”, категоричен е Ангел Геров. Според последната проверка на прокуратурата 81 са в предаварийно състояние, а над 2000 са технически неизправните съоръжения. 205 са определени като опасни. Сподели:", "date": "2018.03.18", "title": "До месец общините да решат съдбата на язовирите"}
{"url": "http://pik.bg/%D0%BA%D1%80%D0%B0%D0%B9-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%B1%D0%BE%D1%80%D0%B8%D1%81%D0%BE%D0%B2%D0%B0%D1%82%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%B7%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-news735798.html", "text": "Край с паркирането в Борисовата градина. Достъпът до алеите на парка вече е ограничен за шофьорите и през бариерите могат да влизат само пешеходци. Много от хората, които паркират в Борисовата градина днес, разбраха на входовете на парка, че всъщност не могат да влязат с тях. Нито през бариерата на бул. \"Драган Цанков\", нито откъм ул. \"Незабравка\". До парка ще се допускат само автомобили със специален режим на движение. Повечето посетители възприеха положително това решение на Столичната община. Сред тях и шофьори. Сподели:", "date": "2018.03.18", "title": "КРАЙ! Затвориха Борисовата градина за автомобили"}
{"url": "http://pik.bg/%D1%80%D1%83%D1%81%D0%B8%D1%8F-%D0%B8%D1%81%D0%BA%D0%B0-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8%D1%82%D0%B5-%D1%81%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news735802.html", "text": "ТАСС. Москва ще се обърне към Организацията за сигурност и сътрудничество в Европа (ОССЕ) за защита на своите журналисти във Великобритания, предава Това заявява руският посланик в Лондон Александър Яковенко в интервю за руския телевизионен канал НТВ. „Част от нашите кореспонденти получават неприкрити заплахи и ние повдигнахме този въпрос в ОССЕ. Ние поискахме организацията да защити нашите кореспонденти, нашите сътрудници на руските средства за масова информация от евентуалния произвол, който може да последва тези заплахи“, казва Яковенко. Сподели:", "date": "2018.03.18", "title": "Русия иска защита на журналистите си във Великобритания"}
{"url": "http://pik.bg/%D0%BA%D0%B8%D1%82%D0%B0%D0%B9-%D1%81%D0%B5-%D0%BE%D0%B1%D1%8F%D0%B2%D0%B8-%D0%BF%D1%80%D0%BE%D1%82%D0%B8%D0%B2-%D1%81%D0%B1%D0%BB%D0%B8%D0%B6%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%81%D0%B0%D1%89-%D0%B8-%D1%82%D0%B0%D0%B9%D0%B2%D0%B0%D0%BD-news735797.html", "text": "Китайското министерство на външните работи изрази \"категорична позиция против\" подписания от президента на САЩ Доналд Тръмп закон, поощряващ двустранните американско-тайвански контакти на официално равнище, предаде Ройтерс. Китай призовава САЩ да се отнасят предпазливо към въпросите за Тайван, за да не се допускат тежки вреди за китайско-американските отношения, както и за мира и стабилността в района на Тайванския проток, заяви министерството. Китай разглежда самоуправляващия се и демократичен Тайван като непокорна провинция, която няма право да поддържа междудържавни отношения. Сподели:", "date": "2018.03.18", "title": "Китай се обяви против сближаването на САЩ и Тайван"}
{"url": "http://pik.bg/%D1%81%D0%BB%D0%B5%D0%B4-%D1%83%D1%80%D0%B0%D0%B3%D0%B0%D0%BD%D0%B0-%D0%B1%D0%B5%D0%B7%D1%81%D1%8A%D0%BD%D0%BD%D0%B0-%D0%BD%D0%BE%D1%89-%D0%B7%D0%B0-%D0%B0%D0%B2%D0%B0%D1%80%D0%B8%D0%B9%D0%BD%D0%B8%D1%82%D0%B5-%D0%B5%D0%BA%D0%B8%D0%BF%D0%B8-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news735841.html", "text": "Шест екипа на дирекция „Аварийна помощ и превенция” са отреагирали на близо 50 сигнала за паднали клони и дървета, паднали ламарини от 23 обекта, както и за четири обекта заради разкъсани билбордове. През системата 112 са получени близо 100 сигнали от вчера следобед до тази сутрин, 18 март. Екипите на аварийна помощ и пожарната са работили през цялата нощ и дейността по почистване и обезопасяване продължава. Отстранени са опасни клони на ул. „Българска морава“, паднали клони на ул.”Искър” върху контактно-кабелната мрежа, съобщава Нова телевизия. Към момента градският транспорт се движи навсякъде, с изключение на временно скъсения маршрут на трамваите 20 и 23. Те се движат до спирка „Гео Милев”, а в участъка от „Гео Милев” до Гара Искър и до Дружба 2” са осигурени автобуси за обслужване на пътниците. Аварийните екипи са на място и отстраняват паднало върху мрежата дърво на ул.”Искърско шосе”. Дежурните екипи на дирекция „Аварийна помощ и превенция“ са извършили обходи на територията на Столична община с цел оглед състоянието на реките и водните обекти. За днес прогнозата за времето е за продължаване на вятъра умерен до силен, като се очакват валежи от дъжд, временно интензивни и придружени с гръмотевици. Напомняме на гражданите да бъдат внимателни при придвижването си на открито в неделния ден. Сподели:", "date": "2018.03.18", "title": "СЛЕД УРАГАНА: Безсънна нощ за аварийните екипи в столицата "}
{"url": "http://pik.bg/%D1%81%D0%B5%D0%BA%D1%83%D0%BD%D0%B4%D0%B8-%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%B0%D1%82%D0%B0-%D0%B1%D0%B8%D1%82%D0%BA%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0-%D1%89%D0%B0%D1%81%D1%82%D0%BB%D0%B8%D0%B2%D0%B8%D1%8F%D1%82-%D0%BD%D0%B0%D1%81%D1%82%D0%B0%D0%B2%D0%BD%D0%B8%D0%BA-%D0%BD%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-news735961.html", "text": "Наставникът на ЦСКА - Стамен Белчев, остана изключително доволен от победата на \"червените\" над Левски (1:0). Треньорът на \"армейците\" заяви, че неговият отбор е спечелил трите точки, тъй като е домонстрирал бойка игра, акцентира \"Спортал\". \"Всяка една победа е важна, особено в дерби. Поздравявам момчетата за мъжката битка. Лошият терен попречи на добрия футбол. Равностоен мач, ние бяхме малко по-добри. Щастлив съм, че спечелихме. Сега ще мислим за следващия двубой. Равният резултат не ни устройваше. Напрежението, че това е дерби и трябваше да спечелим, оказа някакво влияние. Всяка една победа ни дава самочувствие, но футболистите на ЦСКА трябва да имат самочувствие\", заяви Белчев. Сподели:", "date": "2018.03.18", "title": "Секунди след тежката битка! Ето какво каза щастливият наставник на \"армейците\""}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%81%D0%B4%D0%B2%D1%80-%D1%81%D1%8A%D1%81-%D1%81%D1%82%D1%80%D0%BE%D0%B3%D0%B8-%D0%BC%D0%B5%D1%80%D0%BA%D0%B8-%D0%B7%D0%B0-%D0%BE%D1%85%D1%80%D0%B0%D0%BD%D0%B0-%D0%BD%D0%B0-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B8%D1%8F-%D1%80%D0%B5%D0%B4-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81-%D0%BC%D0%B0%D1%87%D0%B0-%D1%86%D1%81%D0%BA%D0%B0-%E2%80%93-%D0%BB%D0%B5%D0%B2%D1%81%D0%BA%D0%B8-news735834.html", "text": "Столичната дирекция на вътрешните работи предприема всички необходими мерки за охрана на обществения ред и безопасност на движението в столицата във връзка с предстоящата футболна среща между отборите на ЦСК-София и Левски от 13:00 часа днес на Национален стадион ”Васил Левски”, съобщиха от пресцентъра на МВР, цитирани от Фокус. Преди, по време и след провеждане на двубоя полицейските служители ще следят за опазването на обществения ред и за недопускането на инциденти на територията на града. На изградени контролно-пропускателни пунктове в района на спортното съоръжение полицаи ще извършват щателна проверка на всички посетители на футболния мач. Предприети са стриктни мерки за недопускане на посетители, които имат наложена съдебна забрана за посещение на спортни мероприятия. Малолетни ще се допускат на територията на стадиона само с пълнолетен придружител и предварително попълнена декларация, която може да бъде изтеглена от интернет или взета от касите на стадиона. Униформените ще следят за недопускане на зрители във видимо нетрезво състояние, както и за носене на забранени предмети и вещи (огнестрелно оръжие, пиротехнически изделия, ножове, палки, боксове, бутилки, в това число и парфюми и чадъри). Поради очакваните лоши метеорологични условия е препоръчително да се носят дъждобрани, заради забраната според Закона за опазване на обществения ред при провеждане на спортни мероприятия за носене на чадъри. Ангажимент по охраната на спортната среща имат частни охранителни фирми, чиято задача е да следят за опазване на реда на територията на стадиона по време на провеждане на срещата. При дейността си те ще бъдат подпомагани от полицейски служители, които ще се намесват при възникнала необходимост. За да бъде избегнато струпване пред стадиона, зрителите се приканват да се възползват от по-ранното отваряне на входовете на стадиона. Вратите за посетители ще бъдат отворени в 11:00 часа. Сподели:", "date": "2018.03.18", "title": "ВАЖНО! СДВР със строги мерки за охрана на обществения ред във връзка с мача ЦСКА – Левски"}
{"url": "http://pik.bg/%D0%BB%D1%8E%D0%B1%D0%BE%D0%BF%D0%B8%D1%82%D0%BD%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news735869.html", "text": "Спортно-техническият щаб на ЦСКА е предупредил двама от основните играчи на тима - Каранга и Малинов, да не се поддават на нервите в дербито срещу Левски. И двамата са известни с избухливия си нрав, особено когато преди това са били провокирани, пише \"Тема Спорт\". Бразилецът често играе на ръба на позволеното, а вече беше гонен в дерби мач - с Лудогорец в Разград за първенство през ноември (2:1 за \"червените\"). Сигналната лампа за звездата на ЦСКА днес трябва да свети и по още една причина - при нов жълт картон той ще натрупа 9 и ще бъде наказан за два двубоя. А това означава да пропусне първия мач с Лудогорец от плейофите, който е във втория кръг. По подобие на Каранга и Малинов е известен като кибритлия, като беше изгонен във вечното дерби на 29 април (3:0 за \"армейците\"). Тогава влезе в саморазправа с Прохазка и двамата получиха директни червени картони. Малинов е на два картона от това да натрупа 13, които ще му донесат санкция от цели три мача. Именно халфът от Петрич е футболистът с най-много картони в ЦСКА този сезон - 11 (10 в елита и 1 за купата). Дербито между \"червени\" и \"сини\" е на Националния стадион, двубоят е насрочен за 13:00 часа. Сподели:", "date": "2018.03.18", "title": "Любопитно предупреждение на \"Армията\"!"}
{"url": "http://pik.bg/%D1%80%D1%83%D1%81%D0%BA%D0%B8-%D0%B1%D0%BB%D0%B0%D0%B3%D0%B8%D0%BD%D0%BA%D0%B8-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B8%D0%B7%D0%BF%D1%80%D0%B0%D1%89%D0%B0%D1%82-%D0%B3%D0%BB%D0%B0%D1%81%D1%83%D0%B2%D0%B0%D0%BB%D0%B8%D1%82%D0%B5-%D1%81-%D0%B2%D0%BE%D0%B4%D0%BA%D0%B0-%D0%B8-%D1%81%D0%B5%D0%BB%D1%8C%D0%BE%D0%B4%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news735931.html", "text": "Около 100 руски граждани се очаква да гласуват на изборите за президент на Руската федерация в Пловдив днес, съобщава Марица.бг. Осигурени са 3 500 бюлетини. Както вече стана ясно, изборният ден в Пловдив ще продължи до 20:00 часа българско време. Избори има в още 3 големи български града - София, Варна и Русе. Пред мястото за гласуване в Пловдив - известният клуб \"Берьозка\", на ул. \"Иван Вазов\" 25 е нареден голям щанд с любими руски артикули - водка, сельодка, бонбони и книги на съвременни автори. Сподели:", "date": "2018.03.18", "title": "Руски благинки на изборите!  Изпращат гласувалите с водка и сельодка в Пловдив"}
{"url": "http://pik.bg/%D0%BC%D1%8A%D0%B6-%D0%B7%D0%B0%D1%81%D1%82%D1%80%D0%B5%D0%BB%D1%8F-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D1%81%D0%B8-%D0%B8-%D1%81%D0%B5-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F-%D0%B2-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8-%D1%86%D0%B5%D0%BD%D1%82%D1%8A%D1%80-%D0%B2-%D0%BA%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F-news735842.html", "text": "Мъж застреля съпругата си след спор в търговски център в американския щат Калифорния, съобщава телевизионният канал FOX News, цитирани от Фокус. Към момента не е ясна причината на спора, но малко след като убива 30-годишната си съпруга, мъжът прострелва и себе си, като малко по-късно е откаран в болница в критично състояние. Инцидентът е станал към 14:00 часа местно време. Сподели:", "date": "2018.03.18", "title": "Мъж застреля съпругата си и се простреля в търговски център в Калифорния"}
{"url": "http://pik.bg/%D0%BC%D0%B0%D1%81%D0%BE%D0%B2%D0%B8-%D0%B0%D1%80%D0%B5%D1%81%D1%82%D0%B8-%D0%B2-%D0%B0%D0%BB%D0%B1%D0%B0%D0%BD%D0%B8%D1%8F-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D1%85%D0%BE%D1%80%D0%B0-%D0%B8%D0%BC%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D0%B8-news735806.html", "text": "Албанската полиция арестува 39 души за трафик на хора, предаде АП. Издирват се още 12 души. Сред тях има и поне двама българи. Те са транспортирали нелегално хиляди албанци във Великобритания, Канада и САЩ. Получавали са между 9 000 и 30 000 долара за услугите си. Ударът на властите е в резултат на продължително разследване срещу престъпни клетки в десетки държави. При арестите са били иззети документи, техника, коли и оръжие. Борбата с организираната престъпност и нелегалния трафик на хора е сред големите предизвикателства на страната, член на НАТО от 2009 година. Тя се стреми и към приемане в Европейския съюз. Сподели:", "date": "2018.03.18", "title": "Масови арести в Албания за трафик на хора, има задържани българи"}
{"url": "http://pik.bg/%D0%BC%D0%BE%D1%81%D0%BA%D0%B2%D0%B0-%D0%BE%D0%B1%D0%B2%D0%B8%D0%BD%D1%8F%D0%B2%D0%B0-%D1%80%D0%B5%D0%B4%D0%B8%D1%86%D0%B0-%D0%B4%D1%8A%D1%80%D0%B6%D0%B0%D0%B2%D0%B8-%D0%B7%D0%B0-%D0%BD%D0%BE%D0%B2%D0%B8%D1%87%D0%BE%D0%BA-news735800.html", "text": "Най-вероятният източник на произход на химикала тип „Новичок“ е Великобритания, Щвеция, Словакия, Чехия, под въпрос са САЩ. Това заяви говорителят на руското външно министерство Мария Захарова, цитирана от ТАСС „Най-вероятният източник на произход на този химикал са страните, които от края на 90-те години на миналия век провеждат интензивни изследвания на вещества от проекта „Новичок“. Това са Великобритания, Словакия, Чехия, Швеция. САЩ с под въпросителна“, каза тя пред телевизия „Россия 24“. Захарова също така отбеляза, че Великобритания акцентира върху руския произход на нервно-паралитичното вещество, опитвайки се да отклони вниманието на обществото от страните, които притежават негови образци. „Отклонява се вниманието от самата формула. Ако британският премиер и британските експерти дадат формулата, тогава ще бъде ясно, кои страни разработват тези вещества. Тогава хората ще разберат за какво става дума. Към днешна дата не са предоставени никакви данни за веществото, което е било използвано“, отбеляза тя. Сподели:", "date": "2018.03.18", "title": "Москва обвинява редица държави за \"Новичок\""}
{"url": "http://pik.bg/%D0%BE%D1%86%D0%B2%D0%B5%D1%82%D0%B8%D1%85%D0%B0-%D1%80%D0%B5%D0%BA%D0%B0-%D1%87%D0%B8%D0%BA%D0%B0%D0%B3%D0%BE-%D0%BF%D0%BE-%D1%81%D0%BB%D1%83%D1%87%D0%B0%D0%B9-%D0%B4%D0%B5%D0%BD%D1%8F-%D0%BD%D0%B0-%D1%81%D0%B2%D0%B5%D1%82%D0%B8-%D0%BF%D0%B0%D1%82%D1%80%D0%B8%D0%BA-news735811.html", "text": "Река Чикаго в едноименния американски град бе оцветена в зелено по случай Деня на Свети Патрик, националния празник на Ирландия, информира \"Асошиейтед прес\", цитирана от БТА. Хиляди хора се събраха по протежение на реката в центъра на Чикаго, за да наблюдават оцветяването - традиция, която датира от 1962 г. Предвиден е и парад. Очаква се в него да се включат кметът на Чикаго, демократът Рам Еманюъл, републиканският губернатор на щата Илинойс Брус Раунър и много кандидати на предстоящите тази година в САЩ избори за Конгрес и местни органи на властта. \"Маршал на парада\" ще е членът на градския съвет Патрик О'Конър. Той определи проявата като възможност за прославяне на \"здраво работещите ирландски мъже и жени\" в Чикаго. Традицията за оцветяване в зелено на реката е поставена от браншовата организация на водопроводчиците в Чикаго, отбелязва \"Асошиейтед прес\". За целта се използва материал, употребяван някога за откриване на течове в сгради. Организаторите уверяват, че прахът, който се прави по тайна рецепта, е екологично чист. Сподели:", "date": "2018.03.18", "title": "Оцветиха река Чикаго по случай Деня на Свети Патрик"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%B2-%D1%85%D0%BE%D1%82%D0%B5%D0%BB-%D0%B2-%D0%BC%D0%B0%D0%BD%D0%B8%D0%BB%D0%B0-%D0%B2%D0%B7%D0%B5-%D1%87%D0%B5%D1%82%D0%B8%D1%80%D0%B8-%D0%B6%D0%B5%D1%80%D1%82%D0%B2%D0%B8-news735846.html", "text": "Най-малко четирима души загинаха в пожар, избухнал в хотел във филипинската столица Манила, съобщава БТВ. Деветнайсет души са блокирани на петия етаж на горящата сграда, спасителните екипи са в контакт с тях и обмислят как безопасно да ги изведат, съобщи ДПА, цитирайки полицията. Пламъците вероятно са тръгнали от втория етаж на „Уотърфронт Манила Павилиън“, където имало ремонт. Една от жертвите е охранител, другите трима още не са идентифицирани. Сподели:", "date": "2018.03.18", "title": "Пожар в хотел в Манила взе четири жертви"}
{"url": "http://pik.bg/%D0%B2%D0%BE%D1%82-%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B6%D0%B4%D0%B0-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5%D1%82%D0%BE-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D1%80%D1%83%D1%81%D0%B8%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news735844.html", "text": "Днес се провеждат избори за президент в Русия. Хиляди руски граждани, които живеят в България също участват в изборите за нов държавен глава. Гласуването в Пловдив се провежда на ул. „Иван Вазов“ № 25 и ще продължи до 20:00 часа, съобщава Трафикнюз. Почетното консулство на Русия в града  обхваща Пловдивска, Смолянска, Кърджалийска, Хасковска и Старозагорска област. Кандидатите са общо осем, но фаворит с около 70% е настоящият президент 65-годишният Владимир Путин. Ако бъде избран, това ще е четвъртият му мандат. Останалите кандидати са: лидерът на комунистите Павел Грудинин, 71-годишният лидер на дяснопопулистката либарално-демократичаска партия Владимир Жириновски, съосновател на дяснолибералната партия „Яблоко” Григорий Яблински, представителят на младата дяснолиберална „Партия на растежа” Борис Титов, националистът Сергей Бабурин, 39-годишният председател на по-новата комунистическа партия „Комунистите на Русия” Максим Сурайкин и единствената жена-кандидат – Ксения Собчак, която води кампанията си под мотото „Един срещу всички”. 109 млн. руснаци имат право да гласуват на президентските избори. Сподели:", "date": "2018.03.18", "title": "Вот! Ето къде се провежда гласуването за президент на Русия в Пловдив"}
{"url": "http://pik.bg/%D0%BA%D0%B0%D1%82%D0%BE-%D1%81%D0%BA%D1%80%D0%B8%D0%BF%D0%B0%D0%BB-%D0%B1%D1%80%D0%B8%D0%B3%D0%BE-%D0%B0%D1%81%D0%BF%D0%B0%D1%80%D1%83%D1%85%D0%BE%D0%B2-%D1%81-%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%B8%D1%81%D0%BA%D0%B0%D1%85%D0%B0-%D0%B4%D0%B0-%D0%BC%D0%B5-%D0%BE%D1%82%D1%80%D0%BE%D0%B2%D1%8F%D1%82-%D0%B2-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BD%D0%B0-%D0%B6%D0%B5%D0%BB%D1%8E-news735843.html", "text": "Да, факт е, срещу мен бе направен опит за покушение. Но не искам да се връщам към този период... Случи се в кабинета на тогавашния президент Желю Желев. В кафето ми бе сипана отрова - тетрахлорметан - силноотровно вещество, което води до заболяване на черния дроб и си отиваш от токсичен хепатит. Но явно ме спаси това, че не го изпих, само две-три глътки, т.е. не поех достатъчна доза. Почувствах се зле и така месеци и много лекарства. И досега. Това заяви пред \"Събуди се...\" топразузнавачът ген. Бриго Аспарухов. \"Така че ако търсите паралел със събитията от последните дни, аз бях далеч от такива. Защото, ако се върнем на темата с отравянето на двойния руски шпионин... Той е разузнавач на Русия, преминал на страната на Великобритания, което за мен е голям успех. Но отношенията на Великобритания - Съветския съюз - Русия винаги са били белязани с подобни събития\", каза гостът. \"Не случайно наричам \"покушението\" срещу мен аматьорско. Защото ако някой е искал да го направи, е щял да го направи... Може и да звучи нескромно, знам кой го направи. Това са вътрешни сили, разбира се. Ако бяха външни, нямаше да си говорим с вас\", заяви още Бриго Аспарухов. Той посочи примери на покушения срещу световни лидери - срещу бившия турски премиер Тургут Йозал, който бе отровен, и украинския лидер Виктор Юшченко, който бе обезобразен. Ген. Аспарухов коментира и скандала с отровата \"Новичок\", с която бе извършено покушения срещу Сергей Скрипал и дъщеря му в Лондон. Аспарухов бе категоричен, че зад това покушение не стои Русия. \"Всеки такъв подобен случай се използва за постигане на подобни цели. Елементарно е - днес в Русия има избори, безспорно е, че Путин ще бъде избран. Кому беше нужно да прибави или извади 1-2% с това отравяне?! Не виждам логиката. Интересното е и друго, че откривателят на отровното вещество съобщава 90-те години за него (това е един узбекистански учен), руснаците го арестуват. И когато той дава интервю по повод това отравяне, той казва: \"Американците искаха дълго време формулата за това отровно вещество, но аз никога няма да им я дам, защото съм много виновен пред жертвите. Не допусках, че то ще бъде използвано така. Защото то беше готвено за отбрана\". Обаче - веднага след разпадането на Съветския съюз, американците отиват в Узбекистан и взимат това отровно вещество. С него разполагат и британците\", заяви Бриго Аспарухов. Сподели:", "date": "2018.03.18", "title": "КАТО СКРИПАЛ! Бриго Аспарухов с потресаваща изповед: Искаха да ме отровят в кабинета на Желю Желев! "}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B8-%D1%82%D0%B5%D0%BB%D0%B5%D0%B2%D0%B8%D0%B7%D0%BE%D1%80%D1%8A%D1%82---%D0%BB-news735819.html", "text": "Волен Сидеров е безспорно интелигентен мъж. За да си обясним последните събития около неговата личност и коалицията „Обединени патриоти“, трябва да знаем мотивацията за тях. А ние не я знаем. Защо мотивацията, ще кажете? Защото, уважаеми читатели, Волен Сидеров е безспорно интелигентен мъж. И не прави нищо случайно. Нито дума, нито крачка, нито жест. В последните месеци на Сидеров като че ли му хареса да е отдръпнал се встрани стратег, ръководещ по старшинство групата на ОП в парламента. Хареса му да не влиза в ежедневни конфликти, да не е мразен, да се разхожда спокойно по улиците, да се грижи за сина си и да наглежда новооткритата си художествена галерия. И тази роля му отива. Влизайки в нея и успокоявайки въздуха около себе си, хората пак си припомниха, че Сидеров е бил главен редактор на „Демокрация“, че е водил и оглавявал справедливи граждански каузи като протестите срещу „сбърканите“ сметки за ток през 2013-а, че смело е влизал в битки, в които да защитава националните (според неговата трактовка) интереси. Защо тогава, ще си кажете, му трябва наново да отваря фронта? Защо му беше на Волен Сидеров да атакува журналисти, започвайки от Би Ти Ви и стигайки до БНТ, да атакува коалиционните си партньори, да атакува политици от други партии и да напада институции, отправяйки освен това тежки провокации по отношение на националното ни самосъзнание и на българската история? Защо му беше на Волен Сидеров да иска извинение не от размахващия пръст т.нар. патриарх на Русия, а от реагиралия на провокациите Валери Симеонов? Защо му беше на Волен Сидеров да казва, че до 1850 г. в България е нямало българи и българско общество, че сме били изчезнали от лицето на Земята до момента, в който руският император е решил да нападне Турция? За да разберем тези ходове, трябва да се върнем три години назад. Спомняте ли си Реформаторския блок? Имаше такава коалиция, да. Тръгнала с огромни очаквания, с амбиция да измести ГЕРБ от десния политически спектър и да е единствен говорител на истината и на активното гражданско общество. А спомняте ли си докъде стигна тази амбиция? До влизането във властта. В същия този миг започна трескаво състезание по „близост“ до Бойко Борисов, по близост до ГЕРБ, по коопериране, сътрудничене и подпомагане, в резултат на което след година във властта Реформаторският блок започна да прилича на евтина имитация на патерица, пред която истинската патерица би била едно сериозно и солидно произведение на изкуството. Реформаторският блок се обезличи и изгуби из кабинетите на министерствата, из назначенията и дребната корупция, из суетата и вътрешните битчици. РБ бе окончателно погребан от паметното - „Прав сте, г-н премиер, поведението ми е изключително безотговорно“, на военния министър Николай Ненчев. Грандиозно харакири, произнесено след показно едночасово набиване на канчетата на същия този Реформаторски блок от страна на Бойко Борисов, изнервен от вътрешните разцепления и атаките към кабинета от страна на част от партиите в него. Сега спомнихте ли си, уважаеми читатели? Е, и Волен Сидеров си ги спомня. Като човек, който преди време е отразявал политическите процеси, а в последните тринадесет години пряко участва в тях, Волен Сидеров е пределно наясно с това докъде водят политическото обезличаване, загубата на собствените образ и идеология, подчиняването, кариеризмът и влизането в ролята на безименна безгласна патерица. И точно защото е твърде наясно с това, той просто прави единственото, което може и трябва да направи. Не го допуска. Не очаквайте нито от Сидеров, нито от коалиционните му партньори да станат примерни проевропейци с лишен от емоции сивкав чиновнически език по брюкселски тертип. Защото избирателите им не искат това. Не очаквайте да се сбият за назначения и тихичко да потънат в комфорта на кожените кресла, изоставяйки острите политически битки за сметка на досадната бумащина. Защото избирателите им не искат това. Не очаквайте и да подкрепят безрезервно Бойко Борисов и ГЕРБ, превръщайки се в беквокали (по Румен Радев) на управлението, които пеят винаги в задната част на сцената, на тъмно, отстрани и водейки се по гласа единствено на голямата звезда – българския премиер. Защото избирателите им не искат това. Всъщност Бойко Борисов и ГЕРБ също не би следвало да искат това. Обезличаването на Патриотите ще доведе до тяхното изчезване, а перспективите и опциите пред ГЕРБ от гледна точка на приемлив партньор в управлението не са твърде много. Колкото и каквито (изцяло медийни) главоболия да създават ОП, те са в огромна степен предвидим, надежден и принципен партньор в управлението – нещо, което доказаха още в предишния парламент, подкрепяйки управлението, без да участват в него. Затова очаквайте още Волен Сидеров, още Валери Симеонов и още Красимир Каракачанов. Провокиращи, скандални, шумни и смело влизащи в нови и нови битки. С повод и без повод. Ако няма причина, те ще си я измислят, бъдете сигурни. Както Волен Сидеров изведнъж си измисли, че Цветан Цветанов цепи парламентарната им група. Очаквайте нови здрави битки като тази за развитието на зимния туризъм, за подреждането на летния такъв или за „сините карти“, осигуряващи работна ръка за нуждите на бързо растящите български индустрии. Очаквайте нови провокации и сблъсъци из студиата, нови скандални твърдения, нови пререкания вътре в коалицията „Обединени патриоти“ и нови размени на агресивни реплики между тримата ѝ лидери, с които те да изземат публичното пространство и да са неизменно най-отпред и най-отгоре в новинарските емисии и онлайн медиите. От това, както е видно, не страда нито управлението, нито председателството. Няма и да пострада. Няма никакво значение и дали тези непрестанни скандали ви харесват или не. Защото вие, уважаеми читатели, не сте техен адресат. За Волен Сидеров и коалиционните му партньори не е важно вашето мнение, а мнението на избирателите им. А избирателите им искат и очакват точно това. И затова гласуват за тях. Упорито и постоянно. Сподели:", "date": "2018.03.18", "title": "САМО В ПИК И \"РЕТРО\"! Георги Харизанов с ексклузивен коментар: Волен Сидеров и телевизорът - лидерът на „Атака” е наясно докъде води ролята на безгласна патерица"}
{"url": "http://pik.bg/%D0%B5%D0%BA%D0%B7%D0%BE%D1%82%D0%B8%D0%BA%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%BD%D0%B0-%E2%80%9E%D1%82%D1%80%D0%B0%D0%B1%D0%B0%D0%BD%D1%82%E2%80%9C-%D0%B8%D1%82%D0%B5-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-news735690.html", "text": "Стотици почитатели на „Трабант” се събраха във Велико Търново за деветото издание на фестивала, посветен на култовото източногерманско возило, съобщава БТВ. Участниците са от цялата страна, като има и гости от чужбина. „Трабант“-ите са стегнати и излъскани до неузнаваемост, някои са и тунинговани до степен, в която само купето е останало от оригиналната кола. Сред собствениците има много колекционери, запалили се по модела в края на 80-те години на миналия век, за да се окажат днес с няколко броя в гаража. Най-старият „Трабант” във фестивала е модел 1963 г. От Добрич го е докарал Кольо Тончев. „Старият автомобил ми прави удоволствие… най-вече когато се разваля и трябва да го правиш”, призна Тончев. Сподели:", "date": "2018.03.18", "title": "Екзотика! Фестивал на „Трабант“-ите във Велико Търново"}
{"url": "http://pik.bg/%D0%B7%D0%B0%D1%85%D0%B0%D1%80%D0%BE%D0%B2%D0%B0-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D1%82%D0%B0%D1%80-%D0%BA%D1%8A%D0%BC-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D1%81%D1%82%D1%80%D0%B0%D0%BD%D0%B8-news735758.html", "text": "ТАСС, цитирани от \"Фокус\". Западните страни се опитват да заблудят обществеността с цел отвличане на вниманието от Сирия и Ирак, това заяви говорителят на руското външно министерство Мария Захарова пред местна телевизия, предава Според говорителя, „западните колеги свирят на тази нота и очевидно ще продължат да го правят, но медиите и обществеността трябва да разбере, че за съжаление, Запада просто се опитват да заблуди всички и отклони погледите от това, което те сами предизвикаха на територията на Сирия и Ирак“. По думите на Захарова, към момента на територията на Сирия присъстват специални части на САЩ и Великобритания, които според говорителя, „се намират в тесни контакти с групировките на въоръжената опозиция“. Сподели:", "date": "2018.03.18", "title": "Захарова с остър кометар към Западните страни"}
{"url": "http://pik.bg/%D1%82%D1%80%D1%8A%D0%BC%D0%BF-%D1%81%D0%BA%D0%BE%D1%87%D0%B8-%D0%BD%D0%B0-%D0%BA%D0%BB%D0%B8%D0%BD%D1%82%D1%8A%D0%BD-%D0%B8-%D0%BA%D0%BE%D0%BC%D0%B8-%D1%81%D0%BB%D0%B5%D0%B4-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B9%D0%B1-news735808.html", "text": "Очаквано, американският президент Доналд -директор на ФБР Андрю Маккейб. Припомняме, че по-рано стана ясно, че последният е освободен от правосъдния министър Джеф Сешънс два дни преди 50-годишнината си и правото му на ранно пенсиониране е под въпрос. Тръмп чрез коментар в профила си в \"Туитър\". В него той намеси стария си враг Хилъри Клинтън и уволнения от него директор на ФБР Джеймс Коми. По-рано в друго съобщение той вече приветства уволнението на Маккейб като \"велик ден за служителите на ФБР\". След това отново го атакува. по време на неуспешно кандидатиране за Сената на Вирджиния от екипа на тогавашния губернатор на щата Тери Макалиф, близък съюзник на Хилъри Клинтън, пита в съобщението си Тръмп. , пита държавният глава. Той завършва с твърдението, че Джеймс Коми е знаел за всичко това. Андрю Маккейб коментира, че уволнението му е \"Нарочиха ме и се отнесоха така с мен заради моята роля, моите действия исъбитията, на които станах свидетел след уволнението на Джеймс Коми\", заяви Маккейб, който посвети на ФБР над 20 години и сам подаде оставка, така че уволнението му е формално. Тръмп не остави без коментар и уволнението на бившия заместник използва познатия начин, за да изрази позицията си по въпроса - Колко хиляди долара е получила съпругата му част от войната на администрацията на Тръмп срещу ФБР. Сподели:", "date": "2018.03.18", "title": "Тръмп \"скочи\" на Клинтън и Коми след уволнението на Макейб"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D0%BA%D0%BE%D0%BC%D0%B5%D0%BD%D1%82%D0%B0%D1%80%D0%B8-%D0%BF%D0%BE%D1%8F%D0%B2%D1%8F%D0%B2%D0%B0%D0%B9%D0%BA%D0%B8-%D1%81%D0%B5-%D1%81-%D1%82%D1%80%D0%B5%D0%B2%D0%B0-%D0%B2-%D0%B4%D0%B6%D0%BE%D0%B1%D1%87%D0%B5%D1%82%D0%BE-%D0%BD%D0%B0-%D1%81%D0%B0%D0%BA%D0%BE%D1%82%D0%BE-%D1%81%D0%B8-news735750.html", "text": "Американският президент Доналд Тръмп за пореден път привлече вниманието по нестандартен начин, появявайки се в Белия дом с трева в горното джобче на сакото си. По време на срещата си с премиера на Ирландия Лео Вардакар двамата политици бяха поставили в горните джобчета на саката си, където по правило се носи кърпичка, детелини. Не всички американци обаче се сетиха за традицията, според която в навечерието на Деня на Свети Патрик иралндкото правителство подарява на президента на САЩ детелини. В социалните мрежи веднага заваляха и коментари. Някои предполагаха, че Тръмп е минал на диета. Според други, президентът забравил да се преоблече след игра на голф. През 2013 година тогавашният американски президент Барак Обама също се появи с детелини в горното джобче на сакото си на срещата си с премиера на Ирландия Енди Кени. Сподели:", "date": "2018.03.18", "title": "Доналд Тръмп предизвика коментари, появявайки се с трева в джобчето на сакото си"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%BA%D1%8A%D1%80%D0%B2%D0%B0%D0%B2%D0%B0-%D1%81%D0%B5%D0%BC%D0%B5%D0%B9%D0%BD%D0%B0-%D0%B4%D1%80%D0%B0%D0%BC%D0%B0-%D0%B6%D0%B5%D0%BD%D0%B0-%D0%B7%D0%B0%D0%B1%D0%B8-%D0%BD%D0%BE%D0%B6-%D0%B2-%D0%BA%D0%BE%D1%80%D0%B5%D0%BC%D0%B0-%D0%BD%D0%B0-%D0%BF%D0%BB%D0%B5%D0%BC%D0%B5%D0%BD%D0%BD%D0%B8%D0%BA%D0%B0-%D1%81%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news735650.html", "text": "58-годишна жена заби нож в корема на племенника си в Кършияка. Кървавата драма се разиграла в късните часове в сряда. Роднините се скарали за пореден път. По време на ожесточената кавга жената грабнала нож и нападнала 28-годишния си племенник. Мъжът веднага е бил откаран в болница. След преглед било установено, че раната не е животозастрашаваща. Няма опасност за живота на пловдивчанина, съобщава \"Трафик Нюз\". В същото време на мястото на свадата била повикана полиция. Нападателката била видимо адекватна и служителите на реда я отвели в Центъра за психично здраве. За случая е уведомена прокуратурата. Сподели:", "date": "2018.03.18", "title": "ПОРЕДНА КЪРВАВА СЕМЕЙНА ДРАМА! Жена заби нож в корема на племенника си в Пловдив"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8%D1%81%D0%BA%D0%B0-%D0%BF%D0%BE%D0%BC%D0%BE%D1%89-%D0%BE%D1%82-%D0%BA%D0%BE%D1%81%D0%BE%D0%B2%D0%BE-%D0%B7%D0%B0-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B5%D0%B7%D0%B8%D1%86%D0%B8%D1%82%D0%B5-news735756.html", "text": "Gazeta Express, цитирани от \"Фокус\". Вицепремиерът на Косово Енвер Ходжай заяви в рамките на правителствена среща в Прищина в петък, че Македония е поискала помощ от Косово за прилагане на двуезичността в македонските институции, след като по-рано тази седмица Събранието в Скопие гласува Закона за употреба на езиците, пише Според Ходжай, от Скопие са поискали помощ заради опита на Косово при прилагането на двуезичния модел, в случая албански и сръбски, като двата официални езика в страната. Вицепремиерът разкри, че „по искане на правителството на Мекедония, сега, след като бе одобрен закона за използването на албанския език, бе потърсена помощта на правителството на Косово за прилагането на двуезичността в институционното и на други нива в Македония, като се има предвид опитът на Косово“. Според него Прищина наистина може да предложи такава помощ и има политическо желание затова. Сподели:", "date": "2018.03.18", "title": "Македония иска помощ от Косово за закона за езиците"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D1%81-%D1%8F%D1%80%D0%BE%D1%81%D1%82%D0%BD%D0%B0-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8%D1%8F-%D0%B8%D0%B7%D0%BB%D0%B8%D1%88%D1%8A%D0%BA-%D0%BD%D0%B0-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news735759.html", "text": "Германия се опитва да поощри вътрешното потребление, за да компенсира силния си износ, но същевременно иска голямото търсене на стоките ѝ да се запази, заяви канцлерът Ангела Меркел във видеообръщение, цитирано от Ройтерс. Меркел каза, че търговският излишък на Германия, който президентът на САЩ Доналд Тръмп подложи на атаки, намалява поради увеличаващото се вътрешно потребление, както и че правителството в Берлин ще продължи с усилията си да подпомогне тази тенденция. Определени фактори, засягащи търговските баланси, като например цените на петрола и колебанията на валутните пазари, са извън контрола на Германия, отбеляза в същото време тя. \"Разбира се, търговските излишъци показват, че нашите стоки се търсят. И ние, естествено, искаме това да остане така и занапред\", добави Меркел. Утре германският министър на икономиката Петер Алтмайер ще посети Вашингтон, за да настоява за изключение от митата на САЩ върху вноса на стомана и алуминий, като това ще стане в контекста на по-широки усилия на ЕС за отмяна на американските търговски рестриктивни мерки. Вчера Меркел заяви, че предвидените мита на Вашингтон нарушават принципите на Световната търговска организация, както и че спорът трябва, ако е възможно, да се реши чрез преговори. Сподели:", "date": "2018.03.18", "title": "Меркел с яростна защита на търговския излишък на Германия"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-%D0%B2-%D1%81%D0%B5%D0%BB%D0%BE-%D0%BA%D0%B0%D0%B7%D0%B0%D0%BD%D0%BA%D0%B0-news735760.html", "text": "Регионална здравна инспекция (РЗИ) – Стара Загора забранява временно употребата на питейната вода в село Казанка за пиене и за приготвяне на храна. Това съобщиха от пресцентъра на . При мониторинг на водата, извършен на централен водоизточник в село Казанка, община Стара Загора, е установено отклонение в химичните показатели на водата за питейно-битови цели (съгласно Приложение №1 на Наредба №9 на Министерството на здравеопазването). Направени анализи в лаборатория на Институт за ядрени изследвания и ядрена енергетика към Българска академия на науките - София от два водоизточника показват концентрации 0,055 mg/l за ниска зона и резултат 0,045 mg/l за висока зона, които стойности са над максималната от 0,03 mg/l на естествен уран в питейна вода в село Казанка. Във връзка с това РЗИ – Стара Загора направи предписание (до подобряване качествата на питейната вода) за временно ограничаване на ползването ѝ за питейни нужди и за готвене, което влиза в сила веднага. Издаденото предписание е изпратено днес, 17 март 2018 г., за изпълнение от ВиК – Стара Загора. Водоснабдителното дружество трябва да достави на населението в село Казанка вода за питейно-битови цели, отговаряща на изискването на Наредба №9 на МЗ. ВиК има задължение също и да уведоми хората за временното ограничение. Нови проби от два водоизточника и взети от домакинство ще бъдат изпратени в Национален център по радиобиология и радиационна защита, за да бъде изследвана отново концентрацията на естествен уран. Сподели:", "date": "2018.03.18", "title": "ВНИМАНИЕ! Забраняват използването на водата в село Казанка"}
{"url": "http://pik.bg/%D0%BE%D1%85%D1%80%D0%B8%D0%B4%D1%81%D0%BA%D0%BE%D1%82%D0%BE-%D0%B5%D0%B7%D0%B5%D1%80%D0%BE-%D0%BD%D0%B0%D0%B2%D0%BE%D0%B4%D0%BD%D0%B8-%D0%BD%D1%8F%D0%BA%D0%BE%D0%BB%D0%BA%D0%BE-%D0%BA%D1%80%D0%B0%D0%B9%D0%B1%D1%80%D0%B5%D0%B6%D0%BD%D0%B8-%D0%BA%D0%B0%D1%84%D0%B5%D0%BD%D0%B5%D1%82%D0%B0-news735764.html", "text": "Охрид и регионът бяха обхванати в събота от силен вятър, като няколко кафенета, намиращи се на брега на Охридското езеро бяха затворени заради навлизането на вода на територията на съоръженията, съобщава македонското електронно издание МКД, като се позовава на данни от очевидци, публикувани в социалнит мрежи. От метеорологичната служба на Македония обявиха, че се очаква в събота вечерта и в нощта срещу неделя да има на места поройни валежи и бури. В следващите дни в страната се очаква променливо време, като по планините и високите места ще превалява сняг. Сподели:", "date": "2018.03.18", "title": "Охридското езеро наводни няколко крайбрежни кафенета"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-tv-%D0%B0%D0%B2%D1%82%D0%BE%D1%80%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BF%D0%B0%D0%BC%D0%B5%D1%82%D0%BD%D0%B8%D1%86%D0%B8-%D0%B1%D0%BE%D1%8F%D0%B4%D0%B8%D1%81%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%BE%D0%BD%D1%83%D0%BC%D0%B5%D0%BD%D1%82%D0%B8-%D0%B5-%D1%87%D0%B8%D1%81%D1%82%D0%B0-%D0%BF%D1%80-news735661.html", "text": "Премиерната книга възпитава в патриотизъм - Идеята дойде по необичаен начин. Преди година и половина водих разговор с мой колега италиански журналист. Той ме помоли да му разкажа историята на средновековната българска държава. И тъй като аз по образование съм наполовина историк, ми разказах обстойно. Той, видимо впечатлен, възкликна – щом имате такава богата история, сигурно имате стотици паметници на владетели от тази епоха, искам да ми направиш един списък с монументи, за да мога да ги посетя, докато съм България. Аз седнах пред белия лист, хванах химикалката и не след дълго зациклих… От Велко Търново съм и първо се сетих за паметника на Асеневци, след това за паметника „1300 години България“, който съществуваше пред НДК доскоро, за скандалния паметник със светещите очи на Цар Самуил, сетих се за още 2-3, максимум 5, и бях дотам. Отидох в библиотеката, на най-логичното място, където може да се намери информация, но се оказа, че няма събрано съчинение, в което да има обобщена информация. В интернет също няма на едно място такава. Една вечер бяхме седнали с приятели и им казах – добре де, щом няма такава книга, ще взема да я напиша. В началото смятах тя да е само за паметниците на средновековните ни герои, но когато започнах да ровя по-дълбоко, попаднах на паметници за други исторически периоди, които не биваше да останат неописани. Така тръгна с революционерите и хайдушките войводи. В крайна сметка книгата обхвана паметниците от древността, от Мадарския конник, до наши дни – паметници открити преди 3-4 години и дори още по-скоро. - Ако бях тръгнал да ги посещавам, сигурно нямаше да ми стигнат и двайсет години! - Не исках в книгата да има само суха информация, а да намеря най-любопитното от историята на всеки монумент, защото това е четивното. И мисля, че успях, защото за всеки има нещо, което малко се знае или се знае само в неговия регион. - Така е, и източниците, които съм ползвал в по-голямата си част са медийни – печатни, електронни, защото няма такива книги. А подходът ми беше такъв. -  Не знаех нещо много интересно за паметника „Шипка“. Първо, върхът, на който се намира, не е Шипка, а Св. Никола. Много интересно е и как се решава накъде да гледа лъва на паметника – българското правителство е получавало дипломатически ноти от всичките ни съседки, които не са искали той да бъде обърнат към тяхната страна, защото това им се струвало като заплаха. В крайна сметка го обръщат на Изток. Впечатляваща е и историята как е построен паметника. С тази задача се справя майстор Пеньо Бомбето – тогава само на 23 г., ученик на Кольо Фичето. Условията на върха са много трудни за работа, но той събира бригада и успява да се справи, когато други се отказват. За това обаче не получава обаче благодарност и обиден 30 години не стъпва на мястото. Интересна история е свързана и с построяването на Паметника на Левски в София. Един от спонсорите за изграждането му е човек, подписал смъртната присъда на Апостола! Има много странни и интересни паметници. Ако трябва да дадем титлата „Топ идиот“, тя ще бъде присъдена, според мен, на така нареченият \"Паметник на умората\" в село Малък Извор, Ловешко. Той се състои от една паметна плоча и от един стар съветски самолет. На паметната плоча пише – \"Тук на 20 октомври 1877 г. руските богатири спряха да си починат\". След 1944 г. някоя гениална мисъл слага до плочата един стар съветски самолет. Комбинацията е много странна! - Да, там е имало една Баба Яга, която се блъска в електрически стълб, сега е премахната. Има паметник на Хасковския каунь, което означав пъпеш и е местен символ. Техен автора е скулпторът Господин Тенев- Гуспата. Много интересен е неговият Паметник на завистта – митичният Икар, разперил криле и две ръце го натискат към земята. Колкото и тъжно да звучи, този паметник може спокойно да поставен на връх Шипка и да бъде символ на националното ни падение. - Около година и половина. Костваше ми доста безсънни нощи, но път резултатът може да се каже, че прилича на енциклопедия. - Над 300. Един приятел каза, че това е учебник по патриотизъм – много силни думи, които ме накараха да настръхна. - Изненадах се, че има български паметник в Западна Африка, в държавата Бенин. Той е на \"нашия мъдър, комунистически вожд\" Георги Димитров. През 70-ге години в Бенин се сменя режима и за тяхно нещастие комунистите идват на власт.  А самият паметник се намира в столицата Котону, наричат монумента „Татко България“ и е издигнат като благодарност към страната ни, която финансира асфалтирането на улиците на града. Паметникът е висок над 10 м и освен това е боядисан, пребоядисват го всяка година и го мият с водоноски. Но боядисването в случая е, защото така фигурата на Георги Димитров им изглежда по-реалистично. Интересно за мен беше да разбера, че освен, че паметниците на Левски са най-многобройни, доста от тях се намират и на много далечни места по света – има в Япония, Аржентина и Куба. -  Това е чиста проба вандализъм. Лошото е, че не го правят само тинейджърчета на по 15 години, а и възрастни гора. Има една приказка: \"Пиши го на простотията им\". За мен е недопустимо премахването на който и да е паметник. Паметника на НДК бил грозен, добре, но можеше да го преместят на друго място. Пред НДК сега има един друг паметник, който предизвика недоумение – Паметник на Кирил и Методий. На него са изобразени букви от кирилицата, чийто подбор е необясним и скандализира хората. Избраниса букви, които сякаш изписват органи и са цинични – Т, Ш, К и Г, З. Авторът казва, че това е случайно, но случайно се слага А, Б, В, а не тези букви… - Двузначни са нещата. Все пак сме в 21. век и можем да мислим, че е добре да се правят нещата по-модернистично. Подобно са решени и други два паметника – пеещият паметник на ген. Колев в Добрич и на Иван-Срацимир във Видин – в него има три елемента, които светят – на скиптъра, на короната и на символа държава, който държи в ръка. Така че според мен е нормално да не се правят само унифицирани монументи. - Един богослов привежда примери, че в образа в статуята на св. София има много езически елементи, свързани с вещерство, дори. Може би една светица да не трябва да изглежда по този начин, но според мен всеки случай не изглежда грозно. -  Ако моите издатели \"Милениум\" ми гласуват доверие, може да помисля за такъв, но ще изисква още много време. Събирането на снимките например беше много трудноемко, а и моменти от него, какт и от събирането на информация, ме потресоха, показаха ми, че хората на много места не познават паметниците си. В едно градче обикалях и разпитвах за един паметник, който знаех, че се намира там, но никой не знаеше къде се намира. Накрая един човек ми каза – а, говориш за онова нещо, което е в пущинаците... На друго място, когато се обаждах по телефона, за паметник, който е символ на градчето, намира се в център, пък никой не можеше да каже от какво е направен – от камък ли е, от бронз ли е – става дума за хора, които всеки ден минават покай него! Сподели:", "date": "2018.03.18", "title": "ЕКСКЛУЗИВНО В ПИК TV! Авторът на \"Българските паметници\": Боядисването на монументи е чиста проба вандализъм (ВИДЕО)"}
{"url": "http://pik.bg/%D1%80%D0%B0%D1%85%D0%BE%D0%B9-%D0%BC%D0%B8%D1%81%D0%BB%D0%B8-%D0%B4%D0%B0-%D0%B1%D0%BE%D0%B9%D0%BA%D0%BE%D1%82%D0%B8%D1%80%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D0%B5%D1%81-%D0%B8-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-news735761.html", "text": "Gazeta Express Испанският премиер Мариано Рахой разглежда възможността да откаже да присъства на срещата между лидерите на ЕС и Западните Балкани, която е насрочена за средата на май, пише електронното издание на косовския вестник , като се позовава на данни от испанското издание El Pais. Според данни на испанския вестник, Рахой се струваха, че неговото присъствие на една и съща среща с косовския президент Хашим Тачи може да бъде използвано като оправдание от сепаратистките лидери в Каталуния в техните намерения за обявяване на независимост от Испания, която е една от петте страни от ЕС, наред със Словакия, Румъния, Гърция и Кипър, които не са признали Косово. В петък председателят на Европейския съвет Доналд Туск посети Мадрид, където се срещна с Рахой с цел обсъждане на въпроса. Една от възможностите, при която премиерът би посетил срещата е премахване на косовския флаг от нея, пише испанското издание. Сподели:", "date": "2018.03.18", "title": "Рахой мисли да бойкотира срещата на лидерите на ЕС и Западните Балкани"}
{"url": "http://pik.bg/%D0%B3%D0%BE%D1%80%D0%B4%D0%BE%D1%81%D1%82-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B8-%D1%83%D1%87%D0%B5%D0%BD%D0%B8%D1%86%D0%B8-%D1%81%D0%BF%D0%B5%D1%87%D0%B5%D0%BB%D0%B8%D1%85%D0%B0-%D0%BF%D1%80%D0%B5%D1%81%D1%82%D0%B8%D0%B6%D0%B5%D0%BD-%D0%BA%D0%BE%D0%BD%D0%BA%D1%83%D1%80%D1%81-%D0%BD%D0%B0-%D0%BD%D0%B0%D1%81%D0%B0-news735762.html", "text": "Два екипа от варненски ученици са спечелили първи места в международния конкурс на НАСА за космически колонии, съобщи ръководителят на проектите доц.Веселка Радева от Планетариума на Висшето военно морско училище в крайморския град. Тази година в надпреварата са участвали 10 000 ученици от цял свят, които са представили 2 500 проекта. Единият от наградените български екипи е от Математическата гимназия „Д-р Петър Берон”. Петте момчета са заели първото място в категорията за XII клас. Проектът им, наречен „UniSpace”, предлага разрешаване на проблемите на човечеството чрез изграждане на градове в орбитата, близо до Земята, обясни Радева. Идеята на момчетата е бъдещите бази да бъдат разположени в пръстен, видим от планетата ни. Там ще се работи по подготовката за колонизиране на други планети, докато останалите на Земята пък трябва да се концентрират върху екологичното ѝ възстановяване. Осемчленният екип на гимназията по ИТ „Екзюпери” във Варна също е класиран на първо място, само че в категорията за XI клас, допълни Радева. Проектът на младежите се казва „Deep Space” и предвижда построяването на човешка колония в покрайнините на Слънчевата система. По думите на Радева предложението на учениците е от там да започне всъщност разселването на човечеството в други звездни системи, като са набелязани и конкретни планети, които биха могли да станат нов дом за хората. Проектът на Катерина Стаматова от X клас на Математическата гимназия, наречен „Quibella”, е класиран на второ място в тази категория. Всички проекти са разработвани в продължение на една година. Наградените екипи са поканени да представят разработките си пред Конференцията за международно космическо развитие на НАСА и Американското космическо общество през май в Лос Анджелис, Калифорния. Сподели:", "date": "2018.03.18", "title": "Гордост! Варненски ученици спечелиха престижен конкурс на НАСА"}
{"url": "http://pik.bg/%D0%B8%D1%81%D0%BF%D0%B0%D0%BD%D1%86%D0%B8%D1%82%D0%B5-%D0%B8%D1%81%D0%BA%D0%B0%D1%82-%D0%B0%D0%BA%D1%82%D1%83%D0%B0%D0%BB%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D0%BF%D0%B5%D0%BD%D1%81%D0%B8%D0%B8%D1%82%D0%B5-news735763.html", "text": "Десетки хиляди испанци днес отново излязоха по улиците, за да настояват за актуализиране на пенсиите и в защита на сегашната система, която е заплашена от управляващата десница, твърдят синдикати, цитирани от АФП. Протестиращите скандираха: \"Мариано Рахой, крадецо, ти крадеш пенсията ми!\"; \"Десницата манипулира и краде\". И в Барселона, и в Мадрид, протестиращите, които не се разколебаха от лошото време, изпълниха централните улици. \"Покупателната способност на най-слабите социални прослойки се свива\", поясни Емилио Самора, пенсионер от две години. Той носеше плакат, на който се четеше: \"Без хляб няма мир\". \"Нещата вървят от зле по-зле\", оплака се Мари Мармен Калво, фризьорка на 70 години, която се бе включила в протеста заедно със съпруга си. Това е четвъртата голяма демонстрация от септември, чиито участници настояват пенсиите да бъдат актуализирани над 0,25-те процента, дадени през 2016-а и 2017-а, което е под инфлацията от 1,2 на сто в края на 2017 година. Този залог е много важен за правителството на консерватора Мариано Рахой, който по традиция се опира на по-възрастните гласоподаватели. Сподели:", "date": "2018.03.18", "title": "Испанците искат актуализация на пенсиите"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D1%81%D1%82%D1%8F%D0%B3%D0%B0-%D1%81%D0%B2%D0%B0%D1%82%D0%B1%D0%B0-%D1%89%D0%B5%D1%80%D0%BA%D0%B0-%D0%BC%D1%83-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D0%BF%D1%80%D0%B5%D0%B4-%D0%BE%D0%BB%D1%82%D0%B0%D1%80%D0%B0-%D1%82%D0%BE%D0%B9-%D1%82%D1%80%D0%B5%D0%BF%D0%B5%D1%80%D0%B8-%D0%BE%D1%82-%D0%BF-news735787.html", "text": "Страх е сковал фамилията на Димитър Желязков, научи „Ретро” от свои източници в ъндърграунд средите. Митьо Очите от няколко седмици е в трескава подготовка за двойна сватба. След като се върна от онзи свят и едва оживя, той бил обещал на дългогодишната си приятелка Ренета, че ще я направи своя съпруга. „Още докато лежеше в болницата, разбра колко я обича и ѝ предложи брак. Тя, разбира се, прие. Когато обаче стана ясно, че дъщеря му Станислава ще има бебе, всички семейно решиха да направят двойна сватба. Съвсем скоро трябва да минат под венчило, ама като си Митьо Очите, не е никак лесно”, споделят запознати. Причината е страх от поредно покушение. Преди години бургаският бос остана вдовец, след като съпругата му бе взривена. Малко след това стана ясно, че бомбата е била предназначена именно за него. Според отлично осведомени източници в подземния свят Очите и фамилия са в ужас, че на един от най-важните дни в живота им може вместо празненство да има кървав атентат. Само преди година Димитър Желязков едва се върна от оня свят, след като бе прострелян от конкурента му Божидар Кузманов – Божо Кравата. Той пък също е на свобода и отрича да е започнал войната с Очите. „Митьо събира най-доверените си хора, които да ги охраняват на сватбата. Готвят се драконовски мерки, а мястото на тържеството се пази в пълна тайна. Нищо чудно в последния момент да решат да се венчаят и в чужбина, за по-голяма сигурност. Все пак обаче имението на Очите се пази като истинска крепост, така че може и да е там”, гадаят близки до бургаския подземен бос. Само преди седмици пък Желязков се е срещал тайно в София с едни от най-влиятелните фигури в ъндърграунда, сред които и Златомир Иванов-Баретата. Припомняме, че Баретата бе собственик на софийската „Аркус Сигурност“, която държи 1/3 от капитала на бургаското дружество, където работи Желязков. Поради тази причина самият Митьо беше призован като свидетел в спецсъда през 2016 г. по делото срещу „Фирмата“ на Иванов. Сподели:", "date": "2018.03.18", "title": "САМО В ПИК И \"РЕТРО! Митьо Очите стяга сватба, щерка му бременна пред олтара, той трепери от поредно покушение"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%B8-%D1%81%D0%B8-%D0%B4%D0%B7%D0%B8%D0%BD%D0%BF%D0%B8%D0%BD-%D1%81%D0%B0-%D0%BE%D0%B1%D1%81%D1%8A%D0%B4%D0%B8%D0%BB%D0%B8-%D1%82%D1%8A%D1%80%D0%B3%D0%BE%D0%B2%D1%81%D0%BA%D0%B8%D1%82%D0%B5-%D0%B2%D1%80%D1%8A%D0%B7%D0%BA%D0%B8-%D0%BC%D0%B5%D0%B6%D0%B4%D1%83-%D0%B4%D0%B2%D0%B5%D1%82%D0%B5-%D1%81%D1%82%D1%80%D0%B0%D0%BD%D0%B8-news735768.html", "text": "ТАСС Канцлерът на Германия и президентът на Китай Си Дзинпин са провели в събота телефонен разговор, в рамките на който са поздравили един други за преизбирането и потвърдили намеренията на двете държави за задълбочаване на стратегическото партньорство, предава , като се позовава на официално информация от правителството в Берлин. Съгласно разпространените данни, канцлерът е „поканила китайския кабинет за междуправителствени консултации в Берлин тази година, като от своя стана Си Дзинпин е поканил Меркл да посети Китай“. Двете държави са обсъдили проблема със свръхпроизводството на стомана и са се съгласили да работят за решаването му в рамките на Г-20. Засегната е също така ядрената и ракетна програма на Северна Корея. Сподели:", "date": "2018.03.18", "title": "Меркел и Си Дзинпин са обсъдили търговските връзки между двете страни"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B8-%D0%B2%D1%8A%D0%B7%D0%B4%D1%83%D1%88%D0%BD%D0%B8-%D1%83%D0%B4%D0%B0%D1%80%D0%B8-%D0%B2-%D1%81%D0%B8%D1%80%D0%B8%D1%8F-%D0%BD%D0%B0%D0%B4-30-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news735771.html", "text": "Десетки хиляди хора бягат от обхванатите от боеве предградия на Дамаск, съобщи Франс прес. Около 50 хиляди души са напуснали анклава Източна Гута от четвъртък до днес. Повече от 30 са загинали при въздушен удар по град Замалка. Офанзивата на сирийската армия срещу местните бунтовници продължава вече месец. 200 хиляди души са избягали от северния сирийски град Африн, който се превърна в полесражение на турски и кюрдски войски. Единствената болница в града престана да работи, след като бе подложена на въздушен удар. Съобщено бе за нови цивилни жертви в резултат на турски бомбардировки, но Анкара отхвърли тези твърдения. Сподели:", "date": "2018.03.18", "title": "Поредни въздушни удари в Сирия, над 30 са загинали"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%BE%D0%BA%D0%B5%D0%B0%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%BF%D0%B8%D1%81%D0%B0%D1%82%D0%B5%D0%BB%D0%BA%D0%B0-%D1%81%D1%82%D0%B0%D0%BD%D0%B0-%D1%81%D0%B2%D0%B8%D0%B4%D0%B5%D1%82%D0%B5%D0%BB-%D0%BD%D0%B0-%D1%81%D1%82%D1%80%D0%B0%D1%88%D0%BD%D0%B0-%D0%B4%D1%80%D0%B0%D0%BC%D0%B0-%D0%B2-%D0%B0%D0%BD%D1%82%D0%B0%D1%80%D0%BA%D1%82%D0%B8%D0%B4%D0%B0-news735662.html", "text": "Писателката Людмила Филипова разказа за драматичното си последно пътуване до Антарктида и за трагедията с капитан на кораб, която се е разиграла пред очите й пред сутрешния блок на БТВ. Филипова разказа, че това е било третото й пътуване до Антарктида, като е била част от научен проект, в който са участвали и двама португалски астрофизици. Експедицията им е продължила месец и половина. При завръщането на част от членовете на експедицията се е разиграла жестока трагедия, на която писателката е станала свидетел. Тя разказа, че с други четирима членове на експедицията са тръгнали към кораба, с който е трябвало да напуснат Антарктида при много сериозно вълнение. „Качихме се на лодка и бързо водата започна да ни залива до гърди - разказа Филипова. – Стигнахме до кораба, но бе странно, че никой не ни посрещна там. Цареше суматоха и никой нищо не ни казваше. Малко по-късно готвачът на кораба, който ме познаваше отпреди, ми каза, че важен човек от екипажа липсва и го издирват. Реших, че си прави шега, защото по принцип е майтапчия. Бързо обаче ми стана ясно, че нещата са сариозни. Малко по-късно разбрах, че е изчезнал капитан Хавиер Салазар. След като претърсването на кораба не даде резултат се върнахме, но без резултат. С огромни прожектори претърсвахме морето. Цялата спасителна акция продължи 7 часа. След това ми обясниха, че капитанът не е имал шанс да оцелее повече от три минути в ледените води. След това заместник-капитанът ми каза, че е трябвало буквално за четири секунди да решава дали да ни качи на кораба, или да продължи спасителната акция. Ако бе върнал лодката ни, щяхме да останем още поне месец на Антарктида“. Людмира Филипова призна, че не знае дали би описала това трагично преживяване в следваща своя книга, но най-вероятно няма да го направи. Писателката каза още, че често я питат за параномалните явления на Антарктида и дали и на нея са се случвали такива неща. „Поне три пъти докато бях там ме връхлиташе определен сюжет – каза Филипова. – Наскоро го описах и го пратих на издателката ми. Интересното е, че историята се случва след 19 години и е свързана с проект на Стивън Хокинг, който наскоро почина“. Сподели:", "date": "2018.03.18", "title": "ТРАГЕДИЯ В ОКЕАНА! Българска писателка стана свидетел на страшна драма в Антарктида "}
{"url": "http://pik.bg/%D0%BF%D1%80%D0%B8%D0%BA%D0%BB%D1%8E%D1%87%D0%B8%D1%85%D0%B0-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%BC%D0%B5%D0%B6%D0%B4%D1%83-%D1%88%D0%B2%D0%B5%D0%B4%D1%81%D0%BA%D0%B8%D1%8F-%D0%B8-%D1%81%D0%B5%D0%B2%D0%B5%D1%80%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B8%D1%8F-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-news735772.html", "text": "Reuters Външният министър на Северна Корея и неговият шведски колега са приключили преговорите си, проведени в рамките на тридневното посещение на пхенянския първи дипломат в Стокхолм, съобщава , като се позовава на официална информация. Външното ведомство на Швеция заяви в свое становище, че „външните министри са обсъдили възможностите и предизвикателствата за продължаващите дипломатически усилия да се достигне мирно решение на конфликта на Корейския полуостров, както и двустранните връзки“. В разпространеното съобщение се казва също така, че Швеция е „подчертала нуждата Северна Корея да премахне своите ядрени оръжия и програмата за тяхната разработка“. Пристигането на севернокорейския външен министър Ли Йон-хо в Стокхолм в четвъртък предизвика предположения в някои медии, че в рамките на срещата със своя колега Маргот Валстрьом, ще бъде обсъдена срещата между севернокорейския лидер Ким Чен-ун и американския президент Доналд Тръмп, след като шведският премиер по-рано изрази желанието на страната му да бъде домакин на историческите разговори. Сподели:", "date": "2018.03.18", "title": "Приключиха преговорите между шведския и севернокорейския външен министър"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B2-%D0%B5%D0%B3%D0%B5%D0%B9%D1%81%D0%BA%D0%BE-%D0%BC%D0%BE%D1%80%D0%B5-16-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%B5-%D1%83%D0%B4%D0%B0%D0%B2%D0%B8%D1%85%D0%B0-news735777.html", "text": "Най-малко 16 души се удавиха в Егейско море, след като лодка, препълнена с нелегални имигранти, потъна край гръцкия остров Агатониси, южно от Самос. Сред жертвите са и 6 деца. Двама мъже и жена успяха да доплуват до острова и да вдигнат по тревога бреговата охрана. В спасителната операция се включиха патрулна лодка, полицейски хеликоптер и местни рибари, но без резултатдо момента. Егейско море беше един от основните маршрути за бежанци от Близкия изток към Европа допреди две години, когато Европейският съюз и Турция сключиха споразумение за затварянето му. От 2016 година насам ЕС отпусна 3 милиарда евро за издръжката на бежанците на турска територия. Тази седмица Еврокомисията даде ход на процедурата за отпускане на допълнителни 3 милиарда. Сподели:", "date": "2018.03.18", "title": "Поредна трагедия в Егейско море, 16 мигранти се удавиха"}
{"url": "http://pik.bg/%D1%83%D0%BA%D1%80%D0%B0%D0%B9%D0%BD%D0%B0-%D0%B4%D0%B5%D0%BF%D0%BE%D1%80%D1%82%D0%B8%D1%80%D0%B0-%D1%80%D1%83%D1%81%D0%BA%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0-news735780.html", "text": "Службата за сигурност на Украйна (ССУ) заяви, че е задържала и депортирала в Русия журналистката от телевизия \"Россия-24\" Наталия Гончарова , предаде ТАСС. Според ССУ Гончарова е \"подготвяла антиукраински видеоматериали\". Тя е депортирана в Русия и й е забранено да влиза в Украйна за 3 години. ССУ обвини журналистката, че подготвени от нея видеоматериали са \"навредили на международния образ на Украйна\". Отделно Гончарова е планирала утре да отразява, според ССУ тенденциозно, събитията в Украйна в деня на президентските избори в Русия. Сподели:", "date": "2018.03.18", "title": "Украйна депортира руска журналистка"}
{"url": "http://pik.bg/%D0%B0%D1%80%D0%B5%D1%82%D0%B0-%D1%84%D1%80%D0%B0%D0%BD%D0%BA%D0%BB%D0%B8%D0%BD-%D0%BE%D1%82%D0%BC%D0%B5%D0%BD%D0%B8-%D0%BA%D0%BE%D0%BD%D1%86%D0%B5%D1%80%D1%82%D0%B8-%D1%81%D0%B8-news735775.html", "text": "Кралицата на соул музиката Арета Франклин б е принудена д а отмени два свои концерта по съвет на лекарите с и, предаде Асошиейтед прес. Представители на соул легендата съобщиха, че Франклин няма да се яви пред публиката на Нюарк в щата Ню Джърси на 25 март. Шоуто щеше да отбележи и 76-ия рожден ден на певицата. Франклин отменя участието си и на 28 април на джаз фестивала в Ню Орлиънс. Нейното място на хедлайнер ще бъде заето от Род Стюарт. Лекарите посъветваха Арета Франклин да си вземе пълна почивка най-малко два месеца и да избягва всякакви пътувания и сценични изяви. Сподели:", "date": "2018.03.18", "title": "Арета Франклин отмени концерти си"}
{"url": "http://pik.bg/%D0%B4%D0%B8%D0%BB%D1%8F%D0%BD%D0%B0-%D0%BF%D0%BE%D0%BF%D0%BE%D0%B2%D0%B0-%D1%81%D0%BB%D0%BE%D0%B6%D0%B8-%D0%BA%D1%80%D1%8A%D1%81%D1%82-%D0%BD%D0%B0-%D0%B1%D0%BB%D0%B0%D1%82%D0%B5%D1%87%D0%BA%D0%B8-%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%B2%D1%8A%D0%BD-%D0%BE%D1%82-%D0%B6%D0%B8%D0%B2%D0%BE%D1%82%D0%B0-%D0%B9-%D0%B5%D1%82%D0%BE-%D0%B7%D0%B0%D1%89%D0%BE-news735668.html", "text": "Диляна Попова говори за страховете си, майчинството, актьорството и страстта си към екзотичните пътешествия със сина си Борил пред сутрешния блок на Би Ти Ви. Красавицата обаче не обели и дума за бащата на сина си - актьора Асен Блатечки. Очевидно моделката е приключила с тази тема и затова разговорът се завъртя около майчинството й и новите й \"творчески планове\". „Това, което в момента най-много ме плаши е мюсюлманството – призна Попова. – Четох едно интервю с иранка, която бяга от родината си. Разказва за масови изнасилвания там на жени, които не са от тяхната вяра. Наистина е много стряскащо. Нещата много се коментират покрай скандалите за сексуално насилие в Холивуд. Такива неща обаче има по цял свят, тъй като хората с повече пари и власт си позволяват повече. Вероятно и тук се случват такива неща, но сме по-мънички и нещата не са в такива размери“. Диляна Попова каза още, че продължава да трупа самочувствие като актриса с всеки следващ филм и да се развива. „Много е важно обаче с какъв режисьор се работи – призна тя. – Ако той не успява да те води както трябва, се чувстваш някак изгубен“. Актрисата призна, че е щастлива майка. „Синът ми Борил вече ходи на детска градина – каза Диляна Попова. – Наистина са шокиращи всички неща с насилието в детските градини. Мисля си дали са необходими наистина камери в детските градини. Дали по този начин и самите преподаватели там не се чувстват притиснати. За щастие синът ми е в свястна детска градина и нямам такива проблеми. Иначе Борил е само на три години, но вече изглежда като първокласник“. Диляна Попова каза още, че обича екзотичните пътувания и в студените месеци при възможност си организира такива. Сега е щастлива, защото може да пътува и със сина си. „Бяхме на Малдивите и Борил наистина страшно се забавлява – коментира Попова. – Беше щастлив с делфините и с цялата екзотична обстановка. Всичко го забавляваше. Обичам дайвинга и да се гмуркам. Заради това и е много стряскащо, че на практика на такива хубави места дъното е мъртво“. Сподели:", "date": "2018.03.18", "title": "Диляна Попова сложи кръст на Блатечки! Актьорът вън от живота й. Ето защо..."}
{"url": "http://pik.bg/%D0%BF%D0%BE%D0%B3%D1%80%D0%BE%D0%BC-%D0%BD%D0%B0%D0%B4-%D1%81%D0%B5%D0%B4%D0%B0%D0%BB%D0%B8%D1%89%D0%B5%D1%82%D0%BE-%D0%BD%D0%B0-%D1%81%D0%B4%D1%81%D0%BC-%D0%B2-%D0%B3%D0%BE%D1%81%D1%82%D0%B8%D0%B2%D0%B0%D1%80-news735782.html", "text": "Македонската информационна агенция Неидентифицирани лица са счупили с камъни и бекатонски плочи стъклата на седалището на местното подразделение на македонската партия СДСМ в Гостивар, съобщава . Според информация на регионалната полиция, това се е случило към 1:30 часа след полунощ, като към момента се работи за установяване на извършителите. По-рано, след одобряването на Закона за езиците, неизвестни лица запалиха колата на народен представител от СДСМ. Сподели:", "date": "2018.03.18", "title": "Погром над седалището на СДСМ в Гостивар"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D1%8A%D0%B1%D0%B0%D1%80%D1%8F%D1%82-%D1%80%D0%BE%D0%B4%D0%BD%D0%B0%D1%82%D0%B0-%D0%BA%D1%8A%D1%89%D0%B0-%D0%BD%D0%B0-%D0%B5%D0%BC%D0%B8%D0%BB-%D0%B4%D0%B8%D0%BC%D0%B8%D1%82%D1%80%D0%BE%D0%B2-news735788.html", "text": "Строителни предприемачи напирали да завземат родната къща на Емил Димитров в Плевен. Част от съгражданите на легендарния певец останали възмутени от идеята домът, в който големият артист е отраснал, да бъде изравнен със земята, а на негово място да бъде вдигната нова жилищна кооперация. Всъщност строителната фирма имала апетит и към съседния парцел, като искали двата стари имота да бъдат обединени, а на тяхно място да се изгради жилищна кооперация, а собствениците и на двете къщи щели да бъдат обезщетени с апартаменти. Плевенчани разказват, че от много години родният дом на Емил Димитров имал нови собственици. Постройката се намира на улица, кръстена на него, но още докато бил млад, семейството му я продало на случайни и напълно непознати хора. В стаите, в които великият певец прекарал най-хубавите дни от детството си, в момента живеели студенти, на които новите собственици отдавали помещенията срещу скромен наем. Вътре нямало нито една лична вещ, спомен или дори снимка на изпълнителя, а повечето му ценни и сантиментални предмети били при сина му Емил-младши и при големия му приятел Астор. Знаменитата му перука, с която той се подвизаваше в последните години от живота си, принадлежала на Веселин Маринов. Малцина знаят, че когато Димитров издъхнал, Тончо Русев прибрал от къщата му в София някои ценни предмети, като сред тях била и перуката. После безвъзмездно я подарил на Веско, който я съхранявал и до днес в гардероба си. Макар да е сред емблематичните за Плевен сгради, на родната къща на Емил по нищо не ѝ личало, че някога е имала общо с него, като за славата ѝ допринасяли само разказите на по-старите граждани, както и малкият барелеф, който бе поставен на фасадата ѝ през 2007 г. Всъщност церемонията тогава дала повод на неговия син да посети родното място на татко си за пръв път. Оттогава обаче повече не се върнал. При евентуално събаряне на къщата на Димитров барелефът щял да се съхранява в склад, а след издигането на новата сграда щял отново да бъде поставен върху нея. В същото време от година насам община Плевен е открила дарителска кампания, която събира пари за издигане на паметник на Емил в центъра на града. Министерството на отбраната дарило 15 хиляди лева, а останалите пари дошли от частни лица. „Не стигат още 14 000 лв. Срамота е, че никой не си помръдва пръста да направи нашия Емил вечен“, коментират съграждани на певеца. Сподели:", "date": "2018.03.18", "title": "САМО В ПИК И \"РЕТРО! Събарят родната къща на Емил Димитров"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%82%D1%80%D0%B8%D0%BC%D0%B0-%D1%82%D0%B8%D0%BD%D0%B5%D0%B9%D0%B4%D0%B6%D1%8A%D1%80%D0%B8-%D0%BF%D1%80%D0%BE%D0%B4%D0%B0%D0%B2%D0%B0%D0%BB%D0%B8-%D0%B4%D1%80%D0%BE%D0%B3%D0%B0-%D0%B2-%D1%83%D1%87%D0%B8%D0%BB%D0%B8%D1%89%D0%B5-news735793.html", "text": "Столичните полицаи задържаха трима тинейджъри за разпространение на наркотици. В хода на операцията за противодействие на притежаването и разпространението на наркотици на територията на столичните училища, проведена на 15 март тази година, полицаите  задържат 19-годишната Ж.В. и двамата 17-годишни - момче и момиче. Те бяха засечени в двора на професионална гимназия в ж.к. \"Илинден\". Следвали лично обиск и търсене в дома на Ж. В., при които криминалистите са намерили суха тревиста маса, разпределена в множество различни разфасовки, дала реакция на марихуана. Общата количество на иззетата дрога е 69 грама. По случая е образувано преюдициално производство, а материалите - съобщени на Софийска градска прокуратура. С постановление на прокуратурата, 19-годишната е привлечена като обвиняема по чл. 354 а от НК и е наложена мярка за неотклонение \"парична гаранция\" в размер на 1000 лева. Двамата непълнолетни са предадени на родителите, работата по документацията на случая продължава. Сподели:", "date": "2018.03.18", "title": "Задържаха трима тинейджъри продавали дрога в училище"}
{"url": "http://pik.bg/%D1%82%D1%80%D0%B8%D0%BC%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%BD%D0%B0-%D0%BC%D0%BD%D0%BE%D0%B3%D0%BE%D1%85%D0%B8%D0%BB%D1%8F%D0%B4%D0%B5%D0%BD-%D0%BA%D1%8E%D1%80%D0%B4%D1%81%D0%BA%D0%B8-%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news735796.html", "text": "на многохиляден протест в Германия, предаде Fox News. Демонстрацията се е провела в северния град Хановер. Протестът е То е изразило несъгласие с операцията, която провежда Турция в Северна Сирия. Турският президент Реджеп Ердоган е бил наречен \"терорист\" от демонстрантите. Около частниците са скандирали \"Германските танкове вън от Кюрдистан!\", като са обвинили и Берлин в помощ на Анкара. Демонстрацията обаче е завършила със сблъсъци и арести. Полицията съобщава, че по служителите на реда са били хвърляни бутилки и други предмети. По-малобройни протести са се провели в Кьолн и други градове в страната. Те са протекли без инциденти. , а десетки други са ранени при въздушна атака на турската армия срещу сирийския Африн. Бомбите От бомбардировките в Африн и предградията са загинали . Африн е обкръжен от турската армия от 13 март. От 20 януари Турция започна операцията \"Маслинова клонка\" срещу кюрдските сили за самоотбрана YPG. Анкара ги смята за клон на Кюрдската работническа партия, която турската страна смята за терористична организация. Най-малко трима души са били арестувани бил на кюрдското малцинство в страната. 11 000 души са взели участие в проявата. У По-рано днес стана ясно, че най-малко 16 души са загинали поразиха и болница. общо 43-ма души Сподели:", "date": "2018.03.18", "title": "Трима арестувани на многохиляден кюрдски протест в Германия"}
{"url": "http://pik.bg/%D1%81%D1%8A%D0%B4%D1%8F%D1%82-%D0%B0%D1%83%D0%BD-%D1%81%D0%B0%D0%BD-%D1%81%D1%83-%D1%87%D0%B8-%D0%B7%D0%B0%D1%80%D0%B0%D0%B4%D0%B8-%D1%80%D0%BE%D1%85%D0%B8%D0%BD%D0%B3%D0%B8%D1%82%D0%B5-news735795.html", "text": "Дело срещу лидера на Мианмар и нобелов лауреат Аун Сан Су Чи . Тя е обвинена в престъпления против човечеството заради етническото малцинство рохингя, предаде \"Индипендънт\". представляващи рохингите в тази страна. В него се казва, че Чи се е провалила в предотвратяването на насилия срещу посоченото малцинство. Чи е в Австралия за 3-дневната среща на АСЕАН, която преминава на фона на протести срещу управляващите в Камбоджа и Мианмар. Премиерът Малкъм Търнбул заяви, че и въпросът за рохингите ще бъде повдигнат на заседанията. Припомняме, че при последните сблъсъци между властите и рохингите принудени да търсят спасение в Бангладеш, а няколко хиляди души загинаха. Въпреки постигнатото споразумение между двете държави за връщането им, много от бежанците са споделили, че се страхуват да се завърнат по домовете си. Мианмар бе подложен на международен натиск и заради огрония брой бежанци, пристигнали за кратко време. живее , изповядващо исляма. То твърди, че традиционно е подлагано на геноцид. е било заведено в Австралия Искът е подаден в Мелбърн от адвокати, повече от 600 000 души бяха обвинения в етническо прочистване. Правозащитни организации пък предупредиха, че Бангладеш е пред криза В щата Ракхайн малцинството рохингя Сподели:", "date": "2018.03.18", "title": "Съдят Аун Сан Су Чи заради рохингите"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B4%D0%BE%D0%B2%D0%BE%D0%BB%D0%B5%D0%BD-%D0%BE%D1%82-%D1%83%D0%B2%D0%BE%D0%BB%D0%BD%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%88%D0%B5%D1%84%D0%B0-%D0%BD%D0%B0-%D1%84%D0%B1%D1%80-news735812.html", "text": "Президентът на САЩ Доналд Тръмп изрази задоволство от уволнението на бившия заместник-директор на ФБР Андрю Маккейб, като го нарече в Туитър „голям ден за демокрацията“, предаде БТА. Тръмп написа, че „лицемерният Джеймс Коми“ (уволнения от него директор на ФБР през май 2017 г.) е бил шеф на Маккейб, когото обвини, че е „знаел всичко за „лъжите и корупцията на най-високо равнище във ФБР“. Маккейб бе честа мишена за гнева на президента Тръмп през последната година. Той бе уволнен късно в петък от министъра на правосъдието на САЩ и главен прокурор Джеф Сешънс само два дни преди да се пенсионира. Маккейб е остранен, защото според дисциплинарния орган на бюрото разрешил изтичане на информация на медиите и не е бил откровен, дори под клетва, когато говорил по  разследването за имейлите на Хилари Клинтън - съперничката на Тръмп на президентските избори през 2016 г. Уволнението всъщност е формално, посочват световните информационни агенции. Маккейб, който служил над 20 години във ФБР, бе в отпуск от януари, когато доброволно подаде оставка след месеци натиск от президента Тръмп и други републиканци. Но то става само два дни преди 50-ия му рожден ден, когато щеше да добие право да излезе в пенсия с пълен размер. Сега това е под въпрос. „Аз съм нарочен и третиран по този начин заради ролята, която играех, действията които предприех, и събитията, на които станах свидетел след уволнението на Джеймс Коми“, заяви Маккейб веднага след съобщението на министъра за уволнението му. Според него „това посегателство срещу моя авторитет е част от по-голямото усилие да се опетни ФБР и изобщо професионалистите от правоприлагащите органи“. „Това е част от продължаващата до ден днешен война на администрацията срещу ФБР и срещу разследването на специалния прокурор“, добави Маккейб, имайки предвид разследването на Робърт Мълър за потенциална координация между Русия и предизборната кампания на Тръмп. Сподели:", "date": "2018.03.18", "title": "Тръмп доволен от уволнението на шефа на ФБР"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%8A%D0%BB%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D0%B0%D0%BB%D0%B5%D0%BD%D0%B0-news735813.html", "text": "Наблюдавайте внимателно събитията на работното си място, за да си направите верните изводи и да се впуснете в полезни промени, свързани с професионалното ви развитие. Въпреки трудностите, налагащи да промените плановете си, отхвърляте служебните си задачи с лекота. Имате сили и възможности да се справите с всичките си служебни задачи. Не се притеснявайте, ако се налага да пътувате, защото не се очертават трудности. Посетете ваши роднини или приятели, ако сте си взели почивен ден, въпреки че работа днес ви спори, ако се освободите от песимизма си и не търсите насила проблеми. Ваши колеги приемат поведението ви на работното място като нежелание да сте им полезни. Те винаги са ви подавали ръка. Време е да си направите равносметка на постигнатото до този момент. Занимавайте се само с рутинната си работа. Преценете финансовото си състояние. Очаквайте приходи от днешната си работа. Ваш колега не е съгласен с мнението ви, спори заядливо и ви ядосва така, както имате навика да постъпвате и вие. Не превръщайте този факт в драма и не се оплаквайте. Няма да срещнете подкрепата на колегите си. Нервността ви вреди. Отдайте се на активна и успешна работа, свързана със спешни служебни задължения. Контактите с ръководството са затруднени заради вашата необщителност и склонност да критикувате. Бъдете упорити и изисквайте подкрепа, ако идеите ви са доказано доходни. От сутринта сте заети с неотложните си задачи на работното място. Приходите, които ще получите са отлична стартова основа за нов бизнес и за стабилизиране на финансовото ви състояние. Планирали сте задгранични пътувания, чиято подготовка трябва да започне веднага. Не взимайте важни решения под влияние на емоцията. Не давайте неизпълними обещания. Не се включвайте в разправия, която не ви засяга, само защото сте решили да защитите ваш колега, когото почти не познавате. За непоисканото добро ще си получите наказанието и то веднага, а омразата му ще ви срази. Стабилизирайте постигнатото, за да имате признание и успех. Днес е от огромно значение за бъдещите ви успехи да сте умерени в изказванията си пред колегите, ако са свързани със спорни въпроси по професионални проблеми. Не прекалявайте с желанието си да покажете своята компетентност. Рискувате да отблъснете колегите си. Мнозина ще изпитат недоволство от постигнатото в професионално отношение. Не се опитвайте да надскочите себе си. Планирайте работата си за следващите дни. Обмислете най-важните си задачи и при необходимост ги обсъдете с вашите колеги. Не провеждайте разговори за разширяване на дейността си. Днес няма да срещнете подкрепата на влиятелни хора, въпреки дадените обещания. Прибързаността ви вреди и може за секунди да съсипе авторитета, който сте градили с години. Предстои ви напрегнат и рутинен ден. Късметът ви изневерява. Бъдете сдържани в общуването, предпазливи и разумни, ако искате да превъзмогнете трудностите. Недоглеждане от колегите ви при изпълнението на поставените задачи, ще усложни отношенията ви. Емоцията ви пречи да водите спокойни разговори и да намерите изход от създадената ситуация. Не се съгласявайте да се срещате с непознати хора, защото сте напрегнати и лесно ще избухнете, създавайки неприятно впечатление. Не сте склонни да приемете новите делови предложения, които ви поднасят. Притеснени сте, че може да сте губещи, ако участвате в начинания, свързани и с други хора. Сподели:", "date": "2018.03.18", "title": "САМО В ПИК! Пълен хороскоп на Алена"}
{"url": "http://pik.bg/%D1%80%D1%83%D1%81%D0%BA%D0%B8-%D0%B3%D0%B5%D0%BD%D0%B5%D1%80%D0%B0%D0%BB-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D1%81%D0%B0%D1%89-%D1%83%D0%B4%D1%80%D1%8F%D1%82-%D0%B2-%D1%81%D0%B8%D1%80%D0%B8%D1%8F-%D1%81-%D0%BA%D1%80%D0%B8%D0%BB%D0%B0%D1%82%D0%B8-%D1%80%D0%B0%D0%BA%D0%B5%D1%82%D0%B8-news735794.html", "text": "Генералният щаб на руската армия вижда признаци за нанасяне на удар срещу правителствените войски в Сирия с крилати ракети. Това заяви в Москва генерал Сергей Рудской. Според него, опозиционни отряди готвят провокация с отровни вещества, което трябва да послужи като повод за нанасяне на удара по военни обекти на територията на Сирия. „Виждаме подготовка за такъв удар. В Средиземно море, в Персийския залив и в Червено море са създадени ударни групировки от кораби, които имат на борда си крилати ракети“, казва генералът пред телевизия „Росия 24“. Сподели:", "date": "2018.03.18", "title": "Руски генерал алармира: САЩ удрят в Сирия с крилати ракети"}
{"url": "http://pik.bg/%D0%B3%D0%BE%D0%BB%D1%8F%D0%BC-%D1%83%D1%81%D0%BF%D0%B5%D1%85-%D0%B7%D0%B0-%D0%BA%D0%B0%D1%82%D1%80%D0%B8%D0%BD-%D1%82%D0%B0%D1%81%D0%B5%D0%B2%D0%B0-%D0%B2-%D0%BC%D0%BD%D0%BE%D0%B3%D0%BE%D0%B1%D0%BE%D1%8F-%D0%BE%D1%82-%D0%B3%D1%80%D0%B0%D0%BD-%D0%BF%D1%80%D0%B8-%D0%B2-%D0%BA%D0%B8%D0%B5%D0%B2-news735814.html", "text": "Българската гимнастичка Катрин Тасева постигна най-големия успех в кариерата си, след като завоюва сребърен медал в многобоя на турнира от веригата Гран При в Киев. Тасева получи обща оценка на четирите уреда от 68.550 точки, като на обръч получи 17.950 точки, на топка - 17.650 точки, на бухалки - 16.550 точки, и на лента - 16.400 точки. С отличното си представяне българката си заслужи място във финалите и на четирите уреда, които ще се проведат в неделния ден. Победата в днешното състезание взе рускинята Екатерина Селезньова, която постигна общ сбор от 72.350 точки. Трета се нареди друга рускиня - Мария Сергеева, която получи оценка от журито от 68.400 точки. Сподели:", "date": "2018.03.18", "title": "Голям успех за Катрин Тасева в многобоя от Гран При в Киев"}
{"url": "http://pik.bg/%D0%B4%D0%B5%D0%BD%D1%8F%D1%82-%D0%BD%D0%B0-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%BF%D1%83%D1%82%D0%B8%D0%BD-%D0%B3%D0%BB%D0%B0%D1%81%D1%83%D0%B2%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-%D0%B2%D0%B8%D0%B4%D0%B5%D0%BE-news735852.html", "text": "Владимир Путин гласува на изборите за президент на Русия. Според установената традиция, той даде своя вот в зданието на Руската академия на науките на Ленински проспект. По думите на Путин, той приема за успех всеки процент гласове, който ще му даде правото да изпълнява задълженията на президент. Путин изтъква още, че е уверен в правилността на програмата, която той предлага за страната си. Както и на предишните избори, достъпът до избирателната секция на Путин не бе ограничен по време на гласуването на държавния глава. Припомняме, че в президентските избори на Русия участват 8 кандидати: Сергей Бабурин (\"Руски общонароден съюз\"), Павел Грудинин (КПРФ), Владимир Жириновски (ЛДПР), Владимир Путин (самоиздигнат), Ксения Собчак (\"Гражданска инициатива\"), Максим Сурайкин (\"Комунистите на Русия\"), Борис Титов (Партия на ръста), Григорий Явлинский (\"Яблоко\"). Сподели:", "date": "2018.03.18", "title": "ДЕНЯТ НА ИЗБОРИТЕ! Путин гласува в Москва (ВИДЕО)"}
{"url": "http://pik.bg/%D0%B8-%D0%BE%D0%B3%D0%BD%D1%8F%D0%BD-%D0%B3%D0%B5%D1%80%D0%B4%D0%B6%D0%B8%D0%BA%D0%BE%D0%B2-%D0%B0%D1%82%D0%B0%D0%BA%D1%83%D0%B2%D0%B0%D0%BD-%D0%BE%D1%82-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%B7%D0%B0%D0%BF%D0%BB%D0%B0%D1%88%D0%B8%D1%85%D0%B0-%D1%87%D0%B5-%D1%89%D0%B5-%D1%83%D0%B1%D0%B8%D1%8F%D1%82-%D0%BC%D0%B5%D0%BD-%D0%B8-%D0%B6%D0%B5%D0%BD%D0%B0-%D0%BC%D0%B8-news735848.html", "text": "Професор Огнян Герджиков разкри, че на два пъти лично е бил атакуван от телефонни измамници. „В последно време телефонните измами се превърнаха в истинска епидемия – заяви Герджиков в сутрешния блок на БТВ. – Всичко, което би довело до някакъв резултат в борбата с това, би било полезно. Аз лично на два пъти съм бил атакуван от такива измами, но съм се справял. Последният път ми поискаха 20 000 лв, като заплашиха, че ще убият мен и жена ми, ако не ги получат. Но се справихме. Но не бих искал да коментирам повече тази тема“. Сподели:", "date": "2018.03.18", "title": "И Огнян Герджиков атакуван от телефонни измамници: Заплашиха, че ще убият мен и жена ми"}
{"url": "http://pik.bg/%D0%BE%D1%80%D0%B0%D0%BD%D0%B6%D0%B5%D0%B2-%D0%BA%D0%BE%D0%B4-%D0%B7%D0%B0-%D1%81%D0%B8%D0%BB%D0%B5%D0%BD-%D0%B2%D1%8F%D1%82%D1%8A%D1%80-%D0%B8-%D0%B2%D0%B0%D0%BB%D0%B5%D0%B6%D0%B8-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-news735830.html", "text": "Оранжев код за валежи и силен вятър е обявен за цялата страна за 18 март, неделя, показва справка в сайта на Националния институт по метеорология и хидрология към БАН. Валежите в страната ще са от дъжд, като в североизточните райони след обяд с понижение на температурите дъждът ще премине в сняг и там са възможни поледици. През следващото денонощие през страната ще премине средиземноморски циклон и свързания с него студен атмосферен фронт и времето ще е много динамично. През нощта, в по-голямата част от страната, все още ще духа умерен и силен юг-югозападен вятър, но в Дунавската равнина вятърът ще се ориентира от североизток и ще се усили. Ще преобладава облачно време и още в сутрешните часове в Западна България ще започнат валежи от дъжд, които през деня ще обхванат страната, съобщава \"Синоптик.бг\". По линията на преминаващия студен фронт валежите временно ще са интензивни, на места значителни по количество. Ще има гръмотевична дейност, възможни са и градушки. След пладне в югозападните райони валежите ще спрат и за кратко облачността ще се разкъса. През деня в цялата страната югозападният вятър ще се смени с умерен и временно силен северозападен, в Източна България – североизточен. С нахлуването на студен въздух от север ще започне и бързо понижение на температурите, чувствително в Северна България, особено в североизточните райони, където след обяд дъждът ще премине в сняг и там са възможни поледици. Сутрешните часове температурите ще бъдат все още високи – между 9 и 14 градуса, в североизточните райони по-ниски, а към 14 часа - в широк интервал от 0 градуса в североизточните до 20 градуса в югоизточните райони, където през по-голямата част от деня все още ще духа югозападен вятър. Ето повече подробности за времето в отделните области: Благоевград Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 35 л/кв.м. Ще духа умерен до силен северозападен вятър със средна скорост 10 - 15 м/с. Бургас Ще духа силен, на пориви и бурен югозападен вятър със средна скорост 15 - 20 м/с, временно до 25 -27 м/с. След обяд ще има и валежи от дъжд, временно интензивни и придружени с гръмотевици. Сумарни количества между 15 - 20 л/кв.м. Варна Ще духа силен и временно бурен североизточен вятър - 15-25 м/с, и с него ще нахлува студен въздух и температурите рязко ще се понижават. След обяд ще има валежи от дъжд, който вечерта в северните райони от областта ще преминават в сняг. Възможни са поледици. Има условия за значителни валежи и гръмотевици. Очаквани количества между 10 и 20 л/кв.м. Велико Търново Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 35 л/кв.м. Вятърът ще се ориентира от североизток и ще е със средна скорост 10 - 15 м/с и пориви до 20 м/с. Температурите бързо ще се понижат. Щъркелите долетяха в Еленския балкан Видин Ще духа умерен до силен вятър и с него температурите бързо ще се понижат. Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 25 л/кв.м, в Предбалкана ще са и повече. Враца Ще духа умерен до силен вятър и с него температурите бързо ще се понижат. Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 25 л/кв.м, в Предбалкана ще са и повече. Габрово Ще духа умерен до силен вятър и с него температурите бързо ще се понижат. Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 25 л/кв.м, в Предбалкана ще са и повече. Добрич Ще духа силен и временно бурен североизточен вятър - 15-25 м/с, и с него ще нахлува студен въздух и температурите рязко ще се понижават. След обяд ще има валежи от дъжд, който след обяд в северните райони от областта ще преминава в сняг. Възможни са поледици. Има условия за значителни валежи и гръмотевици. Очаквани количества между 15 и 20 л/кв.м. Кърджали Ще духа силен, на пориви и бурен югозападен вятър със средна скорост 15 - 20 м/с, временно до 25 -27 м/с. След обяд ще има и валежи от дъжд, временно интензивни и придружени с гръмотевици. Сумарни количества между 15 - 20 л/кв.м. Кюстендил Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 35 л/кв.м. Ще духа умерен до силен северозападен вятър със средна скорост 10 - 15 м/с. Ловеч Ще духа умерен до силен вятър и с него температурите бързо ще се понижат. Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 25 л/кв.м, в Предбалкана ще са и повече. Монтана Ще духа умерен до силен вятър и с него температурите бързо ще се понижат. Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 25 л/кв.м, в Предбалкана ще са и повече. Пазарджик Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 35 л/кв.м. Ще духа умерен до силен северозападен вятър със средна скорост 10 - 15 м/с. Перник Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 35 л/кв.м. Ще духа умерен до силен северозападен вятър със средна скорост 10 - 15 м/с. котка дъжд Плевен Ще духа умерен до силен вятър и с него температурите бързо ще се понижат. Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 25 л/кв.м, в Предбалкана ще са и повече. Пловдив Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 35 л/кв.м. Ще духа умерен до силен северозападен вятър със средна скорост 10 - 15 м/с. Разград Ще духа силен до бурен североизточен вятър и него температурите значително ще се понижат. Ще има валежи от дъжд, които с понижението на температурите ще преминат в сняг. Ще има условия за образуване на поледици. Сумарни количества между 20 и 35 л/кв.м, в отделни райони и повече. Русе Ще духа силен до бурен североизточен вятър и него температурите значително ще се понижат. Ще има валежи от дъжд, които с понижението на температурите ще преминат в сняг. Ще има условия за образуване на поледици. Сумарни количества между 20 и 35 л/кв.м, в отделни райони и повече. Силистра Ще духа силен до бурен североизточен вятър и него температурите значително ще се понижат. Ще има валежи от дъжд, които с понижението на температурите ще преминат в сняг. Ще има условия за образуване на поледици. Сумарни количества между 20 и 35 л/кв.м, в отделни райони и повече. Сливен Ще духа силен, на пориви и бурен югозападен вятър със средна скорост 15 - 20 м/с, временно до 25 -27 м/с. След обяд ще има и валежи от дъжд, временно интензивни и придружени с гръмотевици. Сумарни количества между 15 - 20 л/кв.м. Смолян Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 35 л/кв.м. Ще духа умерен до силен северозападен вятър със средна скорост 10 - 15 м/с. София-град Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 35 л/кв.м. Ще духа умерен до силен северозападен вятър със средна скорост 10 - 15 м/с. София-област Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 35 л/кв.м. Ще духа умерен до силен северозападен вятър със средна скорост 10 - 15 м/с. Стара Загора Ще духа силен, на пориви и бурен югозападен вятър със средна скорост 15 - 20 м/с, временно до 25 -27 м/с. След обяд ще има и валежи от дъжд, временно интензивни и придружени с гръмотевици. Сумарни количества между 15 - 20 л/кв.м. дъжд Търговище Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 35 л/кв.м. Вятърът ще се ориентира от североизток и ще е със средна скорост 10 - 15 м/с и пориви до 20 м/с. Температурите бързо ще се понижат. Хасково Ще духа силен, на пориви и бурен югозападен вятър със средна скорост 15 - 20 м/с, временно до 25 -27 м/с. След обяд ще има и валежи от дъжд, временно интензивни и придружени с гръмотевици. Сумарни количества между 15 - 20 л/кв.м. Шумен Ще има валежи от дъжд, временно интензивни и придружени с гръмотевици. Възможни са и градушки. Сумарни количества между 15 - 35 л/кв.м. Вятърът ще се ориентира от североизток и ще е със средна скорост 10 - 15 м/с и пориви до 20 м/с. Температурите бързо ще се понижат. Ямбол Ще духа силен, на пориви и бурен югозападен вятър със средна скорост 15 - 20 м/с, временно до 25 -27 м/с. След обяд ще има и валежи от дъжд, временно интензивни и придружени с гръмотевици. Сумарни количества между 15 - 20 л/кв.м. Сподели:", "date": "2018.03.18", "title": "Оранжев код за силен вятър и валежи в страната"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-%D1%83%D1%80%D0%B0%D0%B3%D0%B0%D0%BD%D0%BD%D0%B8%D1%8F%D1%82-%D0%B2%D1%8F%D1%82%D1%8A%D1%80-%D0%BD%D0%B0%D0%B4-%D0%B2%D1%80%D0%B0%D1%86%D0%B0-%D0%BF%D0%BE%D1%82%D1%80%D0%BE%D1%88%D0%B8-%D0%BA%D0%BE%D0%BB%D0%B8-%D0%B8-%D0%BE%D1%82%D0%BD%D0%B5%D1%81%D0%B5-%D0%BF%D0%BE%D0%BA%D1%80%D0%B8%D0%B2%D0%B8-%D0%BD%D0%B0-%D0%BA%D1%8A%D1%89%D0%B8-news735855.html", "text": "Стихията, която вилня снощи над Враца, не пожали колите на много хора и покриви на къщи, съобщава Конкурент и БТВ. Читател на Конкурент сигнализира, че едно от най-опасните места е бил паркингът пред блок 57 в ж.к. \"Дъбника\", където пораженията са предимно по стъклата на автомобилите. На тъмно за часове са останали блокове в ж.к. \"Дъбника\" и квартал Младост, чието електрозахранване беше възстановено около полунощ. Жители на  квартал \"Култа\" сигнализираха пред БТВ за отнесени цели покриви на къщи. По думите им вятърът е бил с пориви от над 160 километра в час. Сподели:", "date": "2018.03.18", "title": "Стихия! Ураганният вятър над Враца потроши коли и отнесе покриви на къщи"}
{"url": "http://pik.bg/%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%BE-%D0%BA%D0%B0%D0%BD%D0%B0%D0%BB-%D1%89%D0%B5-%D1%81%D0%B2%D1%8A%D1%80%D0%B7%D0%B2%D0%B0-%D1%87%D0%B5%D1%80%D0%B2%D0%B5%D0%BD%D0%BE-%D0%B8-%D0%BC%D1%8A%D1%80%D1%82%D0%B2%D0%BE-%D0%BC%D0%BE%D1%80%D0%B5-news735824.html", "text": "Израел и Йордания са се договорили да спрат пресушаването на Мъртво море, като ще черпят питейна вода с тръбопровод от Червено море, съобщава Фокус. Геополитическите търкания досега пречеха на амбициозния проект, но последните дипломатически усилия може да доведат до успех. Свиването на Мъртво море започва през 60-те години на миналия век, когато започват да се пренасочват води от река Йордан за земеделски нужди. „Само море може да напълни море“ казват местните хора. За съвместния проект между Израел, Йордания и Палестинските власти бива подписан договор през 2013 година. Предвижда се изграждане на тръбопровод и дестилационен завод близо до йорданския град Акаба. Получената обезсолена вода ще се ползва за земеделски нужди, останалата силно солена течност ще се транспортира по тръбопровода към Мъртво море. Сподели:", "date": "2018.03.18", "title": "Стратегическо! Канал ще свързва Червено и Мъртво море"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%BA%D1%80%D0%B0%D0%B9-%D0%B4%D0%B5%D0%B1%D0%B5%D0%BB%D0%B5%D1%86-%D0%B2%D0%B4%D0%B8%D0%B3%D0%BD%D0%B0-%D0%BD%D0%B0-%D0%BA%D1%80%D0%B0%D0%BA-%D0%BE%D0%B3%D0%BD%D0%B5%D0%B1%D0%BE%D1%80%D1%86%D0%B8-%D0%BE%D1%82-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-%D0%B8-%D0%B3%D0%BE%D1%80%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0-news735831.html", "text": "Пожар горя в сухи треви над Дебелец малко след 19:00 часа снощи, съобщиха от Кметството в Дебелец, цитирани от Фокус. Заради бързото разрастване на огъня се е наложила намесата на екипи от Районните пожарни служби във Велико Търново и Горна Оряховица. Малко след 23:00 часа стихията е била потушена. Близо пет часа огнеборци от търновската и горнооряховската пожарни, заедно с екип на Гражданска защита, Горско стопанство и близо двадесет доброволци от града, се бориха с множество огнища, които се разрастваха от силния вятър. Бяха гасени две огнища, а общата засегната площ е около 300 кв. метра. Изгоряла е основно храстовидна растителност. По информация на местната администрация организацията и комуникацията между структурите са били перфектни. Благодарности към пожарникарите, доброволците и кмета на Община Велико Търново Даниел Панов отправи кметът на Дебелец Снежана Първанова, чрез профила си във „Фейсбук“. Дежурни екипи са останали в района на пожара тази нощ. Сподели:", "date": "2018.03.18", "title": "Пожар край Дебелец вдигна на крак огнеборци от Велико Търново и Горна Оряховица"}
{"url": "http://pik.bg/%D0%B0%D0%B4%D0%B2%D0%BE%D0%BA%D0%B0%D1%82%D1%8A%D1%82-%D0%BD%D0%B0-%D1%82%D1%80%D1%8A%D0%BC%D0%BF-%D0%B8%D1%81%D0%BA%D0%B0-%D1%81%D0%BF%D0%B8%D1%80%D0%B0%D0%BD%D0%B5-%D0%BD%D0%B0-%D1%80%D1%83%D1%81%D0%BA%D0%BE%D1%82%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-news735781.html", "text": "Washington Examiner, цитирани от \"Фокус\". Личният адвокат на американския президент Доналд Тръмп предположи, че държавният глава се надява завеждащият разследването на евентуалната руска намеса на президентските избори в САЩ от 2016 г. специален прокурор Робърт Мюлер да бъде уволнен, след като същото се случи на заместник директора на Федералното бюро за разследване (ФРБ) Андрю Маккейб, пише След като в събота министъра на правосъдието Джеф Сешънс обяви, че уволнява Маккейб по-малко от 48 часа преди той да може да се пенсионира, адвокатът Джон Доуд заяви, че се надява заместника на Сешънс Род Розенщайн, който отговаря за „руското разследване“ „да последва примера“ даден от министъра. „Нядявам се Розенщайн да последва добрия пример на Сешънс и постави край на разследването за предполагаемата руска намеса“, заяви Доуд, като изрази мнението, че разследването е изфабрикувано от „шефа на Маккейб Джеймс Коми на базата на подправено и корумпирано досие“. Адвокатът на Тръмп е направил коментара си като отговор на въпрос, засягащ уволнението на Маккейб, което бе определено от президента като „велик ден за демокрацията“. Уволненият заместник директор отхвърли съобщенията идващи от две от подразделенията на ФРБ и цитирани от Сешънс, според които Маккейб е извършил неразрешено разкриване на информация и е направил неверни твърдения, докато се намирал под клетва. Сподели:", "date": "2018.03.18", "title": "Адвокатът на Тръмп иска спиране на \"руското разследване\""}
{"url": "http://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BE%D1%82%D0%B2%D0%B5%D1%82%D0%BD%D0%B8%D1%82%D0%B5-%D0%BC%D0%B5%D1%80%D0%BA%D0%B8-%D0%BD%D0%B0-%D1%80%D1%83%D1%81%D0%B8%D1%8F-%D0%BA%D0%B0%D1%82%D0%BE-%E2%80%9E%D0%B1%D0%B5%D0%B7%D0%BF%D0%BE%D0%BB%D0%B5%D0%B7%D0%BD%D0%B8%E2%80%9C-news735826.html", "text": "Външният министър на Великобритания Борис Джонсън определя ответните мерки на Русия като „безполезни“, съобщава британския телевизионен канал Sky News, цитиран от Фокус. Според него ответните мерки наказват само обикновените руснаци, като ще ги лиши от напълно „безвредния“ начин да научат английски език заради прекратяването на работата на Британския съвет. А затварянето на консулството в Санкт Петербург ще ги затрудни в изваждането на визи. Външният министър на Великобритания обвини лидера на лейбъристите, че подпомага „руската пропагандна машина“. Според Джонсън „днес Русия е сама и изолирана“. Сподели:", "date": "2018.03.18", "title": "Борис Джонсън определи ответните мерки на Русия като „безполезни“"}
{"url": "http://pik.bg/%D0%BD%D0%B0%D0%B4-800-%D1%85%D0%B8%D0%BB%D1%8F%D0%B4%D0%B8-%D0%B1%D0%B5%D0%B6%D0%B0%D0%BD%D1%86%D0%B8-%D1%81%D0%B0-%D1%81%D0%B5-%D0%B2%D1%8A%D1%80%D0%BD%D0%B0%D0%BB%D0%B8-%D0%B2-%D0%B0%D0%BB%D0%B5%D0%BF%D0%BE-news735805.html", "text": "Russia Today. В освободения от бунтовници и терористи Алепо и околностите му са се върнали 800 хиляди бежанци, съобщават от руското Министерство на отбраната, цитирани от телевизионния канал Местните власти оказват съдействие за възстановяване на живота. В освободената провинция работят пазари, училища и медицински учреждения. Активно се възстановява селскостопанското производство. Сподели:", "date": "2018.03.18", "title": "Над 800 хиляди бежанци са се върнали в Алепо"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BB%D0%B5%D0%B2%D1%81%D0%BA%D0%B8-%D1%81-%D1%80%D0%B5%D0%BA%D0%BE%D1%80%D0%B4-%D0%BA%D0%BB%D1%8E%D1%87%D0%BE%D0%B2%D0%B8-%D1%80%D0%B5%D1%88%D0%B5%D0%BD%D0%B8%D1%8F-%D0%BD%D0%B0-%D1%80%D0%BE%D1%81%D0%B8---%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%BC%D0%B0%D1%87-%D0%B4%D0%BE%D0%B9%D0%B4%D0%B5-%D0%B2%D0%B5%D1%80%D0%BE%D1%8F%D1%82%D0%B5%D0%BD-%D1%81%D1%8A%D1%81%D1%82%D0%B0%D0%B2-%D0%BD-news735862.html", "text": "След буквално броени минути \"сини\" и \"червени\" ще излязат в голямото дерби на родния футбол. Срещата на Националния стадион е насрочена за 13:00 часа. Ето вероятният стартов състав на Левски. Митрев - Цветкович, Яблонски, Ейолфсон, Фигейредо - Нашименто, Тиам - Прохазка, Обертан, Паулиньо - С. Костов. Треньорът на \"сините\" Делио Роси разполага с много сериозна вариативност в предни позиции. На вратата сигурен за поста си изглежда Митрев. Яблонски и Ейлфсон са непоклатими в центъра на отбраната. Възможно е Горанов да стартира като краен защитник, предпочетен пред Фигейредо или Цветкович. Нашименто и Тиам се очертават опорни халфове в състава на Левски. Обертан и Поулиньо изглеждат като сигурни атакуващи футболисти в схемата на Роси. Очаква се Прохазка и Костов също да стартират. Жорди Гомес, Кабрал, Панайотов, Буш и Ривалдиньо са другите опции за Делио в полузащита и атака. Ако Левски излезе само с 1 български футболист сред титулярите това ще е рекорд за дербито. Въпросен вариант е възможен при положение, че Горанов, Панайотов и Костов останат сред резервите. Преди мача от 26-ия кръг на шампионата Левски е с 50 точки. ЦСКА има 60 пункта. Лидер във временното класиране е Лудогорец с 63 точки. Сподели:", "date": "2018.03.18", "title": "ЕКСКЛУЗИВНО! Левски с рекорд? Ключови решения на Роси - големият мач дойде (ВЕРОЯТЕН СЪСТАВ НА \"СИНИТЕ\")"}
{"url": "http://pik.bg/%D0%B2%D0%B8%D1%81%D0%BE%D0%BA%D0%BE%D0%BF%D0%BE%D1%81%D1%82%D0%B0%D0%B2%D0%B5%D0%BD-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%BE%D1%82-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BD%D0%B0-%D0%B2%D0%B0%D0%B6%D0%BD%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2%D1%8A%D0%B2-%D1%84%D0%B8%D0%BD%D0%BB%D0%B0%D0%BD%D0%B4%D0%B8%D1%8F-news735873.html", "text": "Високопоставен севернокорейски дипломат ще посети Финландия за разговори с бивши официални лица от Южна Корея и САЩ, ден след като първият дипломат на Пхенян завърши посещението си в Швеция, съобщава Reuters, циитрана от Фокус. Агенцията се позовава на данни от южнокорейски медии. Външното министерство в Сеул е разкрило, че Северна Корея ще участва на „срещата 1,5“, заедно с учени и бивши официални лица от Южна Корея. Пристигайки в Пекин по пътя си към скандинавската страна, севернокорейският дипломат Чо Кън Ир, който е заместник генерален директор към центъра за северноамериканските дела към външното министерство в Пхехян, отказа да даде изявление пред репортери. Сподели:", "date": "2018.03.18", "title": "Високопоставен дипломат от Северна Корея на важно посещение във Финландия"}
{"url": "http://pik.bg/%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%BC%D0%BB%D0%B0%D1%82%D0%B8-%D0%B4%D0%B5%D1%82%D0%B5-%D1%85%D0%BB%D0%B0%D0%BF%D0%B0%D0%BA%D1%8A%D1%82-%D0%BD%D0%B0%D0%B1%D0%B5%D0%B4%D0%B5%D0%BD---%D1%81%D0%B0%D0%BC-%D0%B1%D0%B8%D0%BB-%D0%B2%D0%B8%D0%BD%D0%BE%D0%B2%D0%B5%D0%BD-news735850.html", "text": "Антоан е второкласник с така популярната за хиляди деца диагноза „хиперактивност” - трудно се съсредоточава в клас, трудно задържа вниманието си. Майката на детето се обърна с молба за помощ, след като по думите й за втори път детето й е било бито от учителката му. От училището отричат на второкласника Антоан да е посягано от неговата учителка. „Това е поредният случай на агресия върху детето ми. Тази седмица учителката е ударила сина ми във врата и му се е скарала, че не пише”, разказва за „Събуди се” Будислава, майката на Антоан. Учителката не отрича, че одраскването на врата на детето е станало неволно. Майката обаче си вади медицинско свидетелство. По-рано, обаче се случва друг инцидент от края на февруари. Съученици на Антоан, твърдят, че учителката няколко пъти е удряла Антоан в чина и го изкарала пред класната стая, за да стои мирен. Антоан е с диагноза „хиперактивност”, откакто е на навършил 3-годишна възраст. По думите на майката от училището й били предложили детето да премине към индивидуална форма на обучение. От училището отричат с думите, че са убеждавали майката, че детето й ще се чувства по-добре със съучениците си в клас, отколкото при индивидуално обучение. „Ние познаваме случая. Действително се касае за дете с хиперактивност, но не бих казал, че нещо различно от това, което вече сме свикнали да виждаме в нашата практика. Ще започнем да работим с учителите, които работят с Антоан, защото трябва да се повиши техния капацитет, защото проблемите не могат да се решават по този начин. Нужно е да се дават задачи на учениците, които да са активни в час. В никакъв случай не препоръчвам индивидуална форма на обучение”, коментира Калоян Дамянов от Националната асоциация на ресурсните учители. Сподели:", "date": "2018.03.18", "title": "Учителка млати дете! Хлапакът набеден - сам бил виновен "}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D0%B3%D1%8A%D1%80%D1%86%D0%B8%D1%8F-%D1%81%D0%B5-%D1%81%D0%B2%D1%8A%D1%80%D0%B7%D0%B2%D0%B0%D1%82-%D1%81-%D0%B3%D0%B0%D0%B7%D0%BE%D0%BF%D1%80%D0%BE%D0%B2%D0%BE%D0%B4-%D0%B4%D1%8A%D0%BB%D1%8A%D0%B3-%D0%BD%D0%B0%D0%B4-100-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B0-news735903.html", "text": "Македонското правителство съобщи, че работни групи на Скопие и Атина уточняват времевата рамка и детайлите около строежа на газопровод, който ще свързва двете държави, съобщава агенция “Макфакс“, цитирана от Фокус. Двете групи са съставени от членове на държавното акционерно дружеството Македонски енергийни ресурси и гръцката компания за управление на системите за пренос на природен газ в Гърция (ДЕСФА). Според официалното съобщение на правителството в Скопие, „съгласно мерките за изграждане на доверие между република Македония и република Гърция и засилването на двустранното сътрудничество, започнато от премиерите на двете държави, експертите се съгласиха, че проектът е добро решение за Македония и Гърция“. Съгласно мнението на югозападната ни съседка, обсъжданият проект освен това представлява възможност за задълбочаване на сътрудничеството в енергийния сектор на Балканите. Планира се изграждането на 120 километра газопроводна мрежа (около 60 на гръцка и около 60 на македонска територия), като правителството в Скопие ще поеме инициативата за развиване на нови газови коридори в Югоизточна Европа. Сподели:", "date": "2018.03.18", "title": "Македония и Гърция се свързват с газопровод, дълъг над 100 километра"}
{"url": "http://pik.bg/%D1%83%D1%80%D0%B0%D0%B3%D0%B0%D0%BD%D0%B5%D0%BD-%D0%B2%D1%8F%D1%82%D1%8A%D1%80-%D1%83%D0%B4%D0%B0%D1%80%D0%B8-%D0%BB%D0%BE%D0%B2%D0%B5%D1%87-news735995.html", "text": "Напълно без ток са Александрово, Деветаки и Тепава, а с частично нарушено електрозахранване са Дойренци, Дренов и Умаревци. Екипите на електроразпределителното дружество работят по отстраняването на авариите и се очаква до 20:00 часа те да бъдат отстранени. През изминалата нощ вятърът е повалил бор, който е паднал върху необитаема къща в село Стефаново, но са нанесени само материални щети. Няма пострадали хора. Силният вятър през последното денонощие е прекъснал електрозахранването в шест села в община Ловеч. Сподели:", "date": "2018.03.18", "title": "Ураганен вятър удари Ловеч"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80%D1%8A%D1%82-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-%D0%B1%D0%BE%D0%B8%D0%BB-%D0%B1%D0%B0%D0%BD%D0%BE%D0%B2-%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D1%83%D1%87%D0%B5%D1%85-%D1%80%D0%B5%D0%B6%D0%B8%D1%81%D1%83%D1%80%D0%B0--news735849.html", "text": "Боил Банов e избран за министър на културата на 4 май 2017 г. от 44-тото Народно събрание. Преди това последователно е зам.-министър в кабинета на проф. Георги Близнашки и при Вежди Рашидов. Роден е на 26 май 1971 г. в София. От 1978-а учи в Седмо СОУ „Свети Седмочисленици”, което завършва през 1989 г. Завършва специалността „Режисура за драматичен театър” в НАТФИЗ „Кръстьо Сарафов”, където се дипломира като магистър през 1999 г. Следвал е и културология в СУ „Св. Климент Охридски”. Режисьор е на постановки в различни театри в страната – Народен театър „Иван Вазов”, Сатиричен театър, „Сълза и смях”, Драматично-куклен театър „Иван Димов“ – Хасково. Сред по-известните му постановки са: „В полите на Витоша” и „Когато гръм удари” от П. К. Яворов, „Вампир” от Антон Страшимиров, „Сако от велур” от Станислав Стратиев. 15 години е директор на Драматично-куклен театър „Иван Димов“ в Хасково. За да може да се издържа, докато следва в НАТФИЗ „Кръстьо Сарафов”, работи като сценичен работник по строежа на декорите в Драматичен театър „Сълза и смях”. Владее английски и руски. - Това, с името, е много интересно. Всъщност като малък много не си давах сметка какво значи моето име, какъв заложен ключ има в него. Бях много притеснен, защото не мога да казвам добре \"л\". И винаги, когато си казвам името - Боил, \"л\"-то не излиза и хората са стреснати. То и самото име е нестандартно. Даже се притеснявах от него. После във времето, когато осъзнах откъде идва, не мога да крия, че съм имал чувство на гордост, когато си казвам името. Имам чувството, че не е случайно. Като че ли с името продължавам някакви традиции на българщината. - Е, неминуемо ме е съпътствал. В Карлово всички са със сини очи, както и Апостола, това не е случайно. И аз съм със сини очи. От малък съм закърмен с това, че някак си там сме особени, различни, почтени, но и диви хора. Хора, които не ги лови стандартното - винаги имат свое мнение и винаги могат да го отстоят. Така съм възпитан. Половината ми род, по майчина линия, е от Казанлък. Това носи българщината по различен начин - през Чудомир, през една по-голяма мекота. Аз обаче много малко съм ходил в Казанлък. Всички са се пренесли в София. Докато в Карлово, при баба и дядо, съм бил всяко лято. - Е, как! То е приказно. Карлово за мен е много особено място. Понеже наистина е свързано с Апостола, а наоколо са Ботев, Вазов, то е особено кътче. Дядо ми беше голям планинар и ме е водил със себе си. Там всички са мъжкари. В това вкарвам и жените. Абе, особени хора - чешити са. - Всеки си обича родителите, но аз имам и голямо уважение към баща ми Васил, както и към майка ми Стояна. Няма начин неговото присъствие да не е имало значение за формирането ми и за избора ми на творчески професии. И въобще за обичта ми към театъра, киното, литературата. А тази ми любов е от много малък. Бяха и други, по-спокойни, времена, но буквално от първи клас, 7-годишен, ходех сам на кино. Гледах по два-три филма, когато мога. Ходех сам на театър. С баща ми не съм живял пряко. Той се разделя с майка, когато аз съм на година, година и половина. От това обаче неговият ореол пред мен е бил не по-малък, защото аз го гледам на екрана. Гледам го в театралните салони. И за мен той, като дойде да ме види или да ме изведе на разходка, беше страшен авторитет. Едва ли не си мислех, че е нормално всички големи артисти да са разведени, защото няма как семейството да ги сковава. Те трябва да имат свободата да работят и да вървят напред. Така го усещах. И съм бил със страхотно почитание към него, което си остана и до ден днешен. - Сега не се чуваме. Тази история продължава. И той е сложен характер, и аз съм сложен характер. - Не е поколенческо, ама... Той беше болен по Коледа, обади ми се, но и аз бях много болен. Не му върнах обаждане. Той вероятно е изпитал чувство на самота. Все пак е на години. Като има проблеми и щом първородният син не му вдигне, вероятно е изпитал някакво болезнено чувство, осъзнавам. От друга страна, и аз бях много зле, и детето беше много зле, и други проблеми имах. И така някак си върви. Аз мога да му се обадя във всеки един момент. Но ние с него никога не сме държали формален диалог. Формалното обаждане: \"Татко, извинявай, не е нашият разговор\". Аз трябва да имам време да седнем с него. Поне един ден да сме заедно, да си кажем всичко. Само по този начин може и знам, че и той така може. - Категорично не. - Не, аз по принцип съм настроен позитивно към всичко, което мога да \"купя\" от всеки човек във връзка с това да върша по-добре работата си. Това обаче въобще не означава, че се съобразявам с мнението на всеки човек. Чувам хората. - И майка ми, и баща ми бяха много против да уча в НАТФИЗ. Баща ми казваше: \"Не се занимавай, това е загубена професия - нерви, ядове. Ти си по-аналитичен. Тази професия изисква повече свобода на емоциите, на мисълта“. Обаче аз много исках да бъда режисьор и фактически под тяхно влияние влязох културология в университета. Те казаха: \"Добре, ще учиш за режисьор, но първо влез в университета, покажи, че можеш, учи, завърши го и след това прави каквото искаш\". Аз влязох в университета, но още на първата година, без да им кажа, отидох и се явих на изпитите в НАТФИЗ. Баща ми беше разбрал чак на четвъртия кръг, че кандидатствам при Иван Добчев. Ядоса ми се и каза: \"Хубава работа, поне като си решил, да ми се беше обадил\". Пък аз му викам: \"Какво да ти се обадя, ти не се понасяш с Добчев. Няма смисъл, по-зле ще стане\". И след като ме приеха в НАТФИЗ, просто прекъснах културологията, въпреки че ми е много интересна и ми помага. Даже сега много повече се занимавам с културологични проблеми. - Това са ми най-хубавите години. Най-много съм научил не в НАТФИЗ, не в университета, а в тези години, в които, докато учех, работех в театъра, включително и като хигиенист. Бях чистач една година, защото беше много удобно като работно време. Отиваше се в 5:30 и до 7:30, когато идваше администрацията, трябваше да си свършил всичко. Като студент ми беше страшно удобно, защото след това денят ми беше свободен. Но всъщност аз познавам театъра много отвътре. Аз го познавам през работниците, през осветителите, през звукарите. Знам техните коментари, знам тяхната гледна точка за нещата. Знам това, с което те не са били съгласни. И балансът, който съм изградил от гледната точка на артиста, ми помага много във всичко, което правя, включително и в тази работа сега. - То е част от разговора за Карлово, за това откъде тръгвам. Българските класици винаги са ме вълнували. Винаги съм имал желание да ги прочета отново, по различен начин - с оглед и на времето, в което живеем. Това вълнение ми е било най-голямо. Винаги, когото съм правил театър и съм мислил за изкуство, съм мислил през нашите класици. Те ме теглят, въпреки че съм имал възможности да поставям и съвременни текстове. Особено Яворов ми е много на сърце. - Мисля, че е важно. Административният опит е важен, защото - да бъдеш добър министър, означава да бъдеш добър администратор. Иначе може да имаш блестящи идеи, много висока чувствителност за това кое е важно, кое е добре за обществото, но когато нямаш административния опит да го приложиш на практика, всичко това може да остане на думи. В моята работа сега най-страшното е, когато има хубави идеи, да останат само идеи. Това е смъртоносно. При мен много естествено стана преходът към това да администрирам, а не просто да правя театър. В годините се оказа, че това е призванието ми. Аз съм от режисьорите, който спокойно може да застане пред себе си и да каже: \"Ти не си гениален режисьор!\". - Тогава ме поканиха от екипа на президента Плевнелиев. Изборът беше чисто професионален. След управлението на Орешарски имаше сериозна дупка в бюджета от много милиони и имаше реална опасност да не можем да платим дори заплатите в театрите, камо ли да развиваме нормалната си дейност. Влязохме в кондиция без допълнителни средства. Мисля, че си свърших работата. Създадох спокойствие в сектора. След двата месеца трябваше да си се върна в Хасково може би, но ми се обади Вежди Рашидов и ме покани да остана при него в следващия кабинет. Така тихо и неусетно се превърнах в политик с работата си. - Не, към онзи момент - не. Не беше свързано, то беше много естествено, защото аз като мислене съм в дясното пространство. Не съм се обвързвал политически никога, но съм дясно мислещ човек. - Динамиката в живота е такава, че никога не може да има само положителни неща. То не е и нормално. В посткомунистическо общество като нашето е естествено в сферата на културата да има много луфтове. В предишния строй например много паметници само са декларирани и са изоставени. Така няма как да се вземат пари за тяхното поддържане. Заложници сме например на бомбата Бузлуджа. - Според мен е културен, обаче се чете като политически, което пречи за решаването. Бузлуджа има и културната, и историческа стойност. В монумента има неща, които са произведения на изкуството. Решаваме казус по казус. Ето например Двойната къща на Киро Кирев. Постигнахме споразумение със собственика за пълно възстановяване на обекта. Работим много и по тютюневите складове. Не е лесна работата обаче, защото поколенията ни гледат. Не ме интересува кой ме гледа сега и какви умнотии казва. Интересува ме какво ще видят моите, нашите деца. Затова и понякога не сме дотам експедитивни. Защото обричаме поколения след нас да се съобразяват с нашите решения. Опитваме се да култивираме у собствениците на къщи, които са паметници на културата, разбирането за принадената стойност на обекта в автентичния му вид. - Вежди е неоспорим като творец. От години е приет и в България, и в чужбина. Неговата сила със сигурност не е да бъде администратор. Проблемите по време на неговото управление бяха от това, че той е много силно емоционален, но има усет да разбира къде е същината на проблема. И понеже винаги се е държал от страната на твореца, каквато е неговата същност, често се палеше и допускаше, говорейки важното, да изпусне и нещо, което е маловажно, а то биваше използвано срещу него. Той много страдаше от това, защото винаги е работил със сърце. Затова продължавам много от нещата, които е започнал. Разбира се, имам и свои неща. - Всичко, което е обект на прокуратурата, към него отношение нямам. Имам сериозен ангажимент НДК да е бижу, ремонтирано по всички законови правила. Това се случи. Тепърва българското общество ще черпи от това богатство. НДК ще се развива като културен и конгресен център по естествен път. Техниката по повод европредседателството ни там ще продължи да се ползва. - Има отношение. Министър-председателят е човек със свръхчувствителност към реалния проблем. И това много помага в диалога с него, когато структурирано му се обясни за какво става дума, кое е важно – за гилдията, за твореца. Тогава той много бързо взима вярната страна. - Почивам си най-вече с малката ми дъщеря Боила. Тя е на 12 години. С нея ходя навсякъде. Всяко свободно време. Много пътуваме из страната. Разглеждаме музеи, забележителности, ходим до Пловдив. Катерим планини. Покрай мен и нея запалих да стане рибарка. Ходим по язовири и ловим риба. В колата винаги имам въдици. Ловя на плувка. Не мога да ловя на дънна – да седна да пия три бири и да чакам да ми звънне звънче. Искам да прилъжа рибата. Хващам шарани с анализирана според терена стръв. Често зелени скакалци, щурци. Никога не ходя с готови захранки. - Шахът е моя любов от дете. Шах-клубът на ЦСКА беше буквално до Седмо училище, където съм учил до 12. клас. Минавайки оттам, във втори клас започнах да гледам през витрината играещите. Излезе една госпожа, после разбрах, че се казва Колчакова, беше треньорка на юношите, и ме покани. И аз, като влязох, не излязох. Много пъти е било да казвам на нашите, че отивам на училище, но влизам в клуба и се прибирам след часовете. И като ме питат как е минало училището, казвам: „Много добре“. На майка ми ѝ ставаше лошо, защото ходехме по лагери и турнири. Бях талантлив играч, без да съм шампион. Бях малко бандит и побойник, а не шахматистче с очилца. Редувах шаха с футбола. Там съм левскар. - Винаги съм имал куче. 14 години гледах хрътка афганка. Беше неотлъчно с мен и по язовирите, и в планината, по палатки. Казваше се Мия. Година след като почина не издържах и си взех едно чисто бяло хъски - Моно. Вече е на 7 години. И то е неотлъчно с мен. Само дето не мога да го водя в министерството, което ми е голяма драма. - Силен съм в готвенето. Тежката артилерия, няколко вида кухни – традиционна българска, няколко вида източни специалитети. Правя страхотна капама. Сподели:", "date": "2018.03.18", "title": "САМО В ПИК И \"РЕТРО\"! Министърът на културата Боил Банов в ексклузивна изповед: Учех режисура и бях чистач в театъра (УНИКАЛНИ СНИМКИ)"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%BB%D0%B5%D0%BA%D0%B0%D1%80%D0%B8-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-%D0%B8-%D1%87%D0%B5%D0%BD%D0%B3%D0%B5%D1%82%D0%B0-%D1%81%D0%BF%D0%B0%D1%81%D1%8F%D0%B2%D0%B0%D1%85%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-%D0%BC%D1%8A%D0%B6-news735911.html", "text": "53-годишен мъж пострада при ремонт на лекия му автомобил в село край Благоевград. Сигналът за затиснат мъж е подаден към 9.20 ч. тази сутрин от с. Еленово над едноименния квартал на Благоевград. На местопроизшествието пристигна линейка, патрулка на Второ РУП и пожарна. Вдигнатият на крик лек автомобил „Тойота“ паднал и затиснал ръката на мъжа. Транспортиран е за МБАЛ-Благоевград с тежка травма на ръката. 53-годишният Б.И. бил вдигнал дясната страна на автомобила с крик, под задните гуми подложил трупчета, за да не потегли, съобщава \"Струма.бг\". Ремонтът е извършван пред дома му на равен участък. Мъжът бил легнал успоредно на лежанка, но извън обсега на купето на автомобила, след като свалил предното дясно колело. По неизвестни на този етап причини крикът изпуснал и автомобилът паднал. Донякъде за късмет на ремонтиращия автомобила под купето се оказала само ръката му. На помощ се притекли съседи и близки, които повдигнали автомобила и освободили затиснатия крайник. Травмите му биха били много по-тежки ако се е намирал изцяло под автомобила, пише БГНЕС. С линейка и вероятна фрактура на ръката пострадалият е транспортиран до Спешно-приемно отделение на МБАЛ-Благоевград, в момента му се правят изследвания за полученото нараняване. Пострадалият е професионален водач на товарен автомобил. Сподели:", "date": "2018.03.18", "title": "ЕКШЪН В БЛАГОЕВГРАД! Лекари, пожарникари и ченгета спасяваха пострадал мъж"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B5%D0%BC-%D0%BF%D1%80%D0%BE%D1%84%D0%B5%D1%81%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%81%D0%B2%D0%B0%D0%BB%D1%8F%D1%87-news735905.html", "text": "Едва ли има жена, която иска да се превърне в поредния трофей или сексуално завоевание на мъжа. Ако още не знаете що е то pick-up artist (PUA), то бърз преглед в търсачката ще ви разкрие цял свят, пълен с термини, трикове и ритуали, които винаги работят. Така че не се разстройвайте, ако онзи очарователен съблазнител не се обади никога повече. Може би е по-добре. Ако търсите откритост и отговорност във връзката, стойте далеч от професионалния сваляч. Вижте предупредителните знаци: - Не ви се обажда в първите два дена. Ако сте се разбрали да ви се обади, а той ви звъни чак на третия - това е предупредителен знак. Професионалните свалячи смятат, че това е най-подходящият момент да се обадят. - Изглежда изключително уверен. Свалячът знае, че самочувствието е силно оръжие, дори когато няма никакво покритие. Най-важното е да покаже, че държи нещата под контрол. - Открито флиртува с други жени, за да привлече вниманието ви. Това е най-старият и най-ефективен метод. Разбира се, истинската му цел сте вие. Обърнете внимание на поведението му, когато има други хора наоколо. Ако той играе роля, няма как да не усетите. - Опитва да ви докосне при всяка възможност. Има разлика между начина, по който човек докосва някого, когато е влюбен и когато търси само секс. Мъжът, който се стреми към поредната бройка, ще ви докосне във всяка ситуация - подходяща или не. - Казва точно каквото искате да чуете. Когато един мъж иска да ви съблазни, той иска да предизвика буря от емоции. Повечето мъже не разкриват чувствата си толкова бързо и стихийно. - Начинът, по който сте се запознали и странен. Ако смятате, че начинът, по който сте се запознали, е странен или необичаен, нищо чудно да е бил постановка. - Винаги изглежда перфектен. Излъсканият външен вид, хубавите дрехи и миризмата на хубав парфюм са неизменна част от “играта“. - Изглежда много образован, учтив, осведомен. Чудесно е, ако един мъж е интелигентен, образован, интересен събеседник. Ако обаче се стреми да блесне с познанията си, бъдете внимателни. - Той е мистериозен и загадъчен. Жените винаги са били привличани от загадъчни мъже. Професионалните съблазнители знаят това много добре и го използват. Ако задава твърде много въпроси за вас, но вие не знаете нищо за него, замислете се. Сподели:", "date": "2018.03.18", "title": "Как да разпознаем професионалния сваляч"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BD%D0%B0%D0%BF%D0%B0%D0%B4%D0%BD%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8%D1%8F-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BC%D0%B8%D0%BB%D1%8A%D1%80-news736003.html", "text": "Президентът на САЩ Доналд Тръмп използва \"Туитър\", за да нападне специалния прокурор Робърт Мълър. Екипът на Мълър разследва дали Русия се е намесила на президентските избори в САЩ през 2016 г. и дали е помогнала на предизборната кампания на Тръмп. Тръмп изля гнева си само няколко дни след появилата се информация, че правосъдното министерство е уволнило бившия заместник-директор на ФБР Андрю Маккейб и че Мълър е разпитал Маккейб за уволнението на бившия директор на бюрото Джеймс Коми. \"Защо в екипа на Мълър има 13 закоравели демократи, някои големи поддръжници на Нечестната Хилари и нула републиканци\". Наскоро беше включен още един демократ...някой мислили, че това е справедливо? Няма сговор\", написа Тръмп в \"Туитър\". Вчера личният адвокат на президента Джон Доуд призова екипа на Мълър да прекрати разследването. Демократите поискаха разследването на Мълър да продължи. По-рано днес Тръмп коментира и информацията, че Маккейб е предоставил личните си бележки на Мълър. \" \", коментира държавният глава на САЩ. Сподели:", "date": "2018.03.18", "title": "Тръмп нападна специалния прокурор Милър"}
{"url": "http://pik.bg/%D1%88%D0%BE%D1%84%D1%8C%D0%BE%D1%80%D0%B8-%D0%B0%D0%BB%D0%B0%D1%80%D0%BC%D0%B8%D1%80%D0%B0%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%D1%87%D0%B0%D1%81%D1%82-%D0%BE%D1%82-%D0%BE%D0%B3%D1%80%D0%B0%D0%B4%D0%B0%D1%82%D0%B0-%D0%BD%D0%B0-%D0%B0%D0%BC-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D0%BA%D1%80%D0%B0%D0%B9-%D0%B1%D1%8A%D0%BB%D0%B3%D0%B0%D1%80%D0%BE%D0%B2%D0%BE-news735913.html", "text": "Част от телената ограда, разположена край АМ „Тракия“ в района на Българово, липсва, казаха шофьори пред БургасИНФО, които ни изпратиха и снимки. „Буквално е срязана. Не е възможно да е свалена за подмяна, защото никъде не се виждаха работници. Освен това коловете са изтръгнати от земята. Явно крадците са действали като тайфун. Липсващата част е около 50 метра“, коментираха очевидци. Една от функциите на оградата край магистралата е да спира дивите животни, за да не изскачат на пътните платна. През последните месеци станаха няколко катастрофи точно заради внезапно присъствие на животни на магистралата. Сподели:", "date": "2018.03.18", "title": "ШОФЬОРИ АЛАРМИРАТ: Откраднаха част от оградата на АМ „Тракия“ край Българово "}
{"url": "http://pik.bg/%D1%87%D1%83%D0%B4%D0%BE-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8-%D0%BA%D1%80%D0%B0%D0%B4%D0%B0%D1%82-%D1%82%D0%BE%D0%BA-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D1%81%D0%B5%D0%BB%D0%BE-news735914.html", "text": "Извънземни крадат ток и натоварват хората с високи сметки за електричество. Това се жалват жители на Ново село (Пловдивско), които се кълнат, че редовно са посещавани от зелени човечета. В оплакването се включил и кметът на населеното място. Най-засегнати от извънземните набези са възрастни мъж и жена от селото. Двойката отишла в кметството, оплакали се, че сметката им за ток е прекалено висока и дали своето обяснение за случая. Всяка нощ съществата от чужда галактика кацали в двора на бабата и дядото, влизали в къщата им и с приспособления като шишове се включвали към електромера, за да се зареждат. След това изчезвали с извънземния си кораб с ослепителна светлина. След време набезите им се повтаряли и отново действали по изпитаната схема за кражба на ток. Бабата и дядото били шокирани от извънземните посещения, но признали, че не смеят да се опълчат на пришълците. Тревожели се, че могат да бъдат отвлечени и никога повече да не се върнат на Земята. Затова и старците изпълнително приемали високите сметки за електричество, но напоследък се затруднявали да ги плащат. Възрастните хора потърсили помощ от кмета на Ново село, за да им помогне със задълженията им. Кметът казва, че разказът на пенсионерите го хвърлил в тъча и не знаел как да реагира. Бабата и дядото обаче не се отказвали и щели да търсят помощ и в други институции. Искали сами да заловят пришълците и да ги покажат пред цялото село, чиито жители ги набедили за луди. Сподели:", "date": "2018.03.18", "title": "ЧУДО! Извънземни крадат ток в пловдивско село"}
{"url": "http://pik.bg/%D1%81%D0%BB%D0%B5%D0%B4-%D0%B4%D1%80%D0%B0%D0%BC%D0%B0%D1%82%D0%B0-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%81%D1%82%D0%B0%D0%B4%D0%B8%D0%BE%D0%BD-%D0%B4%D0%B8%D0%BC%D0%B8%D1%82%D1%8A%D1%80-%D0%BF%D0%B5%D0%BD%D0%B5%D0%B2-%D1%81-%D0%BE%D0%B3%D1%80%D0%BE%D0%BC%D0%B5%D0%BD-%D1%83%D0%B4%D0%B0%D1%80-%D0%BF%D0%BE-%D1%81%D0%B8%D0%BD%D0%B8%D1%82%D0%B5-news735962.html", "text": "Легендарният треньор на ЦСКА и националния отбор Димитър Пенев остана доволен от победата на \"армейците\" в дербито с Левски (1:0), след като Фернандо Каранга отбеляза победния гол в последните минути на срещата, акцентира \"Новспорт\". Той заяви, че днес \"сините\" не са играли за себе си, а за Лудогорец. \"Радва ме победата, важното е, че дистанцията с Лудогорец си остава същата. разградчани. Много е рано още да говорим за шампионски победи. Един добър мач и за двата отбора. Трудното дойде от климатичните условия, но не можем да се борим с Господ.\", заяви набързо Пенев. Тежък словесен удар по \"сините\". Към момента ЦСКА и Лудогорец са с по 63 точки и са лидери в класирането на първенството. \"Орлите\" обаче са с мач по-малко, \"зелените\" ще гостуват днес от 18:15 часа на Етър. Левски е на трето място в подреждането с 50 пункта. Сподели:", "date": "2018.03.18", "title": "След драмата на Националния стадион! Димитър Пенев с огромен удар по \"сините\"..."}
{"url": "http://pik.bg/%D0%B4%D0%BE-%D0%B4%D0%B2%D0%B0-%D0%B4%D0%BD%D0%B8-%D1%80%D0%B5%D1%88%D0%B0%D0%B2%D0%B0%D1%82-%D0%B7%D0%B0-%D0%BD%D0%B0%D0%B4%D0%B1%D0%B0%D0%B2%D0%BA%D0%B8-%D0%BD%D0%B0-%D0%BF%D0%B5%D0%BD%D1%81%D0%B8%D0%B8%D1%82%D0%B5-news735933.html", "text": "До 20 март ще се реши дали ще има великденски надбавки за пенсионерите. Toва обяви социалният министър Бисер Петков. Той посочи, че към момента не са водени разговори с министъра на финансите, нито пък са правени разчети. „Решението зависи от финансовия министър, защото става дума за допълнителен и непланиран в бюджета разход“, отбеляза Бисер Петков. Той обясни, че е важно да се види дали тези средства могат да бъдат осигурени, без да се наруши финансовата стабилност на системата. Ако има средства, трябва да се уточни и за кои групи ще бъдат отпуснати, каква ще е сумата, отбеляза Петков. Сподели:", "date": "2018.03.18", "title": "До два дни решават за надбавки на пенсиите"}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%BF%D1%80%D0%BE%D0%B2%D0%B5%D0%B4%D0%B5-%D1%80%D0%B0%D0%B1%D0%BE%D1%82%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BB%D0%B8%D0%B1%D0%B5-%D0%B2-%D0%B5%D0%BF-%D0%BA%D0%BB%D0%BE%D0%B4-%D0%BC%D0%BE%D1%80%D0%B0%D0%B5%D1%81-news736004.html", "text": "Председателят на ПГ на ГЕРБ и председател на Комисията по вътрешна сигурност и обществен ред Цветан Цветанов проведе работна среща с председателя на Комисията на Европейския парламент по граждански свободи, правосъдие и вътрешни работи (ЛИБЕ) Клод Мораес. В срещата участва и Агустин Диаз де Мера, който също е член на ЛИБЕ. По време на срещата Цветан Цветанов и колегите му обсъдиха утрешното заседание на Съвместната група за парламентарен контрол на Европол, на която се очаква да бъдат приети процедурните правила за парламентарен контрол върху работата на Европол от страна на националните парламенти и Европейския парламент. Участниците в срещата се обединиха около извода, че на утрешното заседание за Съвместната група за парламентарен контрол на Европол се очаква постигането на политически консенсус от страните-членки на Европейския съюз за разглеждането и формулирането на процедурните правила за парламентарен контрол на Европейската полицейска служба. В рамките на работната среща стана ясно, че от 9-те държави с резерви по време на последното заседание на Съвместната група в Брюксел през октомври миналата година, този път се очаква постигането на съгласие за окончателното приемане на процедурните правила за контрол на Европол. Сподели:", "date": "2018.03.18", "title": "Цветан Цветанов проведе работна среща с председателя на Комисията ЛИБЕ в ЕП Клод Мораес"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B4%D0%BE-%D0%BC%D0%B5%D1%81%D0%B5%D1%86-%D0%BF%D0%BE%D0%B4%D1%85%D0%B2%D0%B0%D1%89%D0%B0%D1%82-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%B1%D1%83%D0%BB-%D0%B0%D1%80%D1%81%D0%B5%D0%BD%D0%B0%D0%BB%D1%81%D0%BA%D0%B8-news735997.html", "text": "До месец започва ремонтът на столичния булевард \"Арсеналски\", заяви заместник-кметът по транспорт Евгени Крусев пред БНР. В началото на лятото започва и цялостен ремонт на улица \"Граф Игнатиев\". Над 100 милиона лева са заложени за ремонти в София, каза още зам.-кметът Крусев: \"Последните отсечки от бул. \"Монтевидео\", бул.\"Тодор Каблешков\", ул. \"Филип Кутев\", буквално до дни стартира третият етап от изграждането на локалните платна на Северна скоростна тангента. По отношение на малките квартални улици, там разчитаме изключително и само на районните кметове да подадат програмите си за малките вътрешнокавратлни артерии, по които ще се работи през годината\". Сподели:", "date": "2018.03.18", "title": "ВАЖНО! До месец подхващат ремонт на бул. \"Арсеналски\""}
{"url": "http://pik.bg/%D1%87%D0%B5%D1%80%D0%B2%D0%B5%D0%BD-%D1%88%D0%B0%D0%BC%D0%BF%D0%B8%D0%BE%D0%BD-%D1%81-%D0%B5%D0%BC%D0%B1%D0%BB%D0%B5%D0%BC%D0%B0%D1%82%D0%B8%D1%87%D0%BD%D0%B8-%D1%84%D1%80%D0%B0%D0%B7%D0%B8-%D0%B7%D0%B0-%D0%B3%D1%80%D0%B8%D1%88%D0%B0-%D0%B3%D0%B0%D0%BD%D1%87%D0%B5%D0%B2-%D0%BB%D1%8E%D0%B1%D0%B8%D0%BC%D0%B5%D1%86-%D0%BD%D0%B0-%D0%B0%D1%80%D0%BC%D0%B5%D0%B9%D1%81%D0%BA%D0%B0%D1%82%D0%B0-%D0%BF%D1%83%D0%B1%D0%BB%D0%B8%D0%BA%D0%B0-%D0%BE%D1%82%D1%81%D0%B5%D1%87%D0%B5-%D1%87-news735991.html", "text": "Бившият защитник на ЦСКА - Филип Филипов, гостува в предаването \"Код Спорт\" по ТВ+. Филипов е юноша на \"армейците\" и прекарва близо четири години в мъжкия отбор на стадион \"Българска армия\". С \"червените\" печели дубъл – титла и купа на България през 1997 година. Със състава от Борисовата градина печели още една купа на страната – през 1995 година, пише \"Спортал\". Ето и акценти от интервюто на Филип Филипов пред \"Код Спорт\". \"За отбор като ЦСКА 21 години да не направи дубъл са доста. Всички го очакват и затова това е най-посещаваният тим в момента. Има добър и балансиран отбор, който според мен може да се пребори с Лудогорец за шампионската титла и да спечели купата. Пожелавам им от все сърце това да се случи. Наистина мина много време, но и катаклизмите в ЦСКА през годините бяха много. Смениха се много президенти, клубът понесе много сътресения. Добре, че се намери човек като Гриша Ганчев, който се е доказал във футбола и в спорта. Той има нужните характер и финансова стабилност да поеме ЦСКА, защото не всеки може да издържа този клуб. Не е въпросът само да се направи отбор, в ЦСКА има много проблеми, които трябва да се изчистят. И Ганчев ги решава в момента – базата в Панчарево е ремонтирана и е уникална, стадионът ще се направи. Мисля, че той е точният човек за ЦСКА и \"армейците\" ще имат успех с него\"! Сподели:", "date": "2018.03.18", "title": "\"Червен\" шампион с емблематични фрази за Гриша Ганчев! Любимец на \"армейската\" публика отсече, че..."}
