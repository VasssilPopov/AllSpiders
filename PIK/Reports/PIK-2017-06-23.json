{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B4%D0%BC%D0%B8%D1%82%D1%80%D0%B8%D0%B9-%D1%80%D0%BE%D0%B3%D0%BE%D0%B7%D0%B8%D0%BD-%D0%B2%D1%8A%D0%B2-%D0%B2%D1%81%D0%B5%D0%BA%D0%B8-%D1%81%D0%BB%D1%83%D1%87%D0%B0%D0%B9-%D1%80%D1%83%D1%81%D0%B8%D1%8F-%D1%89%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D1%81%D1%8A%D1%80%D0%B1%D0%B8%D1%8F-news669547.html", "text": "РИА Новости, цитирана от \"Фокус\" Във всеки случай Русия ще подкрепи Сърбия, заяви руският вицепремиер Дмитрий Рогозин, предава . Той направи този коментар в ефира на сръбската национална телевизия РТС, отговаряйки на въпрос за неприсъединяването на Белград към санкциите на Европейския съюз срещу Москва. „Ние имаме традиционно приятелски отношения и продължаваме да се придържаме към тях“, подчерта Рогозин. Русия знае, че сръбският народ трябва да направи „правилния избор в своята политика в много сложна политическа ситуация на Балканите“, уточни вицепремиерът. „Във всеки случай Русия ще подкрепи Сърбия“, допълни Рогозин.", "date": "2017.06.23", "title": "Вицепремиерът Дмитрий Рогозин: Във всеки случай Русия ще подкрепи Сърбия"}
{"url": "http://pik.bg/%D0%B5%D1%81-%D0%BD%D0%B0%D0%BB%D0%B0%D0%B3%D0%B0-%D0%B2%D0%B8%D0%B7%D0%BE%D0%B2%D0%B8-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%B8%D1%8F-%D0%B7%D0%B0-%D1%81%D1%82%D1%80%D0%B0%D0%BD%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D0%BD%D0%B5-%D1%81%D0%B8-%D0%B8%D1%81%D0%BA%D0%B0%D1%82-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5-%D0%BE%D0%B1%D1%80%D0%B0%D1%82%D0%BD%D0%BE-news669546.html", "text": "Държавите членки на ЕС решиха днес да наложат визови ограничения на страни извън съюза, които не искат да приемат обратно гражданите си с отказано убежище в Европа, съобщи Ройтерс. По време на двудневната среща в Брюксел, 28-те лидери са се разбрали да използват \"всички възможни лостове, включително преразглеждане на визовата политика към трети страни\", каза високопоставен дипломат от ЕС. \"Можем да използваме визите, за да ги убедим да приемат\" хората, на които е било отказано убежище, каза източникът и допълни, че мярката ще е насочена главно към управляващите елити в тези страни. Някои страни като Бангладеш и Нигерия често отказват да приемат гражданите, които ЕС иска да експулсира, отбеляза Ройтерс.", "date": "2017.06.23", "title": "ЕС налага визови ограничения за страните, които не си искат мигрантите обратно "}
{"url": "http://pik.bg/%D0%B4%D0%B0%D0%BB%D0%B0%D0%B2%D0%B5%D1%80%D0%B0-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%E2%80%9E%D0%B1%D0%BE%D0%BA%D0%BB%D1%83%D0%BA-%D0%BC%D0%B0%D1%80%D0%BA%D0%B5%D1%82%E2%80%9D-%D0%B4%D0%B5%D0%B9%D1%81%D1%82%D0%B2%D0%B0-%D0%BD%D0%B0-%D0%B3%D0%BA%D0%BF%D0%BF-%E2%80%9E%D0%BA%D0%B0%D0%BF%D0%B8%D1%82%D0%B0%D0%BD-%D0%B0%D0%BD%D0%B4%D1%80%D0%B5%D0%B5%D0%B2%D0%BE%E2%80%9D-%D0%B2%D0%B8%D0%B4%D0%B5%D0%BE-news669497.html", "text": "Митничарите на ГКПП „Капитан Андреево“  конфискуват цигари и алкохол. Те задължават преминаващите границата ги изхвърлят в съдовете за смет. Казват, че ще бъдат изгорени. Но потърпевши останали крайно учудени, когато видели как мъж и жена бъркат в боклука и отделят стоки, които най-вероятно ще се появят в търговски обекти у нас. Това съобщи „24 Родопи”, като се позова на информация от  наши търговци. Според тях това е нова схема за търговия с конфискувани стоки. Мъжът и жената вадели от съдовете тип „Бобър“ стоки, пълнели ги в найлонови чували, които внасяли в близката тоалетна. \"Когато пристигнем на нашата митница, стоките, които са повече от позволеното количество, се изхвърлят в кошовете за боклук. Жена и мъж, пред очите на митничарите и пътниците, веднага събират изхвърлените стоки в найлонови чували и ги носят в някакво помещение в тоалетната. Няма никакво съмнение, че събирачите на изхвърлените хранителни стоки, цигари и алкохол се познават с митничарите. Вие сами си направете извода как продължава пътят на тези стоки\", заявиха и пътници, станали нееднократни свидетели на схемата \"Боклук маркет\". Според тях тандемът „боклукчии“ действа много професионално при определянето на стоките в съда за смет на „ставащи“ и „не ставащи“.", "date": "2017.06.23", "title": "ДАЛАВЕРА: Системата „Боклук-маркет” действа на ГКПП „Капитан Андреево” (ВИДЕО)"}
{"url": "http://pik.bg/%D0%B2-%D0%BA%D0%B5%D0%B9%D0%BF-%D0%BA%D0%B0%D0%BD%D0%B0%D0%B2%D0%B5%D1%80%D0%B5%D0%BB-%D0%B7%D0%B0%D0%BF%D0%BE%D1%87%D0%BD%D0%B0-%D0%B8%D0%B7%D0%B2%D0%B5%D0%B6%D0%B4%D0%B0%D0%BD%D0%B5%D1%82%D0%BE-%D0%B2-%D0%BE%D1%80%D0%B1%D0%B8%D1%82%D0%B0-%D0%BD%D0%B0-%D0%BF%D1%8A%D1%80%D0%B2%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%87%D0%B0%D1%81%D1%82%D0%B5%D0%BD-%D1%81%D0%B0%D1%82%D0%B5%D0%BB%D0%B8%D1%82-news669545.html", "text": "В американския космически център Кейп Канаверал започна извеждането в орбита на първия български частен телекомуникационнен сател Bulgariasat-1\", съобщи БГНЕС. Първият български геостационарен комуникационен сателит ще осигури телекомуникационни услуги за потребителите в България, на Балканите и в останалата част на Европа с повече на брой и с по-висока резолюция канали, съ общи Максим Заяков, изпълнителен директор на Булсатком и на България Сат. Сателитът ще бъде позициониран в орбита на 36 000 км над Земята, осигурявайки директно до домовете телевизионни и комуникационни услуги на Балканите и в други европейски региони. За целите на транспортирането до стартовата площадка в Кейп Канаверал, Флорида, сателитът бе опакован в специален контейнер, в контролирана среда, който гарантира, че въздухът около него е свободен от частици и че температурата и влажността вътре в контейнера са регулирани. След изстрелването от ракетата носител Falcon 9 до геостационарната трансферна орбита, сателитът ще използва своите двигатели, за да достигне до Българската позиция на геостационарната орбита. В рамките на 30 дни след изстрелването, сателитът ще е в оперативна готовност да излъчва голям брой и с високо качество ТВ програми за крайните потребители. Очаквайте още подробности.", "date": "2017.06.23", "title": "В Кейп Канаверел започна извеждането в орбита на първия български частен сателит"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8%D1%85%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-%D0%B2-%D0%BC%D0%B5%D0%BA%D0%B0-news669558.html", "text": "Силите за сигурност на Саудитска Арабия са предотвратили терористична атака в свещения за мюсюлманите град Мека, предадoха ТАСС и телевизия \"Ал Арабия\" като се позоват на вътрешното ведомство на кралството. Нападението е осуетено днес. Терористите са имали за цел емблематичната Голяма джамия в Мека, където се пази главната светиня на исляма - Кааба, уточмнява БГНЕС. Нова телевизия", "date": "2017.06.23", "title": "От последните минути! Предотвратиха терористичен акт в Мека"}
{"url": "http://pik.bg/%D1%82%D1%83%D1%80%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B5-%D0%B5%D0%BB%D0%B8%D0%BC%D0%B8%D0%BD%D0%B8%D1%80%D0%B0%D0%BB%D0%B0-6-%D0%B1%D0%BE%D0%B9%D1%86%D0%B8-%D0%BD%D0%B0-%D0%BF%D0%BA%D0%BA-news669544.html", "text": "Anadolu Agency, цитирана от \"Фокус\". Въоръжените сили на Турция са „неутрализирали“ 6 бойци на Кюрдската работническа партия (ПКК) по време на операция в югоизточната провинция Сиирт, предава Според изявление на губернатора на провинцията Мустафа Тутулмъз, 3 бойци са елиминирани в окръзите Первари и Еруг. В изявлението се добавия, че още 3 бойци на ПКК са ранени в Первари. Агенция „Фокус“ припомня, че повече от 1200 души, както военни, така и цивилни, са загубили живота си след като Турция и ПКК подновиха конфликта си през 2015 г.", "date": "2017.06.23", "title": "Турската армия е елиминирала 6 бойци на ПКК"}
{"url": "http://pik.bg/%D1%86%D0%B8%D0%BA-%D0%BD%D0%B0-%D1%80%D1%83%D1%81%D0%B8%D1%8F-%D0%BF%D0%BE%D1%80%D1%8F%D0%B7%D0%B0-%D0%BD%D0%B0%D0%B2%D0%B0%D0%BB%D0%BD%D0%B8-%D0%BD%D1%8F%D0%BC%D0%B0-%D0%BF%D1%80%D0%B0%D0%B2%D0%BE-%D0%B4%D0%B0-%D1%81%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%80%D0%B0-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-news669522.html", "text": "Руския опозиционер Алексей Навални не може да се кандидатира в президентските избори, защото има наказателна присъда за криминално престъпление. Това обяви Централната избирателна комисия на Русия, съобщи Ройтерс. \"Навални няма пасивни избирателни права\" гласи съобщението, което означава, че той не може да се кандидатира за президент. Видният борец против корупцията и противник на Кремъл бе признат за виновен през февруари по дело за незаконно присвояване и осъден на пет години затвор условно. Навални твърди, че делото е скалъпено, за да му попречи да се кандидатира. Навални е заявявал, че не вижда правни пречки за участието си в президентските избори през март 2018 г., тъй като в руската конституция е записано, че нямат право да избират и да бъдат избирани \"лица, които пребивават в места за лишаване от свобода\", а той е осъден условно, съобщи ТАСС. По този повод руската ЦИК заявява в съобщението си: \"Относно липсата на посочените ограничения в т. 3 на чл. 32 на конституцията трябва да се отбележи: конституцията (т. 3 на чл. 55) директно предвижда в редица случаи възможността за ограничаване на правата и свободите на човека и гражданина с федерален закон\". От ЦИК на Русия казаха още, че организирането на т.нар. предизборни щабове в подкрепа на кандидатурата на Алексей Навални не се регулира от изборното законодателство, защото още не е обявено началото на предизборната кампания.Изборите за президент на Русия трябва да се състоят през март 2018 г. Решение за произвеждането им трябва да се вземе през декември 2017 г.", "date": "2017.06.23", "title": "ЦИК на Русия поряза Навални: Няма право да се кандидатира за президент "}
{"url": "http://pik.bg/%D0%B4%D0%BE%D0%B1%D1%80%D0%B8-%D0%BD%D0%BE%D0%B2%D0%B8%D0%BD%D0%B8-%D0%BC%D0%B8%D1%82%D1%8C%D0%BE-%D0%BF%D0%B8%D1%89%D0%BE%D0%B2%D0%B0-%D0%BF%D1%80%D0%B5%D1%81%D0%BA%D0%BE%D1%87%D0%B8-%D1%82%D1%80%D0%B0%D0%BF%D0%B0-%D0%BF%D0%BE%D0%B4%D0%BA%D0%B0%D1%80%D0%B0-%D1%81%D0%B5%D1%81%D1%82%D1%80%D0%B8%D1%82%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-news669346.html", "text": "Известният бохем Димитър Маринов, известен като Митьо Пищова, който вчера по спешност бе докаран в болницата в Бургас с тежка аритмия, е стабилизиран и е добре. Това научи ПИК от свои източници. Сърдечната му дейност е вкарана в ритъм и той се чувства нормално. Очаква се днес по-късно през деня да бъде изваден от стаята със специално наблюдение и да бъде вкаран в обща стая на отделението по кардиология. Вече стабилизиран, Митьо Пищова веднага се вкопчил в две сестри в болницата, които много му харесали. Тази сутрин той постоянно търсел начин да ги накара да дойдат при него, за да го обгрижват. Както ПИК вече написа, сърцето на Митьо Пищова май е пострадало от ударна доза виагра. Бохемът се хвали постоянно с голямата си потенция и че през леглото му са минали хиляди жени, които са останали доволни от „питона“ му гащите. Вчера в един момент обаче му прилошало и получил тежка аритмия, което накарало хората около него веднага да потърсят Спешна помощ. Пищова бил в Слънчев бряг, където организирал конкурс за красота, когато сърцето му излязло от ритъм.", "date": "2017.06.23", "title": " ДОБРИ НОВИНИ! Митьо Пищова прескочи трапа! Подкара сестрите в болницата!"}
{"url": "http://pik.bg/%D0%BD%D0%B0%D0%B9-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B8%D1%8F%D1%82-%D1%82%D0%B5%D1%80%D0%BE%D1%80%D0%B8%D1%81%D1%82-%D0%BD%D0%B0-%D0%BC%D0%B0%D0%BB%D0%B0%D0%B9%D0%B7%D0%B8%D1%8F-%D0%B5-%D0%B6%D0%B8%D0%B2-%D0%B8-%D1%81%D0%B5-%D1%81%D1%80%D0%B0%D0%B6%D0%B0%D0%B2%D0%B0-%D0%B2%D1%8A%D0%B2-%D1%84%D0%B8%D0%BB%D0%B8%D0%BF%D0%B8%D0%BD%D0%B8%D1%82%D0%B5-news669520.html", "text": "The Straits Times, цитиран от \"Фокус\". Главният инспектор на малайзийската полиция Халид Абу Бакар отрече твърденията, че малайзийският екстремист Махмуд Ахмад, който помогна във финансирането, планирането и провеждането на нападението, което терористи извършиха над южния филипински град Марави, е убит, предава сингапурското издание Местните медии твърдяха, че по-рано тази седмица Махмуд Ахмад е загинал в сражение с филипинската армия. „Доктор Махмуд е все още жив и се сражава в Марави“, заяви високопоставеният малайзийски служител на реда.", "date": "2017.06.23", "title": " Най-издирваният терорист на Малайзия е жив и се сражава във Филипините"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D0%BC%D0%BE%D1%81%D0%BA%D0%B2%D0%B0-%D1%80%D1%83%D1%81%D0%B8%D1%8F-%D0%B5-%D0%B2%D0%B0%D0%B6%D0%B5%D0%BD-%D0%BF%D0%B0%D0%B7%D0%B0%D1%80-%D0%B7%D0%B0-%D0%BD%D0%B0%D1%88%D0%B0%D1%82%D0%B0-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B0-%D0%B8%D0%BD%D0%B4%D1%83%D1%81%D1%82%D1%80%D0%B8%D1%8F-news669524.html", "text": "Русия е важен пазар за българската туристическа индустрия. За последната година България се утвърди като привлекателна дестинация за почивка на хиляди руски туристи, предлагайки добри условия и безопасност”, каза още посланикът по време на среща с водещи руски туроператори от двете държави. Бяха изнесени данни, че търсенето на почивки в България продължава да е стабилно и има регистриран ръст от 10-20%. Напоследък се търсят много и организирани почивки за деца от Русия в България. Бойко Коцев обясни, че по покана на български туристически компании, повече от 400 руски студенти по специалност „Туризъм” ще проведат своите стажове в България. Това е възможност да се решат и някои проблеми свързани с дефицит на кадри за тази индустрия.", "date": "2017.06.23", "title": "Българският посланик в Москва: Русия е важен пазар за нашата туристическа индустрия"}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B2-%D0%B0%D1%82%D0%B8%D0%BD%D0%B0-%D0%B4%D1%8F%D0%B4%D0%BE-%D0%BD%D0%B0-100-%D0%B3%D0%BE%D0%B4%D0%B8%D0%BD%D0%B8-%D0%BF%D0%BE%D1%87%D0%B8%D0%BD%D0%B0-%D1%81%D0%BB%D0%B5%D0%B4-%D0%B7%D0%B2%D0%B5%D1%80%D1%81%D0%BA%D0%B8-%D0%BF%D0%BE%D0%B1%D0%BE%D0%B9-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%B3%D1%80%D0%B0%D0%B1%D0%B5%D0%B6-news669527.html", "text": "100-годишен мъж е починал в болница,  няколко часа, след като падна жертва на грабеж в дома си в квартал Калитея на Атина, съобщи полицията в петък, цитирана от \"Български новини\". Според докладите, двама въоръжени мъже влизат у дома на възрастен мъж, където той е живял с 80-годишната жена, около 16:40 в четвъртък. Мъжете обездвижили двойката и избягали с неназована сума пари. Полицията започна разследване", "date": "2017.06.23", "title": "ДРАМА В АТИНА! Дядо на 100 години почина след зверски побой по време на грабеж "}
{"url": "http://pik.bg/%D0%B1%D1%80%D0%BE%D1%8F%D1%82-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D0%B4%D0%B2%D0%B0%D1%82%D0%B0-%D0%B2%D0%B7%D1%80%D0%B8%D0%B2%D0%B0-%D0%B2-%D0%BF%D0%B0%D0%BA%D0%B8%D1%81%D1%82%D0%B0%D0%BD-%D1%81%D1%82%D0%B8%D0%B3%D0%BD%D0%B0-37-%D1%87%D0%BE%D0%B2%D0%B5%D0%BA%D0%B0-news669550.html", "text": "Броят на загиналите при двете експлозии на оживен пазар в северозападната част на Пакистан е достигнал 37 души, съобщи АФП . Инцидентът се случи в последния петък на свещения за мюсюлманите месец Рамадан в Парачинар, ранявайки над 150 души. „Броят на загиналите вече е 37 души, а пострадалите са повече от 150 души“, уточниха властите.", "date": "2017.06.23", "title": "Броят на загиналите при двата взрива в Пакистан стигна 37 човека "}
{"url": "http://pik.bg/%D0%B4%D1%80%D0%B0%D0%BC%D0%B0-%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D0%B0%D1%82%D0%B8%D0%BD%D0%B0-%D0%B4%D0%B2%D0%B0%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%B5%D0%B4%D0%B8%D0%BD-%D0%B5-%D1%80%D0%B0%D0%BD%D0%B5%D0%BD-news669513.html", "text": "Двама души са били убити тази сутрин, след като хеликоптерът им, предназначен за пръскане срещу инсектициди, се разби в блато в района Маратон в Североизточна Атика. Двама души са били извадени от хеликоптера от аварийните екипи, но са починали скоро след това, разказват от \"Български новини\". Трети човек в хеликоптера е  ранен леко. Остава неясно какво е причинило катастрофата. Според пожарната хеликоптера е частен  и е бил нает от регионалните власти да се пръска срещу популации от комари.", "date": "2017.06.23", "title": "ДРАМА! Земеделски хеликоптер се разби в Атина-двама загинаха, един е ранен "}
{"url": "http://pik.bg/%D0%BC%D0%BE%D0%BD%D1%82%D0%B0%D0%BD%D0%B0-%D0%B2-%D0%BF%D0%B0%D0%BD%D0%B8%D0%BA%D0%B016-%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D1%86%D0%B2%D0%B5%D1%82%D0%B5%D0%BB%D0%B8%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0-%D0%BF%D1%80%D0%B5%D0%B4%D0%B8-%D0%B4%D0%B2%D0%B5-%D1%81%D0%B5%D0%B4%D0%BC%D0%B8%D1%86%D0%B8-%D1%82%D1%8A%D1%80%D1%81%D1%8F%D1%82-%D1%8F-%D0%B2%D0%B5%D1%87%D0%B5-%D0%B8%D0%B7-%D1%86%D1%8F%D0%BB%D0%B0%D1%82%D0%B0-%D1%81-news669511.html", "text": "По искане на Районното управление на МВР в Лом, Главна Дирекция \"Национална полиция\" е обявила за общодържавно издирване Цветелина Цветанова Григорова /16 г./ от с. Мокреш, община Вълчедръм, съобщиха от ОД на МВР в Монтана. Момичето е в неизвестност от 9 юни т.г. Тогава то напуснало дома си в Мокреш. Цветелина е висока 145 см, с черна коса, с кафяви очи. Полицията разчита на информация от всеки, който я види, се посочва в съобщението.", "date": "2017.06.23", "title": "Монтана в паника!16-годишната Цветелина изчезна преди две седмици-търсят я вече из цялата страна "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D0%B8%D1%80%D0%B5%D0%BA%D1%82%D0%BE%D1%80-%D1%81%D0%B5-%D0%BE%D0%B1%D0%B5%D1%81%D0%B8-%D0%B2-%D1%86%D0%B5%D1%85-%D0%BD%D0%B0-%D1%80%D0%B0%D1%84%D0%B8%D0%BD%D0%B5%D1%80%D0%B8%D1%8F-%D0%B2-%D1%80%D1%83%D1%81%D0%B5-news669540.html", "text": "Производствен директор в рафинерията \"Полисан\" е намерен обесен на затънтено място в един от цеховете на фирмата край Мартен. Безжизненото тяло на Г.П. е намерено на 22 юни следобед, съобщава \"Утро Русе\".", "date": "2017.06.23", "title": "ИЗВЪНРЕДНО! Директор се обеси в цех на рафинерия в Русе  "}
{"url": "http://pik.bg/%D0%BA%D1%80%D1%8A%D1%87%D0%BC%D0%B0%D1%80%D1%81%D0%BA%D0%B0-%D0%B8%D1%81%D1%82%D0%BE%D1%80%D0%B8%D1%8F-%D0%BA%D0%BB%D0%B8%D0%B5%D0%BD%D1%82-%D0%BD%D0%B0%D0%B1%D0%B8-%D1%81%D0%B5%D1%80%D0%B2%D0%B8%D1%82%D1%8C%D0%BE%D1%80%D0%BA%D0%B0-%D0%B8-%D0%B1%D0%B0%D1%80%D0%BC%D0%B0%D0%BD-%D0%BD%D0%B5-%D0%BF%D1%83%D1%81%D0%BA%D0%B0%D0%BB%D0%B8-%D0%BF%D1%80%D0%B0%D0%B2%D0%B8%D0%BB%D0%BD%D0%B0%D1%82%D0%B0-%D0%BC%D1%83%D0%B7%D0%B8%D0%BA%D0%B0-news669512.html", "text": "Буен клиент удрял, бутал и обиждал сервитьорката и бармана в ресторанта, намиращ се в етнографски комплекс „Генгера“ в Айтос. Агресията му избила, защото те не пускали музиката, на която той държал, съобщи \"Бургас ИНФО\". Екшънът приключил, когато на място дошли полицаи, които усмирили гневния посетител. Мъжът редовно посещавал заведението в продължение на седмица, като се държал арогантно с персонала. Последната вечер, в полунощ, достигнал върха на наглостта, като започнал да заплашва служителите, че не удовлетворяват музикалните му предпочитания. Скочил срещу бармана и го ударил. Тогава се намесила сервитьорката, която искала да ги разтърве, но също отнесла удари. Полицейският екип, който се е отзовал на сигнала за сбиване, установил, че клиентът бил във видимо нетрезво състояние, буйствал и се държал агресивно, включително и по време на проверката на документите му. В крайна сметка на него му е наложена глоба за дребно хулиганство.", "date": "2017.06.23", "title": "КРЪЧМАРСКА ИСТОРИЯ: Клиент наби сервитьорка и барман, не пускали правилната музика"}
{"url": "http://pik.bg/%D1%85%D0%B8%D1%82%D1%80%D0%B5%D1%86%D0%B8-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%B4%D0%B8%D0%BB%D1%8A%D1%80%D0%B8-%D0%BA%D1%80%D0%B8%D0%B5%D1%89%D0%B8-%D0%B4%D1%80%D0%BE%D0%B3%D0%B0-%D0%B2-%D1%80%D0%B0%D0%B1%D0%BE%D1%82%D0%B8%D0%BB%D0%BD%D0%B8%D1%86%D0%B0-%D0%B2-%D0%BC%D0%B5%D0%B4%D0%B5%D0%BD-%D1%80%D1%83%D0%B4%D0%BD%D0%B8%D0%BA-news669548.html", "text": "Двама криминално проявени бургазлии бяха арестувани при полицейска проверка в жк „Меден рудник”. Служители от Четвърто РУ отишли по сигнал в партерно помещение на бл. 530 в комплекса, което се използвало за ремонт на електроуреди, съобщи \"Флагман\". Ченгетата заварили на място старите си познайници Райчо С. и Росен В. И двамата бургазлии били с криминални регистрации. Униформените претърсили младите мъж, като в 27-годишния Росен открили плик с бяло прахообразно вещество – метамфетамин, а в 2 години по-възрастния Райчо – кутийка със същия вид синтетична дрога. Последвала акция в апартамента на Райчо на ул. „Миньорска”. Там ченгетата открили още три пластмасови кутийки с различно количество от същия вид дрога. Намерена е и електронна везна, с която се разпределят дозите за продажба. Райчо и Росен са арестувани за 24 часа. По случая е образувано бързо полицейско производство.", "date": "2017.06.23", "title": "ХИТРЕЦИ! Закопчаха дилъри, криещи дрога в работилница в \"Меден рудник\""}
{"url": "http://pik.bg/%D0%B4%D0%B5%D0%BD%D0%B8%D1%86%D0%B0-%D0%B7%D0%BB%D0%B0%D1%82%D0%B5%D0%B2%D0%B0-%D0%BD%D1%8F%D0%BC%D0%B0-%D0%B4%D0%B0-%D0%B8%D1%81%D0%BA%D0%B0%D0%BC%D0%B5-%D0%BF%D0%B0%D1%80%D0%B8-%D0%BE%D1%82-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B7%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D0%BA%D0%B0-%D0%BD%D0%B0-%D0%B1%D1%83%D0%B7%D0%BB%D1%83%D0%B4%D0%B6%D0%B0-%D0%BD%D1%8F%D0%BC%D0%B0-%D0%B4%D0%B0-%D0%B3%D0%BE-%D0%BF%D1%80%D0%B0%D0%B2%D0%B8%D0%BC-news669538.html", "text": "Отдавна имаме връзка със Зоран Заев, подкрепяли сме го още докато беше кмет на Струмица. Имаме много общи визии например за изкореняване на крайните националистически идеи. Това каза в студиото на БНТ Деница Златева. Тя потвърди, че темата за Западните Балкани е основна за България като председател на Европейския съюз. „България като страна член на ЕС обръщаме голямо внимание на бъдещото развитие на Западните Балкани, не можем да си позволим спорове да всяват допълнително напрежение в един регион с достатъчно много тлеещи огнища”, каза още зам.-председателят на БСП. Според  Деница Златева е доста странно, как след като БСП е обявила желанието си да получи паметника на Бузлуджа, са се появили много други кандидати, включително и Валери Симеонов.  Тя каза, че не са искали да вземат чинията преди 6 години, но тогава не е имало законови възможности за това. „Първо, ще консервираме паметника, след това ще търсим нова роля за него. Няма да искаме пари от държавата, ще ги осигурим. Млади архитекти не само от България, но и от други европейски страни имат желание да се включат в преустройството, това няма да е паметник на комунизма”, допълни Златева.", "date": "2017.06.23", "title": "Деница Златева: Няма да искаме пари от държавата за паметника на Бузлуджа, няма да го правим музей на комунизма"}
{"url": "http://pik.bg/%D1%84%D0%B5%D0%B9%D1%81%D0%B1%D1%83%D0%BA-%D0%B7%D0%B0%D0%BF%D0%BE%D1%87%D0%B2%D0%B0-%D0%B2%D0%BE%D0%B9%D0%BD%D0%B0-%D1%81-%D0%B5%D0%BA%D1%81%D1%82%D1%80%D0%B5%D0%BC%D0%B8%D0%B7%D0%BC%D0%B0-%D0%B2-%D0%B8%D0%BD%D1%82%D0%B5%D1%80%D0%BD%D0%B5%D1%82-news669523.html", "text": "The Hill. От „Фейсбук“ обявиха, че започват нова инициатива за борба срещу екстремисткото съдържание в интернет, след като британският премиер Тереза Мей призова за по-голяма регулация в социалните мрежи, предава американското издание От компанията заявиха, че стартират „Инициатива за онлайн гражданска смелост“ във Великобритания, която ще помага на неправителствените организации в страната, както да проучват, така и да се борят срещу тероризма и екстремисткото съдържание в интернет.", "date": "2017.06.23", "title": "\"Фейсбук\" започва война с екстремизма в интернет"}
{"url": "http://pik.bg/%D1%85%D0%B8%D0%B7%D0%B1%D1%83%D0%BB%D0%BB%D0%B0-%D0%B7%D0%B0%D1%8F%D0%B2%D0%B8-%D1%87%D0%B5-%D0%B1%D1%8A%D0%B4%D0%B5%D1%89%D0%B0-%D0%B2%D0%BE%D0%B9%D0%BD%D0%B0-%D1%81-%D0%B8%D0%B7%D1%80%D0%B0%D0%B5%D0%BB-%D0%BC%D0%BE%D0%B6%D0%B5-%D0%B4%D0%B0-%D0%BF%D1%80%D0%B8%D0%B2%D0%BB%D0%B5%D1%87%D0%B5-%D0%B1%D0%BE%D0%B9%D1%86%D0%B8-%D0%BE%D1%82-%D0%B8%D1%80%D0%B0%D0%BD-%D0%B8%D1%80%D0%B0%D0%BA-%D0%B8-%D1%86%D0%B5%D0%BB%D0%B8%D1%8F-%D1%81%D0%B2%D1%8F%D1%82-news669526.html", "text": "Reuters, цитиран от \"Фокус\". Лидерът на „Хизбулла“ Хасан Насралла заяви, че една бъдеща война на Израел срещу сирия или Ливан, може да привлече хиляди бойци от страни като Ирак, Иран и Йемен, предава Коментарът му дава индикации, че същите подкрепяни от Иран шиитски милиции, които се сражават в Сирия, могат да участват и в бъдещ конфликт с Израел. Напрежението между „Хизбулла“ и Израел расте в последните месеци, откакто Доналд Тръмп стана американски президент, и започна „твърдия“ си курс към Иран. Началникът на ВВС на Израел заяви, че израелската авиация може да приложи огромна мощ в една нова война с „Хизбулла“.", "date": "2017.06.23", "title": "\"Хизбулла\" заяви, че бъдеща война с Израел може да привлече бойци от Иран, Ирак и целия свят"}
{"url": "http://pik.bg/%D1%83%D0%B6%D0%B0%D1%81-%D0%B1%D0%B5%D1%80%D0%BB%D1%83%D1%81%D0%BA%D0%BE%D0%BD%D0%B8-%D1%85%D0%B2%D1%8A%D1%80%D0%BB%D0%B8-%D0%BE%D0%BA%D0%BE-%D0%BD%D0%B0-%D0%BC%D0%B5%D0%BB%D0%B0%D0%BD%D0%B8%D1%8F-%D1%82%D1%80%D1%8A%D0%BC%D0%BF-news669516.html", "text": "Четирикратният бивш италиански премиер Силвио Берлускони заяви днес, че това, което най-харесва в американския президент Доналд Тръмп, е съпругата му Мелания, съобщи Ройтерс. Осемдесетгодишният Берлускони участва днес в обедно телевизионно токшоу, където бе попитан дали е поласкан, че го сравняват с Тръмп, който също започва като магнат на недвижими имоти и става предизвикващ полемики политически лидер. \"Това не поражда никакви чувства у мен\", каза милиардерът, но побърза да добави: \"Но по отношение на Тръмп мога да кажа, че подобно на много мъже и жени, харесвам Мелания. Заради красотата, стила и чара й\". Миналия месец Берлускони нарече новоизбрания френски президент Еманюел Макрон \"приятен момък с добре изглеждаща майка\", имайки предвид 64-годишната му съпруга Брижит Троньо. Осемдесетгодишният Берлускони се завърна на политическата сцена тази седмица, за да агитира за партията си \"Форца Италия\" преди балотажите на общинските избори в неделя. Въпреки че бе изхвърлен от парламента, след като бе осъден за данъчни измами преди четири години, той остава безспорен лидер на партията си, която е трета по популярност.", "date": "2017.06.23", "title": "УЖАС! Берлускони хвърли око на Мелания Тръмп "}
{"url": "http://pik.bg/%D0%B0%D0%BA%D0%BE-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%E2%80%9E%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0%E2%80%9C%D0%B0%D0%B1%D1%83-%D0%B1%D0%B0%D0%BA%D1%80-%D0%B0%D0%BB-%D0%B1%D0%B0%D0%B3%D0%B4%D0%B0%D0%B4%D0%B8-%D0%B5-%D0%BC%D1%8A%D1%80%D1%82%D1%8A%D0%B2-%D0%B2%D0%B5%D1%80%D0%BE%D1%8F%D1%82%D0%BD%D0%B8%D1%82%D0%B5-%D0%BC%D1%83-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%86%D0%B8-%D1%81%D0%B0--news669543.html", "text": "Ако лидерът на „Ислямска държава“ е мъртъв, вероятно ще бъде наследен от един от двамата си най-важни помощници, които са бивши иракски офицери от времето на Саддам Хюсейн, съобщи Ройтерс. Eксперти твърдят, че не виждат ясен наследник на провъзгласилия се за халиф Абу Бакр ал Багдади, но считат, че Ияд ал Обайди и Аяд ал Джумали, са най-вероятните кандидати за първата позиция в групировката. Ияд ал Обайди е на около 50 г. и служи като военен министър на „Ислямска държава“. Аяд ал Джумали е над 40 г., и е глава на службата за сигурност на групировката. Агенция „Фокус“ припомня, че двамата бяха участници в сунитското салафистко въстание в Ирак през 2003 г.. Двамата са най-приближените подчинени на Абу Бакр ал Багдади от 2016 г.", "date": "2017.06.23", "title": " Ако лидерът на „Ислямска държава“Абу Бакр ал Багдади е мъртъв, вероятните му наследници са бивши офицери на Саддам Хюсейн"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%BE%D0%BA-%D1%83%D0%B1%D0%B8-%D0%BF%D0%B5%D1%82%D0%B8%D0%BC%D0%B0-%D0%B4%D1%83%D1%88%D0%B8-%D0%B2-%D0%B0%D0%BA%D0%B2%D0%B0%D0%BF%D0%B0%D1%80%D0%BA-%D0%B2-%D1%82%D1%83%D1%80%D1%86%D0%B8%D1%8F-news669515.html", "text": "Три деца и двама възрастни са станали жертва на токов удар във воден парк в Северозападна Туриця, съобщи Би Би Си, като се позова на местни медии.  Инцидентът е станал в град Акуази, провинция Сакария, на 100 километра източно от Истанбул. Три деца започнали да се мятат във водата и собственикът на аквапарка и синът му се хвърлили да ги спасяват. Но и те били ударени от ток. Когато ги извадили от водата и откарали в болница, лекарите само констатирали смъртта им.", "date": "2017.06.23", "title": " ТРАГЕДИЯ:Ток уби петима души в аквапарк в Турция"}
{"url": "http://pik.bg/%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BF%D0%BB%D0%B0%D0%BD%D0%B8%D1%80%D0%B0-%D0%B4%D0%B0-%D0%B2%D0%B7%D0%B5%D0%BC%D0%B5-%D0%BC%D0%B5%D1%80%D0%BA%D0%B8-%D0%BF%D1%80%D0%BE%D1%82%D0%B8%D0%B2-%D0%B5%D0%BF%D0%B8%D0%B4%D0%B5%D0%BC%D0%B8%D1%8F%D1%82%D0%B0-%D0%BE%D1%82-%D1%85%D0%BE%D0%BB%D0%B5%D1%80%D0%B0-%D0%B2-%D0%B9%D0%B5%D0%BC%D0%B5%D0%BD-news669542.html", "text": "CNN, цитиран от \"Фокус\". Саудитска Арабия планира да похарчи десетки милиони долари за спирането на епидемията от холера в Йемен, предава Саудитска Арабия, която воюва срещу йеменските хути, планира да дари 66.7 милиона долара на УНИЦЕФ и Световната здравна организация, за борба срещу избухналата епидемия на холера в Йемен. Това се случва докато въоръжените сили на Рияд провеждат военна офанзива срещу хутите.", "date": "2017.06.23", "title": " Саудитска Арабия планира да вземе мерки против епидемията от холера в Йемен"}
{"url": "http://pik.bg/%D1%88%D0%B0%D1%88-%D0%B8-%D0%BF%D0%B0%D0%BD%D0%B8%D0%BA%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%80%D0%B0%D0%B4%D0%B8%D0%BA%D0%B0%D0%BB%D0%BD%D0%B8-%D0%B0%D0%BD%D1%82%D0%B8%D0%BA%D0%B0%D0%BF%D0%B8%D1%82%D0%B0%D0%BB%D0%B8%D1%81%D1%82%D0%B8-%D1%81%D0%B5-%D0%BE%D1%87%D0%B0%D0%BA%D0%B2%D0%B0-%D0%B4%D0%B0-%D0%B1%D0%BB%D0%BE%D0%BA%D0%B8%D1%80%D0%B0%D1%82-%D1%85%D0%B0%D0%BC%D0%B1%D1%83%D1%80%D0%B3-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD-news669514.html", "text": "Reuters, цитиран от \"Фокус\" Близо 7 хиляди радикални антикапиталисти се очаква да блокират улиците на Хамбург по време на срещата на Г-20, предава . Полицията се готви за възможни прояви на насилие и размирици. На 7-8 юли лидерите на 20-те водещи икономики ще се съберат във втория най-голям град в Германия. За сигурността на мероприятието ще се грижат 20 хиляди полицаи. Задачата им ще бъде затруднена от подготвяния срещу турския президент Ердоган протест от страна на привърженици на Кюрдската работническа партия. Граждани от турски произход, които подкрепят президента Ердоган ще проведат контра-митинг. Освен това, властите ще следят и за възможна терористична атака.", "date": "2017.06.23", "title": "ШАШ И ПАНИКА В ГЕРМАНИЯ! Радикални антикапиталисти се очаква да блокират Хамбург по време на срещата на Г-20"}
{"url": "http://pik.bg/%D1%81%D0%B8%D0%BA%D1%80%D0%B5%D1%82-%D1%81%D1%8A%D1%80%D0%B2%D0%B8%D1%81-%D1%81%D0%BB%D0%B5%D0%B4%D0%B8-%D0%B4%D0%B6%D0%BE%D0%BD%D0%B8-%D0%B4%D0%B5%D0%BF-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%BF%D0%BB%D0%B0%D1%85%D0%B8-%D1%81%D1%80%D0%B5%D1%89%D1%83-%D1%82%D1%80%D1%8A%D0%BC%D0%BF-news669531.html", "text": "Тайните служби на САЩ, известни като „Сикрет сървис“, една от задачите на които е и охраната на американския президент Доналд Тръмп, са коментирали изказване на холивудския актьор Джони Деп, в което той говори за убийство на държавния глава. Това съобщи ТАСС. „Сикрет сървис“ са отговорили на запитване от американската телевизия ABC за коментар на изказване на Деп по време на музикалния фестивал в Гластънбъри, Великобритания. „Ние внимателно проследяваме информацията за откриване на източника, в това число и в социалните мрежи, и оценяваме възможната заплаха. От съображения за сигурност не можем да обсъждаме конкретно или в общ план средствата и методите, използвани от нас при изпълнението на задачите по охраната“, се казва в съобщението на тайните служби. По време на среща с фенове на фестивала в Гластънбъри след споменаването на Тръмп, Деп задал провокиращия въпрос „А кога беше последният път, в който актьор е убил президента?“. „Искам само да внеса яснота, че аз не съм актьор. Аз лъжа, за да си изкарвам прехраната“, допълни още той. Най-вероятно Деп е имал предвид убийството на 16-я американски президент Ейбрахам Линкълн по време на спектакъл във Вашингтон, където е застрелян от актьора Джон Уилкс Бут.", "date": "2017.06.23", "title": "\"Сикрет сървис\" следи Джони Деп заради заплахи срещу Тръмп "}
{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B5%D0%BC%D0%B8%D0%BB-%D1%80%D0%B0%D0%B4%D0%B5%D0%B2-%D0%BD%D0%B0%D0%B4-600-%D1%85%D0%B8%D0%BB-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0-%D1%81%D0%B0-%D1%81-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8-%D0%B7%D0%B0%D1%82%D1%80%D1%83%D0%B4%D0%BD%D0%B5%D0%BD%D0%B8%D1%8F-news669529.html", "text": "Радио „Фокус“ евродепутатът от ГЕРБ/ЕНП Емил Радев. Той обясни, че когато кредиторът е съгласен да се разсрочи задължение, това значи, че и длъжникът няма да бъде подлаган да изпълни процедури по отнемане на имущество в периода на разсрочване. По думите му отсрочването и разсрочването са основно в интерес на длъжника. „Над 600 000 семейства в момента са с финансови затруднения, образувани са изпълнителни производства. Ние трябва да дадем възможност на всички тези хора след един дълъг период от време, какъвто е 10-те години, да се освободят от дълговете си, да почнат наново да градят семейната си икономика, да могат нормално да придобият имущество, жилище, без да се притесняват, че веднага то ще бъде обект на атака от кредиторите. Да могат да излязат на светло и в трудово-правните взаимоотношения, защото множество от тези хора от страх, че ще им бъде запорирано трудовото възнаграждение, стоят в сивия сектор, не сключват трудови договори, от което главно страдат работниците и служителите. Разбира се, и държавата губи от данъци и осигуровки“, обясни евродепутатът. Той обърна внимание, че почти всички държави членки на ЕС имат процедури, които позволяват на длъжниците да се освободят от дълговете си в даден момент и единствено в България, Хърватска и Малта на този етап няма такъв режим. Въвеждането на 10-годишна абсолютна погасителна давност за физическите лица, която предлага ГЕРБ, ще премахне в България понятието „вечен длъжник“,  каза в предаването „Това е България“ на", "date": "2017.06.23", "title": "Евродепутатът Емил Радев: Над 600 хил. семейства са с финансови затруднения"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BB%D0%BE%D1%80%D0%B0-%D0%BA%D1%80%D1%83%D0%BC%D0%BE%D0%B2%D0%B0-%D0%B8-%D0%B3%D0%B0%D0%BB%D1%8F-%D1%89%D1%8A%D1%80%D0%B1%D0%B5%D0%B2%D0%B0-%D0%B1%D1%80%D0%B5%D0%BC%D0%B5%D0%BD%D0%B5%D1%8F%D1%82-%D0%B2-%D0%BA%D0%BE%D0%BC%D0%B1%D0%B8%D0%BD%D0%B0-news669468.html", "text": "Водещите на \"Комбина\" Лора Крумова и Галя Щърбева хвърлиха в смут управата на Нова телевизия с плановете си да си родят по още едно дете. На пръв поглед в това няма нищо неестествено, с тази разлика, че двете колежки и близки приятелки имат намерение да забременеят по едно и също време, за да могат след това да си отгледат децата заедно. Амбициите на телевизионерките са били посрещнати \"на нож\" от ръководството на Нова, тъй като неделното им вечерно предаване за известен период от време ще трябва да остане без водещи. А от евентуалното внедряване на нови лица в шоуто е възможно да пострадат авторитетът и рейтингът му, градени от двете дами вече три сезона. Напрежението по високите етажи в Нова се успокоило след нарочна среща между шефовете и водещите, на която те запознали работодателите си в детайли със своите майчински планове. Оказало се, че Лорчето и Галя изчислили новите си бременности до най-малкия детайл, и то така, че те по никакъв начин да не попречат на задълженията им към \"Комбина\". Според плана им журналистките трябва да заченат през есента, за да износят децата си до пролетта, след което да се посветят на тях през летния сезон, когато предаването излиза във ваканция и  през есента на 2018 г. отново да са в ефир за четвъртия сезон. И докато този замисъл е лесно осъществим за Лора, то при приятелката й не е съвсем сигурно дали ще се получи от първия път. Не е тайна, че при първата си бременност Крумова се довери на постиженията на съвременната репродуктивна медицина, с които едва ли не в днешно време можеш да заченеш по график. Щърбева и половинката й - операторът Петко Гюлчев, обаче си направиха дъщеричката по естествен път, като и сега смятали да действат по този начин. Дали Галя ще има късмета да зачене по едно и също време с Лора, е божа работа. И първия път им се получи няколко месеца по-късно, затова и рожбите им проплакаха с 4 месеца разлика - Явор на Лора и Сотир се роди на 20 септември 2013-а, а Калина на Галя и Петко - на 16 януари следващата година. Шефовете на Нова обаче все пак не са съвсем спокойни въпреки уверението на водещите, че няма да се налага да издирват техни заместнички. Те се опасяват дали майките ще успеят за отрицателно време да възвърнат формата си. По-трудно е при Лора, която е склонна към лесно напълняване. След раждането на Явор Крумова не искаше да се връща на екран година и половина, през което време водеше здрава битка с натрупаното през 9-те месеца тегло. Въпреки притесненията на работодателите си водещата на \"Комбина\" е категорична, че ще зарадва Яворчо с братче или сестриче и дори вече е направила първата крачка към своята цел. Наскоро Лора Крумова е била забелязана в столичната клиника \"Надежда\". Именно един от нейните специалисти, д-р Георги Стаменов, й направи инвитро процедурата преди пет години.", "date": "2017.06.23", "title": "САМО В ПИК И \"РЕТРО\"! Лора Крумова и Галя Щърбева бременеят в комбина"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%B8%D1%81%D0%BA%D0%B0-%D0%B5%D1%81-%D0%B4%D0%B0-%D0%BF%D0%BE%D0%BB%D1%83%D1%87%D0%B8-%D0%BF%D1%80%D0%B0%D0%B2%D0%BE%D0%BC%D0%BE%D1%89%D0%B8%D1%8F-%D0%B7%D0%B0-%D0%BA%D0%BE%D0%BD%D1%82%D1%80%D0%BE%D0%BB-%D0%B8-%D1%80%D0%B5%D0%B3%D1%83%D0%BB%D0%B0%D1%86%D0%B8%D1%8F-%D0%BD%D0%B0%D0%B4-%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%82%D0%B5-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%B8-%D0%B2-%D0%B5%D0%B2%D1%80-news669503.html", "text": "AFP, цитирана от \"Фокус\" Френският президент Макрон предложи Европейският съюз да получи допълнителни правомощия за контрол и регулация над китайските инвестиции в стратегически отрасли на европейската икономика, предава . Eвропейските лидери обсъждаха темата на втория ден от срещата в Брюксел. Президентът на Франция пожелае да се отдели специално внимание на вълната от китайски инвестиции в Европа, която стресна някои европейски правителства, включително властите в Берлин. „Справедливата търговия е за предпочитане пред закона на джунглата“, каза Еманюел Макрон на съвместна пресконференция с Ангела Меркел. Идеите на френския президент срещнаха отпор от представители на Испания, Гърция и Португалия, които приветстват големите китайски инвестиции.", "date": "2017.06.23", "title": "Макрон иска ЕС да получи правомощия за контрол и регулация над китайските инвестиции в Европа"}
{"url": "http://pik.bg/%D0%BD%D0%B0%D0%BF%D0%B0%D1%81%D1%82-%D0%B2-%D1%81%D0%BE%D1%84%D0%B8%D1%8F-%D0%B4%D0%B6%D0%B5%D0%B1%D1%87%D0%B8%D0%B8-%D0%BC%D0%B0%D1%81%D0%BE%D0%B2%D0%BE-%D0%BE%D1%82%D0%BC%D1%8A%D0%BA%D0%B2%D0%B0%D1%82-%D1%87%D0%B0%D0%BD%D1%82%D0%B8-%D0%B8-%D0%BF%D0%B0%D1%80%D0%B8-%D0%BE%D1%82-%D1%81%D0%BF%D1%80%D0%B5%D0%BB%D0%B8-%D0%BA%D0%BE%D0%BB%D0%B8-news669532.html", "text": "Отново кражби на кръстовища. Джебчии отмъкват чантите и лични вещи на шофьори, докато са спрели и чакат на светофар, съобщи  Нова Телевизия. Това е едно от кръстовищата в София, където в час пик шофьорите прекарват най-дълго време в задръстване. Оказва се, че отсечката между ул. „Граф Игнатиев” и ул. „Ген. Гурко” е и работното място на трафик-джебчиите. Някои от тях мият прозорци, други просят, а трети пребъркват автомобили със свалени прозорци. Сценарият е прост. Температурите са високи, а прозорците на автомобила - свалени. Щом светофарът светне червено, на ход са джебчиите. В случая на Десислава, крадецът е все още дете. „Бях на светофара, заключени врати и дойде едно детенце да проси, аз му казах да мръдне защото нямам какво да му дам, при което то грабна чантата ми, аз я дръпнах и дадох газ. Просто не очаквах, че такова нещо може да се случи”, казва Десислава Шейнова. Жертвите нямат полезен ход. В случай, че преследват крадеца, автомобилът остава без надзор. Въпреки че на кръстовището има камери, Десислава не подава жалба в полицията. А след горчивия опит, мерките вече са на лице. „Чантата на задната седалка, заключени врати и ако прозорецът е пуснат, само този - от моята страна”, категорична е Десислава Шейнова. От Столичната дирекция на вътрешните работи обявиха, че за тази година не са постъпвали сигнали за подобни инциденти, но лицата, които припечелват от просия по столичните кръстовища, са познати на органите на реда.", "date": "2017.06.23", "title": "НАПАСТ В СОФИЯ! Джебчии масово отмъкват чанти и пари от спрели коли "}
{"url": "http://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B5%D0%BB%D0%B5%D0%BC%D0%B5%D0%BD%D1%82%D0%B0%D1%80%D0%BD%D0%B8%D1%82%D0%B5-%D0%B7%D0%B0%D1%8F%D0%B6%D0%B4%D0%B0%D0%BD%D0%B8%D1%8F-%D0%BE%D1%82-%D1%81%D1%82%D1%80%D0%B0%D0%BD%D0%B0-%D0%BD%D0%B0-%D0%B1%D1%81%D0%BF-%D0%BF%D1%80%D0%B8%D0%BD%D0%B8%D0%B7%D1%8F%D0%B2%D0%B0%D1%82-%D0%BD%D0%B8%D0%B2%D0%BE%D1%82%D0%BE-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news669507.html", "text": "Караянчева обясни,че ако Министерски съвет даде сигнал,че е готов, парламентът може и през ваканцията да се събере. И всичко, което е свързано със законови промени да бъде свършено бързо. Призовавам колегите от опозицията да дебатираме сериозни теми. Елементарните заяждания от тяхна страна принизяват нивото на парламента. Това каза пред камерите на БНТ  зам.-председателят на НС Цвета Караянчева от ГЕРБ. Опозицията има огромно поле за действие. БСП имат 4 или 5 законопроекта. Няма нищо вярно в тезите им, че блокираме техни законопроекти. Те имат редица председатели на комисии и лесно могат да вкарат законопроектите си там, но не го правят, за да говорят лъжи. Никой не дискриминира БСП. Ние сме изключително диалогични към опозицията, а те само се оплакват. Критиките им са много грозни. Последните бяха по адрес на Мария Габриел. Вицепрезидентът Илияна Йотова каза само хубави неща за Габриел. Опозицията трябва да се научи да казва хубави неща за управляващите, когато сме си свършили работата. Те трябва да бъдат непрекъснато нащрек, за да може ние да си вършим по-добре работата, но не трябва да лъжат, категорична беше Караянчева. И продължи: \"Дебатът за мажоритарната система трябва да продължи. Беше хубаво, че законопроектът влезе в пленарна зала. Ние сгрешихме преди референдума, защото никой не обясни на българските граждани плюсовете и минусите на мажоритарния вот. Ако някой иска да работи политически, трябва да направи партия. Политика не се прави със закани и заклинания. Не мога да коментирам дали Слави Трифонов ще бъде опасен политически противник. Това ще се разбере на едни избори. Ако той иска, да заповяда в парламента\".", "date": "2017.06.23", "title": "Цвета Караянчева: Елементарните заяждания от страна на БСП принизяват нивото на парламента "}
{"url": "http://pik.bg/%D0%B2-%D0%BD%D1%8E-%D0%B9%D0%BE%D1%80%D0%BA-%D1%82%D1%80%D0%B5%D0%BD%D0%B8%D1%80%D0%B0%D1%82-%D0%B7%D1%83%D0%BC%D0%B1%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D1%87%D0%B0%D0%BB%D0%B3%D0%B0-%D0%B2%D0%B8%D0%B4%D0%B5%D0%BE-news669482.html", "text": "Чужденци тренират зумба и се забавляват под звуците на българска чалга. Любопитното в този случай е, че това се случва в Ню Йорк. Видеото, споделено във Фейсбук, стана хит само за няколко часа. „Денят е 21 юни, 6:30 следобед, 6-о авеню и 48 улица - Ню Йорк сити... Хората тренират и се забавляват с българска чалга музика...“, пише потребителят, качил видеото.", "date": "2017.06.23", "title": "В Ню Йорк тренират зумба на... българска чалга (ВИДЕО) "}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BA%D1%8A%D1%80%D0%BB%D0%B5%D0%B6%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%BF%D0%BB%D0%B0%D0%B6%D0%BE%D0%B2%D0%B5%D1%82%D0%B5---92-%D1%81%D0%BB%D1%83%D1%87%D0%B0%D1%8F-%D0%BD%D0%B0-%D1%83%D1%85%D0%B0%D0%BF%D0%B0%D0%BD%D0%B8-%D1%81%D0%B0%D0%BC%D0%BE-%D0%B7%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news669483.html", "text": "92-ма души са ухапани от кърлежи за периода 16 юни 2017 г. – 22 юни 2017г. В биологичната лаборатория на РЗИ са изследвани 2 кърлежа – 1 случай с Иксодес рицинус и 1- Hyaloma marginatum. Няма регистрирани случаи на заболели от Лаймска болест и Марсилска треска, съобщи „Варна утре”. Регистрираната остра заразна заболeваемост се движи в характерните за сезона граници, съобщават от РЗИ. Регистрирани са 32 случая на чревни инфекции срещу 28 от предходната седмица, като през настоящите дни чревните инфекции са представени от: 26 ентероколита, 3 салмонелози, 1 колиентерит и 2 вирусни хепатита. От въздушно- капковите инфекции /без грип и ОРЗ/ са регистрирани 42 лица срещу 35 за предходната седмица, представени от: 39 случая на варицела и 3 случая на скарлатина. Случаите с диагноза ОРЗ са 133 срещу 120 за предходната седмица. С диагноза Грип в Инфекциозна клиника на МБАЛ „Св. Марина” няма постъпили за лечение пациенти. С усложнения след преболедуване от ОРЗ са общо 13 лица: от тях с бронхити – 7 и с пневмония – 6 лица. В имунизационния кабинет през отчетния период са преминали общо 75 лица. Проведени са общо 40 имунизации. С ваксина против жълта треска са обхванати 13 лица.", "date": "2017.06.23", "title": "ВНИМАНИЕ! Кърлежи нападнаха плажовете - 92 случая на ухапани само за седмица във Варна"}
{"url": "http://pik.bg/%D0%B4%D0%BE%D0%BA%D1%82%D0%BE%D1%80-%D0%B0%D0%BD%D0%B3%D0%B5%D0%BB-%D0%BA%D1%83%D0%BD%D1%87%D0%B5%D0%B2-%D0%BF%D1%80%D0%BE%D0%B1%D0%BB%D0%B5%D0%BC%D1%8A%D1%82-%D1%81-%D1%80%D0%B0%D0%B4%D0%B8%D0%BE%D0%B0%D0%BA%D1%82%D0%B8%D0%B2%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-%D0%B2-%D1%85%D0%B0%D1%81%D0%BA%D0%BE%D0%B2%D0%BE-%D0%B5-%D1%80%D0%B5%D1%88%D0%B5%D0%BD-%D0%BE%D1%82%D0%BF%D0%B0%D0%B4%D0%B0%D1%82-%D0%B2%D1%81%D0%B8%D1%87%D0%BA-news669510.html", "text": "Радостното е, че в момента радиационната индикативна доза е от 2 до 5 пъти по-ниска от допустимото. Това са данни, изчислени от БАН, на които не можем да вярваме. Световната здравна организация ни писа,        че изводите на нашите експерти съвпадат с техните наблюдение. Това каза в студиото на БНТ доктор Ангел Кунчев, главен държавен здравен инспектор. „Това, което ни се препоръчва като мерик, ние вече го правим. Хасково беше в режим на водата само четири дни, сега режим няма, отпада и препоръката водата да не се ползва за пиене и готвене”, поясни инспекторът. Той допълни, че само 6 от кладенците остават с високо ниво на алфа активност, те остават затворени, докато нивата не се нормализират. \"Има повишено ниво на заболявания в Хасковско, но то не е свързано с водата и нивата на алфа активността\", продължи д-р Кунчев.", "date": "2017.06.23", "title": "Доктор Ангел Кунчев: Проблемът с радиоактивността на водата в Хасково е решен, отпадат всички забрани"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B6%D0%B5%D1%81%D1%82%D0%BE%D0%BA%D0%B0-%D0%B4%D1%80%D0%B0%D0%BC%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD---%D0%B4%D0%BE%D0%BA%D1%82%D0%BE%D1%80%D0%B8-%D0%BF%D1%80%D0%B5%D0%BA%D1%8A%D1%81%D0%B2%D0%B0%D0%BD%D0%B8%D1%8F-%D0%BB%D1%83%D0%B4-%D0%BC%D0%B0%D1%87---%D0%B3%D1%80%D0%B8%D1%88%D0%BE-%D0%BB%D0%B8%D0%BA%D1%83%D0%B2%D0%B0-%D0%B2%D0%B8%D0%B4%D0%B5%D0%BE-news669490.html", "text": "Никол Шерцингер показа свое видео от Лондон. Шерци и Гришо са в един град. А докато Никол изпълнява ангажименти към известно музикално предаване, Григор щурмува титлата на турнира в Куинс. Димитров победи драматично Данил Медведев в среща от 1/4-финалите на надпреварата. Успех с 2:1 сета. 6:3, 3:6, 6:3 в отделните части. Досега Гришо надви с 2:0 сета Райън Харисън и обърна от 0:1 до 2:1 сета Жулиен Бенето в английската столица. Руснакът, който е под номер 60 в тенис-ранглистата при мъжете, преодоля по пътя си към Топ 8 на състезанието Никола Маю  и Танаси Кокинакис. За полуфиналите вече се класираха Жил Мюлер и Марин Чилич. Гришо (номер 11 в ранглистата) ще спори за място на финала с надвилия от мача между Томаш Бердих и Фелисиано Лопес. Григор и 21-годишният Медведев впечатлиха с класа и трилър на Централния корт. Междувременно още една добра новина за българския тенис днес. Цветана Пиронкова за пореден път доказа, че се чувства перфектно на тревни кортове и потегли с впечатляващо 6:2 6:2 над 17-годишната Маркета Вондроушова в квалификациите на турнира в Ийстбърн. Пред Цвети предстои да се изправи срещу Лара Аруабарена в директна битка за място в основната схема. Гришо е победител в Куинс през 2014 година, а сега е вече само на две крачки от втори триумф в състезанието. Драмата стана огромна, още по време на загрявката. Данил получи травма. А физиотерапевт влезе на корта. Сериозни проблеми за опонента на Григор. Всички на Централния корт бяха настръхнали. Не се знаеше дали мачът ще се проведе. Гришо вече бе абсолютен фаворит за продължаване напред. Докторът на турнира опита да помогне на младия талант. Медицински таймаут преди старта на сблъсъка. Двубоят започна със сервис-гейм на Димитров - 1:0. Последва маратонско подаване на Медведев. Дани Валверду подкрепя Гришо от трибуните. А ранният брейк е факт - 2:0. Огромни проблеми за Данил. Затвърждаване на преднината - 3:0. Съперникът на Григор можеше да се откаже във всеки един момент, решавайки да не рискува здравословното си състояние. Още един дълъг сервис-гейм на Медведев, а сред поредица от равенства и шансове за пробив, брейк номер 2 в мача е осъществен. 4:0. Димитров безупречен на сервис - 5:0. Първи гейм за близо 2-метровия Данил - 5:1. Гришо сервира за спечелване на сета. Спад в играта на Григор, пробив - 5:2. Руснакът слага лед на дясното си рамо по време на почивката между геймовете. Успех за Медведев на сервис и от 5:0 резултатът става 5:3. Димитров отново много силен на линията за изпълнение на начален удар. Нито едно второ подаване на Гришо. Цял сет само при първи сервис за Григор - страхотно постижение и 6:3. Данил търси медицинска помощ, а за да е пълна драмата Димитров сервира при 100 процента успеваемост. Сет номер 2 започна със сервис-гейм в полза на Медведев. А при подаването на Гришо Данил получи точка за брейк. Опонентът на Димитров премина в атака, стигна до лесна топка на мрежата, но не успя да осъществи уинър. Равенство, а Григор се активизира и не позволи да се стигне до пробив. Важен момент в мача - вместо 0:2 гейма, резултат 1:1. Още геймове в полза на сервиращите - 2:3. Зададе се маратонски гейм, Димитров отрази 2 възможности за брейк, но при третата не съумя да повтори упражнението - 2:4. От ситуацията с евентуално отказване на Данил Медведев, руснакът съумява да стигне до сериозни шансове за успех в мача. 2:5. Григор сервира за оставане в сета - 3:5. Данил подава за изравняване на резултата в сетовете - 0:15, 15:15, 15:30, 30:30 - форхенд в мрежата, сериозен пропуснат шанс за Гришо, 40:30, гейм и сет - 6:3. Проблемите при руският талант отшумяват, а Димитров допусна срив в представянето си. Решаваща трета част. Тотален трилър - при 1:1 гейма в третия сет, Григор допусна брейк - 1:2. Ключов гейм - 0:15, 0:30, 15:30, 30:30, 40:30, 40:40, брейк-пойнт, пробив! 2:2. Сервис-гейм на нула - 3:2. Какъв мач! Още един брейк - 4:2. Затвърждаване на преднината - 5:2. Гришо е под пара! 5:3, 6:3 и шампионът от 2014 година се класира за полуфиналите на тазгодишното издание на надпреварата в Куинс. Супер физическа подготовка, отиграването на турнира и Златен Гейм с марка Григор Димитров досега в състезанието.", "date": "2017.06.23", "title": "ИЗВЪНРЕДНО! Жестока драма в Лондон - доктори, прекъсвания! Луд мач - Гришо ликува (ВИДЕО)"}
{"url": "http://pik.bg/%D0%BA%D0%BE%D0%BB%D0%B0-%D0%B1%D0%BE%D0%BC%D0%B1%D0%B0-%D1%83%D0%B1%D0%B8-11-%D1%87%D0%BE%D0%B2%D0%B5%D0%BA%D0%B0-%D0%B2-%D0%BF%D0%B0%D0%BA%D0%B8%D1%81%D1%82%D0%B0%D0%BD-news669484.html", "text": "CNN, цитиран от \"Фокус\" Поне 11 души, включително един полицай, загинаха при взрив на кола-бомба пред офиса Главния инспектор на полицията в град Куета, предава . Превозното средство, което е било натоварено с експлозиви, е било спряно на полицейски пропускателен пункт, заяви говорителят на губернатора на Балохистан, Анвар Уй Хак Какар. Още 21 души са ранени, според говорител на Гражданската болница в Куета. Пакистанският министър-председател Мухамад Наваз Шариф осъди атентата, и заяви за терористите, че \"подобни елементи не заслужават милост, и скоро ще посрещнат съдбата си\".", "date": "2017.06.23", "title": "Кола-бомба уби 11 човека в Пакистан"}
{"url": "http://pik.bg/%D1%87%D0%B5%D0%BB%D0%B5%D0%BD-%D0%BE%D0%BF%D0%B8%D1%82-%D1%82%D1%83%D1%80%D1%81%D0%BA%D0%B8-%D1%85%D0%BE%D1%82%D0%B5%D0%BB-%D0%B3%D0%BB%D0%BE%D0%B1%D1%8F%D0%B2%D0%B0-%D1%82%D1%83%D1%80%D0%B8%D1%81%D1%82%D0%B8-%D0%B0%D0%BA%D0%BE-%D0%BD%D0%B5-%D1%81%D0%B8-%D0%B8%D0%B7%D1%8F%D0%B4%D0%B0%D1%82-%D1%85%D1%80%D0%B0%D0%BD%D0%B0%D1%82%D0%B0-%D0%B2-%D1%87%D0%B8%D0%BD%D0%B8%D1%8F%D1%82%D0%B0-news669493.html", "text": "Турски хотел, който работи по системата „ол инклузив” глобява туристите, ако не си изядат напълно взетата от шведската маса храна. Това съобщи в руската социална мрежа „ВКонтакт” потърпевшата туристка Мариана Лешукова. Тя е публикувала и снимка на правилника за вътрешния ред в хотела. Там ясно се казва, че при върната наполовина недоизядена храна, се дължи глоба от 10 долара. „Молим гостите на хотела да преценяват колко храна слагат в чиниите си, за да не връщат недоядена храна. Шведската маса позволява да се ходи многократно до масата и да се взима храна, така че не претоварвайте чиинята си”, казват още от хотела. За реда следят специални служители, които отчитат на кого да бъде наложена глобата. Името на хотела не се цитира, знае се само, че се намира в Анталия.", "date": "2017.06.23", "title": "ЧЕЛЕН ОПИТ: Турски хотел глобява туристи, ако не си изядат храната в чинията"}
{"url": "http://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BB%D0%B5%D0%B9%D0%B1%D1%8A%D1%80%D0%B8%D1%81%D1%82%D0%B8%D1%82%D0%B5-%D0%B4%D0%B6%D0%B5%D1%80%D0%B5%D0%BC%D0%B8-%D0%BA%D0%BE%D1%80%D0%B1%D0%B8%D0%BD-%D0%BF%D0%BE%D0%B8%D1%81%D0%BA%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0-news669495.html", "text": "Лидерът на британските лейбъристи Джереми Корбин заяви, че иска „да предизвика предсрочни парламентарни избори“, след като подчерта, че е „ненормално“ да се предполага, че Тереза Мей може да остане на власт, съобщи британският вестник \"Индипендънт\". Лейбъристът Джереми Корбин заяви това по време на конференция в Брайтън. Той добави, че е доволен от позицията на партията в скорошните анкети и социологически проучвания. Одобрението за лидерът на Лейбъристката партия се е вдигнало от парламентарните избори насам.", "date": "2017.06.23", "title": "НАПРЕЖЕНИЕ! Лидерът на лейбъристите Джереми Корбин поиска предсрочни избори във Великобритания "}
{"url": "http://pik.bg/%D0%B8%D0%B7%D0%BC%D0%B5%D1%81%D1%82%D0%B8%D1%85%D0%BC%D0%B5-%D1%80%D1%83%D1%81%D0%BD%D0%B0%D1%86%D0%B8%D1%82%D0%B5-%D1%81%D0%BA%D0%BE%D0%BA-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BA%D1%83%D0%BF%D1%83%D0%B2%D0%B0%D1%87%D0%B8-%D0%BD%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D0%BE%D0%BD%D0%BD%D0%B8-%D0%B8%D0%BC%D0%BE%D1%82%D0%B8-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-%D1%89%D0%B5-%D1%81%D0%B0-50-%D0%BE-news669473.html", "text": "Българите, сключили сделка за ваканционен имот през пролетта на 2017 г., са утроили дела си спрямо същия период на 2016 г. Данните са част от пазарното проучване на Green Life Development & Resorts. Според екипа на компанията българите търсят комбинацията от възможност за почивка на Черноморието в собствен апартамент и същевременно сигурна възвръщаемост от имота. „Тенденцията за увеличаване на дела на българските купувачи започна преди 2-3 години. Но през последните 12 месеца ръстът им е най-забележим – днес българите в комплекса ни в Поморие формират 30% от всички, сдобили се с имот този сезон. Това е двоен ръст спрямо лятото на 2016 г., когато те са около 15% в различните градове и курорти край морето. В Созопол българските граждани, купили апартамент през тази година, са близо 40% от всички нови собственици”, коментира Екатерина Желяпова. По думите й, макар рускоговорящите клиенти все още да формират най-сериозния дял, през 2018 г. се очаква процентът на българските купувачи, закупили имот през новия сезон, да се увеличи до 50%. Рускоговорящите клиенти по традиция са най-активните на родния морски пазар на имоти. Досега българските граждани обичайно заемаха втората позиция, която обаче бе с голяма разлика спрямо първото място. Днес се наблюдава ново явление - цялостна тенденция към промяна в нагласите и поведението у българските клиенти. Според търговския директор на компанията-инвеститор, българите вече припознават притежанието на ваканционен имот не просто като символ на просперитет, а като удобство и ликвидна инвестиция, дори при по-ниски бюджети. Голяма част от родните купувачи разбират, че това може да се окаже едно от най-разумните вложения на спестените средства. Възвръщаемостта от покупката на ваканционен имот на стойност €45 000 е около 4.5% годишно, ако собствениците решат да използват услугата за гарантиран наем, при която фирмата-посредник поема целия ангажимент по отдаването. Ако притежателят на имота реши да го отдава самостоятелно, е възможно да осигури доход от €50 евро на нощувка, което се равнява на €4 000 за целия сезон или 8.5% годишна доходност.", "date": "2017.06.23", "title": "ИЗМЕСТИХМЕ РУСНАЦИТЕ: Скок на българските купувачи на ваканционни имоти, догодина ще са 50% от инвеститорите"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BE%D1%82-%D0%B3%D1%8A%D1%80%D1%86%D0%B8%D1%8F-%D0%B4%D1%8A%D1%80%D0%B6%D0%B0%D0%B2%D0%B8%D1%82%D0%B5-%D0%BD%D0%B8-%D0%BC%D0%BE%D0%B3%D0%B0%D1%82-%D0%B4%D0%B0-%D0%B1%D1%8A%D0%B4%D0%B0%D1%82-%D0%BF%D1%80%D0%B8%D0%BC%D0%B5%D1%80-%D0%B7%D0%B0-%D0%B4%D0%BE%D0%B1%D1%80%D0%BE%D1%81%D1%8A%D1%81%D0%B5%D0%B4%D1%81%D0%BA%D0%B8-%D0%BE%D1%82%D0%BD%D0%BE-news669487.html", "text": "\"България и Гърция са свързани от стратегическо партньорство както в двустранен план, така и в рамките на Европейския съюз и НАТО. Двете държави могат да бъдат пример за добросъседски отношения на Балканите, изградени върху общите европейски ценности.\" Това написа в профила си във \"Фейсбук\" президентът Румен Радев. Той е на посещение в Гърция. За първи път провеждам държавно посещение в страна от региона на Югоизточна Европа по покана на гръцкия ми колега Прокопис Павлопулос. България и Гърция са свързани от стратегическо партньорство както в двустранен план, така и в рамките на Европейския съюз и НАТО. Двете държави могат да бъдат пример за добросъседски отношения на Балканите, изградени върху общите европейски ценности. Двустранният стокообмен между България и Гърция достига 3 млрд. евро през 2016 г. и двете държ ави ще продължат да насърчават контактите между бизнеса. Развитието на енергийните и транспортни връзки е от съществено значение за увеличаване на стокообмена и туризма. Изграждането на междусистемна връзка, свързваща газопреносните мрежи на Гърция и България, е от значение не само за страната ни, но и за региона. Призовах този проект да се реализира в предвидените срокове, което ще позволи диверсификация на източниците и на маршрутите за пренос на природен газ както за България, така и за държавите от Централна и Югоизточна Европа.", "date": "2017.06.23", "title": "ПЪРВО В ПИК! Румен Радев от Гърция: Държавите ни могат да бъдат пример за добросъседски отношения на Балканите (СНИМКИ)"}
{"url": "http://pik.bg/%D0%BD%D0%B0%D1%88%D0%B5%D0%BD%D1%86%D0%B8%D1%82%D0%B5-%D0%BB%D1%83%D0%B4%D0%BD%D0%B0%D1%85%D0%B0-%D0%BC%D0%B0%D1%81%D0%BE%D0%B2%D0%BE-%D0%BA%D1%83%D0%BF%D1%83%D0%B2%D0%B0%D1%82-%D1%82%D1%83%D1%80%D1%81%D0%BA%D0%B8-%D0%BB%D0%B8%D1%80%D0%B8-%D1%81%D1%80%D1%8A%D0%B1%D1%81%D0%BA%D0%B8-%D0%B4%D0%B8%D0%BD%D0%B0%D1%80%D0%B8-%D0%B8-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8-%D0%B4%D0%B5%D0%BD%D0%B0%D1%80%D0%B8-%D0%BA%D1%83%D1%80%D1%81%D0%BE%D0%B2%D0%B5%D1%82%D0%B5--news669474.html", "text": "Все по-голям брой екзотични валути се обменят от българите през пролетния и летния сезон. Обикновено, съседните държави, най-вече Гърция и Турция са желана дестинация за повече български туристи. Последните статистики сочат, че обмяната на турска лира (TRY) се е покачила спрямо нивото й през предишни години, съобщават от Tavex. Тенденцията е актуална и през лятото, като южната ни съседка е била посетена от повече от 100 хиляди българи през ранните топли месеци. Интерес има не само към съседките ни на юг, но и към тези на запад. Отчита се ръст при обмяната на македонски денар (МKD), а търсенето на сръбския динар е скочило неколкократно. Пътуванията на българите в Сърбия са се увеличили с над 15 %, в сравнение със същия месец миналата година. Значителен ръст на туристическия интерес има и към друга балканска дръжава - Албания. Обмяната на албанския лек (ALL)  бележи значителен ръст- около 3 пъти. Забелязваме и интерес към по-екзотични валути, като например Израелски шекел (ILS), Китайски ренминби юан (CNY), Хърватска куна (HRK),  Чешка крона (CZK), Унгарски форинт (HUF). Интересът към тези валути е предизвикан от увеличаване на туритическия поток към съответните страни.  Можем да кажем, че това са предимно \"туристически\" валути за българите, или с други думи,  малко хора ги купуват за да правят бизнес, за разлика от еврото, например, което като валута се обменя често както от туристи, така и и от хора, които работят или търгуват с контрагенти от Европейския съюз. Проучвания сочат, че се е увеличила сумата, която българите отделят за почивка извън страната. Можем да кажем, че през предходните няколко години е нараснала обмяната на валута от българите - около 3 пъти по-често обменяме валута. Анализаторите твърдят, че причината за увеличаване на търговията с валути се дължи на ръстът на инвестиции, които се отделят за пътуване от българите.", "date": "2017.06.23", "title": "Нашенците луднаха: Масово купуват турски лири, сръбски динари и македонски денари, курсовете им са изгодни"}
{"url": "http://pik.bg/%D0%BA%D1%83%D0%BC%D0%B8%D1%80-%D0%B8%D0%BD%D0%B4%D0%B8%D0%B9%D1%81%D0%BA%D0%BE-%D1%81%D0%B5%D0%BB%D0%BE-%D1%81%D0%B5-%D0%BF%D1%80%D0%B5%D0%BA%D1%80%D1%8A%D1%81%D1%82%D0%B8-%D0%B2-%D1%87%D0%B5%D1%81%D1%82-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-news669479.html", "text": "Индийско село се прекръсти от Марора на Тръмп броени дни преди визита в САЩ на индийския премиер Нарендра Моди, съобщи БТА, цитирайки АФП. Селото, което е много бедно, се намира в северния индийски щат Хариана. Сега на входа на селота има огромна табела, на която пише \"Добре дошли в село Тръмп!\" и огромна снимка на американския милиардер. По улиците на селото могат да бъдат открити портрети на президента на САЩ, украсени с цветя. В инициативата по преименуване на селото участваше не само управата на селото, но и неправителствената организация Сулаб Интернешънъл, отбелязва АП.Тя работи по проекти за осигуряване на тоалетни за обикновените индийци. Индия страда от хроничен недостиг на тоалетни и над 1,3 милиарда души все още вършат физиологичните си нужди под открито небе. Неправителствената организация има намерение да построи тоалетни в около 600 000 индийски села.", "date": "2017.06.23", "title": "КУМИР! Индийско село се прекръсти в чест на Доналд Тръмп"}
{"url": "http://pik.bg/%D1%81%D0%B0%D0%BC%D0%BE-%D0%BF%D0%BE-%D0%BF%D0%B8%D0%BA-tv-%D0%B9%D0%BE%D0%B0%D0%BD%D0%BD%D0%B0-%D0%B4%D1%80%D0%B0%D0%B3%D0%BD%D0%B5%D0%B2%D0%B0-%D1%81%D0%BC%D0%B5%D0%BD%D0%B8-%D0%BD%D0%B5%D0%BD%D1%87%D0%BE-%D0%B1%D0%B0%D0%BB%D0%B0%D0%B1%D0%B0%D0%BD%D0%BE%D0%B2-%D1%81-%D0%BB%D1%8E%D0%B1%D0%BE%D0%B2%D0%BD%D0%B8%D0%BA%D0%B0-%D0%BD%D0%B0-%D1%81%D0%BE%D0%BD%D1%8F-%D0%B2%D0%B0%D1%81%D0%B8-%D1%81%D0%BD%D0%B8%D0%BC%D0%BA%D0%B8%D0%BF%D0%BE%D0%B4%D1%80%D0%BE%D0%B1-news669430.html", "text": "Йоана Драгнева вече не крие връзката си с бившия мъж на единствената българка, изгряла на корица на американския \"Плейбой\" Соня Васи. Барабанистът Васил Андреев от няколко седмици е в София и смята да изкара цяло лято на родна земя в компанията на чаровната певица, съобщи в последното си издание светското шоу на ПИК TV \"Жълтите новини\" Според пикантната клюка Андреев е разбил пропукалата се любов между Йоана и актьора Ненчо Балабанов, която приключи в края на миналата година. Понесе се слух, че имитаторът на премиера Борисов е сварил на калъп изгората си и музиканта. Други източници обаче твърдят, че първата среща след дърлгогодишна пауза на Йоана с красавеца е била известно време след разлъката й с комика. Гаджетата скъсаха през октомври, а Драгнева се видя със съученика си от музикалното училище през декември, когато той си дойде в София заради музикален ангажимент по покана на перкусиониста и депутат Калин Вельов. По време на записи към саундтрак към филм, искрите между бившите съученици прехвърчали на секундата. А поканата за гостуване в Лос Анджелис, където Ананиев живее от 19-годишен, Йоана прие на драго сърце и в началото на януари изкара две незабравими седмици с барабаниста. След това изпълнителката отрече с Васил да са гаджета и уточни, че е била отвъд Океана по приятелска линия с Ананиев. Да, ама не! Васил Ананиев е пристигнал в София в край на миналия месец. Заедно с новия си любим Драгнева се появи на афтър партито на \"Като две капки вода\" - шоуто, което миналата година спечели Ненчо Балабанов. Същият отказал да полее успешния пети сезон на предаването, въпреки че бил поканен от продуцентите, след като научил, че на купона ще присъстват Йоана и неговият баджанак Васил. 40-годишният музикант явно е решил да оползотвори по най-добрия начин престоя си в България, като не стои със скръстени ръце, а изкара някой и друг лев, въпреки че у нас заплащането е смехотворно в сравнение с това, за което Ананиев работи в Америка. Благодарение на добрите отношения между Йоана и Кремена Халваджиян, в началото на юни Васил е имал участия в заведението й в Столична Библиотека, където щял да гостува още няколко пъти до края на лятото. Естествено, музикантът е бил бурно аплодиран от изгората си Йоана. В момента из светските среди вървят прогнози, че Васил Ананиев ще бъде един от участниците в следващия сезон на \"Като две капки вода\". Барабанистът е впечатлил с музикалните са заложби и артистично поведение Кремена Халваджиян. Междувременно, влюбените гълъбчета Йоана и Васил са си подарили и романтично пътуване до Вечния град Рим. А на всички снички от столицата на Италия, певицата е в обятията на своя любим.", "date": "2017.06.23", "title": "САМО ПО ПИК TV! Йоанна Драгнева смени Ненчо Балабанов с любовника на Соня Васи (СНИМКИ+ПОДРОБНОСТИ)"}
{"url": "http://pik.bg/%D0%B5%D0%B4%D0%B8%D0%BD-%D1%83%D0%B1%D0%B8%D1%82-%D0%B8-%D0%BF%D0%BE%D0%BD%D0%B5-%D0%B4%D0%B2%D0%B0%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%BF%D1%80%D0%BE%D1%82%D0%B5%D1%81%D1%82-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news669478.html", "text": "Reuters, цитиран от \"Фокус\". Венецуелски сержант от Военна полиция е застрелял протестиращ, при „нападение“ срещу военновъздушна база, предава Застреляният мъж е загинал, заявиха от Министерството на вътрешните работи. Поне двама военни са открили огън от близко разстояние срещу протестиращи граждани, които са хвърляли камъни по базата. Един мъж е паднал на земята, а парамедици са отвели двама ранени в болница, твърди местен източник.", "date": "2017.06.23", "title": "Един убит и поне двама ранени при протест във Венецуела"}
{"url": "http://pik.bg/%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B4%D0%B0%D0%B4%D0%B5-%D1%81%D1%82%D0%B0%D1%80%D1%82-%D0%BD%D0%B0-%D0%BF%D0%BE%D0%BB%D0%B0%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D1%82%D1%80%D1%8A%D0%B1%D0%B8%D1%82%D0%B5-%D0%B7%D0%B0-%E2%80%9E%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA%E2%80%9D-%D0%BF%D1%83%D1%82%D0%B8%D0%BD-%D0%BF%D0%BE%D0%B3%D0%BE%D0%B2%D0%BE%D1%80%D0%B8-%D0%B8-%D1%81-%D0%B5%D1%80%D0%B4%D0%BE%D0%B3%D0%B0%D0%BD-news669506.html", "text": "Президентът на Руската федерация Владимир Путин проведе телефонен разговор с турския си колега Реджеп Тайип Ердоган относно „Турски поток“, съобщи „Йени Сафак”. Владимир Путин е информирал турския президент Ердоган, че строежът на тръбата в Черно море е започнал. Както ПИК съобщи, лично руският президент даде старт на дълбоководното полагане на тръбите по дъното на Черно море. В разговора си с президента на Турция, руският президент е заявил, че Руската федерация е готова да доставя руски газ за Южна и Югоизточна Европа през Турция.", "date": "2017.06.23", "title": "След като даде старт на полагането на тръбите за „Турски поток”, Путин поговори и с Ердоган по телефона"}
{"url": "http://pik.bg/%D0%BE%D0%BF%D0%B0%D1%81%D0%BD%D0%BE-%D1%84%D0%B0%D0%B1%D1%80%D0%B8%D0%BA%D0%B0%D1%82%D0%B0-%D0%B7%D0%B0-%D1%84%D0%B0%D0%BB%D1%88%D0%B8%D0%B2-%D0%B0%D0%BB%D0%BA%D0%BE%D1%85%D0%BE%D0%BB-%D0%BD%D0%B0-%D0%BC%D0%B8%D1%80%D0%BE-%D0%BE%D1%82-%D0%BA%D0%B0%D1%80%D0%BD%D0%BE%D0%B1%D0%B0%D1%82-%D0%B7%D0%B0%D1%85%D1%80%D0%B0%D0%BD%D0%B2%D0%B0%D0%BB%D0%B0-%D0%BE%D0%BB-%D0%B8%D0%BD%D0%BA%D0%BB%D1%83%D0%B7%D0%B8%D0%B2%D0%B0-%D0%BF%D0%BE-%D1%87%D0%B5%D1%80%D0%BD%D0%BE%D0%BC%D0%BE%D1%80-news669480.html", "text": "Рекордните 3405 литра нелегален етилов алкохол иззеха митнически служители от отдел „Митническо разузнаване и разследване\" /МРР/ в Митница Бургас при проверка в три частни имота на територията на град Карнобат. И трите имота са собственост на свързани в роднинска връзка лица. Акцията се е провела вчера едновременно и в трите имота от митнически служители и със съдействието на сектор „Икономическа полиция\" в ОДМВР Бургас, съобщи „Флагман”. Нелегалната фабрика е собственост на казанджията Миро, който е известен в града. И трите имота, ударени от митничарите и полицията, се намират в кв. Галата. Там живее смесено население. Миро от години е в нелегалния бизнес и пласирал стоката по хотели на Черноморието, които включвали алкохола в ол инклузив пакетите си. Митническите служители проверяват в първия частен имот регистриран специализиран малък обект за дестилиране (казан) за варене на ракия, в който откриват наличието на 115 литра етилов алкохол с прозрачен и жълтеникав цвят в 10-литрови PVC-туби.  Други 50 литра течност в туби с характеристики на етилов алкохол са открити в таванско помещение във втория частен имот. Рекордно количество от 3 240 литра нелегален етилов алкохол е иззето от третия частен имот на територията на Карнобат- необитаема новопостроена жилищна къща с висока ограда. Митническите служители установяват при проверката, че ограденият жилищен имот е приспособен в склад за съхранение на нелегален алкохол и пълнене на бутилки. Там е отрит при митническата проверка 500-литров PVC-бидон с монтиран кран, съдържащ 300 литра жълтеникава течност с характеристики на етилов алкохол, както и наличието на голямо количество празни бутилки. Други  2 940 литра етилов алкохол е открит „склада\" в пластмасови бутилки по 10 литра, пълни с алкохолна течност с прозрачен, жълт и кафеникав цвят. Цялото количество от 3 405 литра нелегален етилов алкохол е иззето. Не са представени никакви документи за произход и платен акциз на иззетия алкохол. Взети са проби за анализ и след получаване на резултатите от лабораторната експертиза ще бъде образувано административно-наказателно производство.", "date": "2017.06.23", "title": "ОПАСНО! Фабриката за фалшив алкохол на Миро от Карнобат захранвала ол инклузива по Черноморието"}
{"url": "http://pik.bg/%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%BC%D0%B0%D1%85%D0%BC%D0%B5-%D0%B5%D0%B4%D0%BD%D0%B0-%D1%81%D1%8A%D1%80%D0%B4%D0%B5%D1%87%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%B2%D0%BE%D0%BB%D1%84%D0%B3%D0%B0%D0%BD%D0%B3-%D1%88%D0%BE%D0%B9%D0%B1%D0%BB%D0%B5-%D0%B2%D0%B8%D0%B4%D0%B5%D0%BE-news669517.html", "text": "\"Имахме една много сърдечна среща\", каза премиерът Бойко Борисов след срещата си финансовия министър на Германия Вофганг Шойбле.  На въпрос дали немският политик е поел някакъв ангажимент към нас, министърът-председателят отговори: \"Когато дойде времето да мога да говоря от името на г-н Шойбле, ще бъдеедно добро време за България\". \"Ние представихме нашите финансови параметри, не че не ги знаят, но ние сме длъжни. В този вид преговори колкото по-малко се говори, колкото по-малко се коментира толкова по-добре.Това беше една сърдечна среща\", поясни Борисов.", "date": "2017.06.23", "title": "Бойко Борисов: Имахме една сърдечна среща с Волфганг Шойбле (ВИДЕО)"}
{"url": "http://pik.bg/%D1%83%D1%82%D1%80%D0%BE%D0%B8%D1%85%D0%B0-%D1%82%D1%83%D1%80%D1%81%D0%BA%D0%B8%D1%8F-%D0%B5%D1%81%D0%BA%D0%BE%D1%80%D1%82-%D0%B2-%D0%BA%D0%B0%D1%82%D0%B0%D1%80-news669499.html", "text": "Gulf Times, цитиран от \"Фокус\". Турският експорт за Катар се е утроил след като Саудитска Арабия, Бахрейн, ОАЕ и Египет блокираха емирството, предава катарското издание Турският министър на търговията и митниците заяви, че след дипломатическата криза износът на Турция за Катар е достигнал до 32.5 милиона долара, което е тройно увеличение. В момента Турция изнася 12.5 милиона долара в храна за емирството. Турция е изпратила повече от 100 самолета с храна и провизии за Катар, но по думите на икономическия министър Нихат Зейбекджи, въздушните доставки не са практични.", "date": "2017.06.23", "title": "Утроиха турския ескорт в Катар"}
{"url": "http://pik.bg/%D0%B4%D0%B8%D0%BD%D0%BA%D0%BE-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%82%D0%B8%D1%80-%D0%B0-%D0%BD%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9D-%D0%BF%D0%BE%D0%BC%D0%BE%D0%B3%D0%BD%D0%B0%D1%85-%D0%B4%D0%B0-%D1%80%D0%B0%D0%B7%D1%87%D0%B8%D1%81%D1%82%D1%8F%D1%82-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0%D1%82%D0%B0-news669530.html", "text": "Ловецът на мигранти Динко Вълев заяви, че е присъствал на мястото на катастрофата, която затвори АМ „Тракия”, за да помага при вдигането на обърнатия ТИР По думите на ямболията той е повикан от полицията, тъй като единствен разполагал със специална машина, която може да премести тежкия камион, съобщи „Флагман”. Платих 180 000 лв. за тази машина. Тя се използва точно за това – извозване на катастрофирали камиони. Полицаите ми се обадиха и аз веднага им съдействах. Изкарвам си хляба по честен път и това е част от работата ми”, заяви скромно Динко. Ловецът на мигранти уточни, че изобщо не се е притеснявал дали някой ще го разпознае и не се е посвенил гол до кръста да се включи в разчистването на аутобана. Благодарение на светкавичните действия и на полицията, и в частност на самия Динко магистралата остана затворена само за няколко минути. Около 17 ч. днес и двете ленти на „Тракия” в посока Бургас бяха блокирани, след като ТИР, превозващ скрап, се преобърна, а товарът му беше разпилян по цялото платно", "date": "2017.06.23", "title": "ДИНКО ПРОГОВОРИ ЗА ТИР-А НА „ТРАКИЯ”: Помогнах да разчистят магистралата"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%B3%D0%BE%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%BE%D1%82-%D0%BE%D1%81%D1%82%D1%80%D0%BE%D0%B2%D0%B0-%D1%81%D0%BB%D0%B5%D0%B4-%D0%B1%D1%80%D0%B5%D0%BA%D0%B7%D0%B8%D1%82-news669501.html", "text": "По силата на този статут те ще бъдат третирани като британски граждани, що се отнася до здравеопазване, образование, социални помощи и пенсии. Имайки предвид наброяващите над милион британци, живеещи в ЕС, Мей е казала: \"Реципрочността, разбира се, е от жизненоважно значение\". \"Правата на всички граждани на ЕС, които в момента са във Великобритания, ще бъдат защитавани по европейското законодателство до датата на напускането ни\", каза източникът. По думите му гражданите на ЕС ще могат да разчитат на \"високо уважаваните\" британски съдилища. Дипломатически източници от ЕС, цитирани от ДПА, също заявиха, че Мей е казала на срещата, че живеещите в кралството европейски граждани ще могат да останат и след Брекзит. Тереза Мей е предложила в Брюксел на останалите европейски лидери споразумение за статута на техните граждани в Обединеното кралство след Брекзит. Мей посочила още, че не иска никой да си тръгва от Великобритания заради излизането й от ЕС, нито семейства да се налага да бъдат разделяни, предаде Ройтерс. Очертавайки петте водещи принципа на своето \"справедливо и сериозно предложение\", на срещата на върха в Брюксел Мей казала пред лидерите, че иска да предложи сигурност за бъдещето на гражданите на съюза във Великобритания, като отново е използвала по-мек тон в подхода си към Брекзит. Мей представила плана - за който много хора в нейната партия се надяват, че чрез него ще бъде намалена имиграцията - и след това си тръгнала от срещата. Останалите лидери продължили да обсъждат въпроса за излизането на Обединеното кралство без нея. Тя също така предвижда да бъде предложено на гражданите на ЕС, които пребивават във Великобритания от поне 5 г., да могат (до определена, но неуточнена дата) да кандидатстват за нова категория статут на уседналост. Гражданите на ЕС, на които не им достигат години в Обединеното кралство, ще получат право да съберат изискуемите години на пребиваване, за да придобият този статут. Британските власти вероятно ще дадат и толеранс най-вероятно за период до две години, в който хората ще могат да уредят статута си. Предвижда се също сегашният 85-страничен формуляр за постоянно пребиваване, който след миналогодишния референдум за излизане от ЕС много хора са срещнали трудности да попълнят, да бъде заменен от по-опростена система. \"Но все още остават много други въпроси, свързани с излизането, включително за финансите и отношенията с Ирландия. Така че имаме доста работа до октомври\", добави канцлерът. За тогава е предвидена следващата среща на върха на ЕС.", "date": "2017.06.23", "title": "Великобритания няма да гони българите от Острова след Брекзит"}
{"url": "http://pik.bg/%D0%B3%D0%B5%D0%BE%D1%80%D0%B3%D0%B8-%D1%81%D0%B2%D0%B8%D0%BB%D0%B5%D0%BD%D1%81%D0%BA%D0%B8-%D0%BF%D0%BE%D0%BC%D0%BE%D0%BB%D0%B8%D1%85-%D1%88%D0%B5%D1%84%D0%B0-%D0%BD%D0%B0-%D0%BA%D0%B0%D1%82-%D0%BF%D0%BE%D0%BB%D0%B8%D1%86%D0%B0%D0%B8%D1%82%D0%B5-%D0%B4%D0%B0-%D0%BD%D0%B5-%D1%81%D1%82%D0%BE%D1%8F%D1%82-%D0%B2-%D1%85%D1%80%D0%B0%D1%81%D1%82%D0%B8%D1%82%D0%B5-%D0%BF%D1%80%D0%B8-%D0%B7%D0%B0%D1%81%D0%B8%D1%87%D0%B0%D0%BD%D0%B5-%D1%81%D0%BA%D0%BE%D1%80%D0%BE%D1%81%D1%82-news669508.html", "text": "Осем години управлява ГЕРБ, през всичките тези години имаше опашки в КАТ, имаше струпване на хора за да си извадят свидетелство за съдимост, защо не го направиха по-рано, а едва сега Борисов видя този проблем. Това каза в студиото на БНТ Георги Свиленски. Той обеща от парламентарната група на БСП да бъдат подкрепени всички мерки, които ще доведат до облекчаване на гражданите и бизнеса, независимо че се предлагат от ГЕРБ и припомни ,че с намаляването на лицензионните режими се е занимавало и правителството на Орешарски. „Трябва да променим закона така, че да не се допуска купуване на шофьорски книжки, защото това е проблем, който стои от дълго време”, каза зам.-председателят на парламентарната транспортна комисия. Той обеща да се срещне с представители на преподавателите в школите за подготовка на водачи и да обсъди нещата с тях. Георги Свиленов обясни, че е помолил шефа на КАТ да следи полицаите да не се крият в храстите, а да стоят с автомобила си на пътя и да измерват скоростта. „Тези полицаи няма да спират шофьорите, просто ще изпращат актове при нарушаване на правилата. „Трябва ни нов Закон за движението по пътищата. В него да влязат всички поправки, които досега са направени, за да има прегледност и яснота”, каза депутатът от БСП.", "date": "2017.06.23", "title": "Георги Свиленски: Помолих шефа на КАТ полицаите да не стоят в храстите при засичане скоростта на водачите"}
{"url": "http://pik.bg/%D0%B1%D1%83%D0%B3%D0%B0%D1%82%D0%B8-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%BD%D0%BE%D0%B2-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D1%80%D0%B5%D0%BA%D0%BE%D1%80%D0%B4-%D0%BF%D0%BE-%D0%B1%D1%8A%D1%80%D0%B7%D0%B8%D0%BD%D0%B0-%D0%B7%D0%B0-%D1%81%D0%B5%D1%80%D0%B8%D0%B9%D0%BD%D0%B0-%D0%BA%D0%BE%D0%BB%D0%B0-news669477.html", "text": "Bugatti Chiron има силата, за да достигне невероятно висока скорост. Инженери и тестови пилоти на компанията са си поставили за цел да превърнат модела в най-бързата серийна кола на света, като искат да подобрят предишния рекорд драстично, съобщи „Автоклуб”. Всъщност, французите ще трябва да спорят със себе си, тъй като сегашният рекорд за най-висока скорост в Гинес се държи от Veyron SS. Новата е цел е Chiron да достигне 300 мили в час (483 километра в час), но за целта трябва да се разработят специални гуми. Постижима цел със сегашните гуми е около 280 мили в час (450 км/ч), които ще са в доста повече сравнение със сегашния рекорд от 431 км/ч. Все още не е ясно кога ще бъде направен опит за подобряване на рекорда, но от Bugatti казват, че това ще се случи в следващата година и половина, когато екипът е готов.", "date": "2017.06.23", "title": "\"Бугати\" подготвя нов световен рекорд по бързина за серийна кола"}
{"url": "http://pik.bg/%D1%86%D0%B5%D1%86%D0%BA%D0%B0-%D1%86%D0%B0%D1%87%D0%B5%D0%B2%D0%B0-%D0%BF%D1%80%D0%BE%D0%B2%D0%B5%D1%80%D0%B8-%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%BF%D0%BE-%D0%B2%D0%BF%D0%B8%D1%81%D0%B2%D0%B0%D0%BD%D0%B8%D1%8F%D1%82%D0%B0-%D1%81%D0%BB%D0%B5%D0%B4-%D1%81%D0%B8%D0%B3%D0%BD%D0%B0%D0%BB-%D0%BD%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%B8-news669451.html", "text": "Строгите мерки за подобряване на работата на държавната администрацията с граждани и премахване на опашките във всички ведомства идват след разпореждане на премиера Бойко Борисов. \"Днес получих сигнал от граждани, че въпреки взетите мерки пред Агенцията има опашка от над 30 души. Това най-малкото е неприятно при 30 градуса температура. Затова разпоредих незабавно хората да бъдат пуснати вътре в салона, където има климатик. И дойдох на място да проверя ситуацията и да чуя лично от гражданите какви са проблемите им“, каза министър Цачева. Тя увери гражданите, че подобряването на работата на администрацията ще е системна практика и при нови сигнали ще се реагира незабавно. \"Работното време на Агенцията по вписванията за седмицата от 26 до 30 юни ще бъде от 8 до 19 часа. Всички отпуски на служителите бяха спрени със заповед още в четвъртък. А гражданите, които се редят за да подадат своите финансови отчети, вече ще чакат в салона на агенцията, а не отвън\". Това разпореди днес министърът на правосъдието Цецка Цачева, след като провери на място как работи Агенцията по вписвания та.", "date": "2017.06.23", "title": "Цецка Цачева провери Агенцията по вписванията след сигнал на граждани"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%BB%D0%B8%D0%B3%D0%B0-%D0%B5%D0%B2%D1%80%D0%BE%D0%BF%D0%B0-%D0%BB%D0%B5%D0%B2%D1%81%D0%BA%D0%B8-%D1%81-%D0%BF%D0%BE%D0%B1%D0%B5%D0%B4%D0%B0-news669534.html", "text": "Отборът на Левски победи с 1:0 Радник (Сурдулица) в последната си проверка преди началото на сезона. Мачът със сърбите бе генерална репетиция преди старта на сезона в Лига Европа в четвъртък на 26 юни, когато черногорският носител на Купата Сутиеска гостува на \"Георги Аспарухов\" в сблъсък от първия предварителен кръг на ЛЕ. Тимът от първа дивизия на Сърбия върна визитата на 26-кратните шампиони на България, които миналото лято гостуваха в Сурдулица преди срещите с Марибор от евротурнирите. Тогава отборът, воден от Люпко Петрович, завърши 0:0, а след това повтори и този резултат в гостуването си в Словения. За разлика от първата си среща преди няколко дни срещу \"моряците\", когато \"сините\" започнаха в схема 4-4-2, този път играха в схема 4-3-3, като атакуващото трио бе Мапуку - Нар - Адениджи. Николай Митов заложи от първата минута на пет от новите - Милош Цветкович, Иван Горанов, Георги Ангелов, Васил Панайотов и Журиор Мапуку. Антонио Вутов и Сержиу Буш пропуснаха и този мач поради травми. Останалите титуляри бяха Божидар Митрев, Димитър Пиргов, Давид Яблонски, Нар и Адениджи. Двубоят стартира отлично за левскарите, които поведоха в 6-ата минута. Бабатунде Адениджи бе точен, след като засече от няколко метра подаване на Роман Прохазка. Попадението е първо за \"сините\" за сезон 2017/2018 година. Словакът пробва силен удар в следващите минути, а след това Бабатунде и Мапуку също имаха добри възможности, но защитата на гостите изби. В средата на първата част играта бе спряна заради топлото време, играчите се освежиха, след което срещата бе подновена. При първата си добра атака Златанович излезе на стрелкова позиция, но Митрев бе на мястото си и без проблем спаси. Отлична атака на \"сините\" в 43-ата минута завърши с удар на Мапуку, но Чанчаревич спаси. Нападателят бе изведен зад защитата с хубав пас от Васил Панайотов. Именно те двамата бяха най-активни през първите 45 минути. Митов не направи нито една промяна на почивката, Стоянович пробва изстрел, който Митрев изби в ъглов удар. Прохазка от фаул също затрудни частично стража на сърбите. Панайотов продължи да бъде активен, като бе играчът, който показа най-много класа при играта с топка. Нивото спадна, тъй като и двата тима бяха видимо изморени. Малко по-късно Алекс Боримиров замени Адениджи, а при първата си проява бе близо до гол. Младокът стреля, но последва рикошет, който бе избит от стража на гостите в корнер. Другата резерва Мики Орачев с отлично изпълнение нацели гредата в 76-ата минута. Завърналият се от Локомотив (София) футболист финтира противник, преди да стреля с външен фалц в далечния ъгъл на сръбската врата,  където коженото кълбо се отби в страничния стълб. До края на срещата Левски пропусна още една възможност, а в игра влязоха юношите Любенов, Ташев, Димитров и Кабов. По-малко от седмица преди старта на сезона в Европа \"сините\" са далеч от оптимална форма, но по-важното е, че спешно трябва да бъдат привлечени поне трима-четирима футболисти, пише \"Спортал\". ЛЕВСКИ - РАДНИК (Сурдулица) 1:0 1:0 Бабатунде (6) ЛЕВСКИ: Божидар Митрев, Милош Цветкович, Давид Яблонски, Димитър Пиргов, Иван Горанов, Георги Ангелов, Роман Прохазка, Васил Панайотов, Франсис Нар, Бабатунде Адениджи, Жуниор Мапуку Старши треньор: Николай Митов Резерви: Алекс Боримров, Мики Орачев, Любенов, Кабов, Ташев, Димитров Радник: Огнйен Чанчаревич, Александър Гойкович, Братислав Пейчич, Милош Милованович, Синиша Младенович, Никола Жакула, Иван Чорич, Никола Радович, Милош Станкович, Игор Златанович, Йован Йованович Старши треньор: Нешко Милованович", "date": "2017.06.23", "title": "Преди Лига Европа! Левски с победа"}
{"url": "http://pik.bg/%D0%BA%D0%B0%D1%81%D0%B0%D1%82%D0%B0-%D0%BF%D0%BB%D0%B0%D1%89%D0%B0-%D0%BD%D0%B0%D0%BF%D1%8A%D0%BB%D0%BD%D0%BE-%D0%B8%D0%B7%D0%BA%D1%83%D1%81%D1%82%D0%B2%D0%B5%D0%BD%D0%B8%D1%82%D0%B5-%D1%81%D1%8A%D1%80%D1%86%D0%B0-%D0%BD%D0%B0-%D0%BD%D1%83%D0%B6%D0%B4%D0%B0%D0%B5%D1%89%D0%B8%D1%82%D0%B5-%D1%81%D0%B5-%D0%B1%D1%8A%D0%BB%D0%B3%D0%B0%D1%80%D0%B8-news669452.html", "text": "На свое заседание на 20 юни т.г. Надзорният съвет на Националната здравноосигурителна каса (НС на НЗОК) взе решение да заплаща на 100% средствата за изкуствени сърца, необходими на пациенти със сърдечна недостатъчност, докато се появи възможност за трансплантация. Това съобщиха от пресцентъра на . До края на 2017 г. касата ще осигури сърца на шестима пациенти. Около десетима болни се нуждаят от тези медицински изделия годишно. Досега НЗОК покриваше само част от стойността на медицинското изделие в размер на 50 хил.лв. Това затрудняваше достъпа на нуждаещите се, тъй като цената на сърцата е около 200 хил. лв.", "date": "2017.06.23", "title": "Касата плаща напълно изкуствените сърца на нуждаещите се българи"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B4%D0%B8%D0%BD%D0%BA%D0%BE-%D0%BE%D1%82-%D1%8F%D0%BC%D0%B1%D0%BE%D0%BB-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D0%BA-%D0%BD%D0%B0-%D0%BE%D0%B1%D1%8A%D1%80%D0%BD%D0%B0%D0%BB%D0%B8%D1%8F-%D1%81%D0%B5-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D1%82%D0%B8%D1%80-%D1%81%D0%BD%D0%B8%D0%BC%D0%BA%D0%B8-news669504.html", "text": "Най-популярният жител на Ямбол и ловец на мигранти Динко Вълев е собственик на камиона със скрап, който се обърна този следобед на АМ „Тракия”, съобщи \"Флагман.бг\". Информацията е неофициална. Не успяхме да открием Динко Вълев на мобилния му телефон. Но около 17:30 часа репортер на медията го засече на аутобана  - между Карнобат и Айтос да ръководи акцията по обезопасяването и разчистването на магистралата. Динко бе полугол и се включи на равни начела с работниците, а непосредствено до камиона бе паркирал новия си Мерцедес, с който се изфука в социалните мрежи преди няколко дни. Заради обърнатият камион аутобанът днес бе затворен за няколко часа. Шофьорът на тежкотоварното возило е изпуснал за миг контрола, забил се е в мантинелата, след което камионът се е обърнал, съобщиха от полицията. Товарът бе разсипан по цялата магистрала, което наложи време нното затваряне. Буквално за час обаче всичко бе събрано и аутобанът отворен. Припомняме, че Динко Вълев има проспериращ бизнес със скрап, собственик е на най-голямата фирма, изкупуваща желязо на територията на Област Ямбол. Компанията му развива мащабен бизнес, който му помага да поддържа лъскавия си начин на живот.", "date": "2017.06.23", "title": "ОТ ПОСЛЕДНИТЕ МИНУТИ! Динко от Ямбол собственик на обърналия се на \"Тракия\" ТИР (СНИМКИ)"}
{"url": "http://pik.bg/%D1%80%D0%B5%D1%88%D0%B5%D0%BD%D0%BE-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8%D1%82%D0%B5-%D1%81%D0%B5%D1%81%D1%82%D1%80%D0%B8-%D1%83-%D0%BD%D0%B0%D1%81---%D0%B2%D0%B5%D1%87%D0%B5-%D0%BF%D0%BE-%D1%81%D1%82%D0%B0%D0%BD%D0%B4%D0%B0%D1%80%D1%82-news669422.html", "text": "Във всяка една област на работа на медицинските сестри има разписани точни процедури - в детско отделение, в кардиологично отделение, в реанимация сестрите имат разписани правила на работа, но те не са официален документ, който сестрата може да представи в съда и да защити своите действия\", обясни заместник-министърът на здравеопазването Мирослав Ненков по време на Националната конференция \"Проблеми и перспективи на здравните грижи в училищното и детското здравеопазване\", съобщава Нюз.бг. \"Имаме амбицията и вече сме сформирали работна група, която да създаде официален стандарт за работата на сестрите\", допълни Ненков. Ненков обаче не посочи точен параметър по отношение увеличението на възнагражденията на професионалистите по здравни грижи в училищата и градините. Според него това проблем на няколко институции, които ангажирани с управлението на този процес. \"Със сигурност ще се постараем да бъдат увеличени доходите им, като стъпка в тази посока би могло да бъде и търсене на промяна по отношение мястото на професията в Класификатора на длъжностите\", добави той. Според Ненков предстои изменение на Наредба № 3 за здравните кабинети в детските заведения и училищата, засягаща минималния брой ученици и деца, обслужвани от един медицински специалист. Националната конференция \"Проблеми и перспективи на здравните грижи в училищното и детското здравеопазване\" е организирана от Българската асоциация на професионалистите по здравни грижи. Фокусът на тазгодишното издание са професионалистите по здравни грижи в училищата и детските заведения.", "date": "2017.06.23", "title": "РЕШЕНО! Медицинските сестри у нас - вече по стандарт"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D0%B5%D1%81-%D0%BA%D0%B0%D1%82%D0%BE-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0-%D0%B2%D1%8A%D0%B7-news669481.html", "text": "Македонската информационна агенция Македония има поддръжката на Европейския съюз, и е време да започне да изпълнението на неотложните реформи, за да може до края на годината да добие безусловна препоръка, а следващата година и конкретна дата за започване на преговорите за членство в ЕС, предава . Това е заявил премиерът Зоран Заев в обръщение към Народното събрание. Македонският премиер заяви, че ще бъдат поставени реални цели за кратък срок от три месеца, среден от 6 до 9 месеца и дългосрочно над 9 месеца, в което време според него може да се постигне много от гледна точка на нужните реформи. Според вицепремиера по въпросите на евроинтеграцията Буждар Османи, е много важно тези приоритетни реформи да бъдат подети бързо, за да се ускори процесът на влизане на страната в Европейския съюз. Вицепремиерът Буджар Османи смята за особено „благоприятно“, че България ще председателства ЕС в този период. „Имаме исторически контекст и позитивен политически климат. Ситуация, в която в идните три шестмесечни цикъла, ЕС ще се ръководи от региона. Първо е България, после Австрия и Румъния“, каза Буджар Османи.", "date": "2017.06.23", "title": "Вицепремиерът на Македония определи българското председателство на ЕС като \"историческа възможност\" за страната му"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B1%D1%80%D0%B5%D0%BD%D0%B4%D0%BE-%D1%81%D0%B8-%D1%85%D0%B2%D0%B0%D0%BD%D0%B0-%D0%B3%D0%B0%D0%B4%D0%B6%D0%B5-news669469.html", "text": "14-годишната дъщеря на митичния бос Евелин Банев-Брендо е хванала първото си гадже, научи „Ретро“. Лара, която през 2013 г. преживя отвличане и бе в плен цели 47 дни, най-сетне се е отърсила от шока и е започнала да живее като нормален тийнейджър. Татко й също вече се чувствал значително по-спокоен за нейната сигурност и не я държал толкова изкъсо. Брендо отскоро знаел за бъдещия си зет, но не се бил срещал с него лично. Въпреки това намирал други начини да го респектира и да му напомня, че трябва да бъде особено внимателен с дъщеря му. Момчето било връстник на Лара, но живеело и учело в София. Тома бил сред възпитаниците на столичното Англо-американско училище и произлизал от сравнително заможно семейство. С Лара се запознали и харесали в интернет, а 5-месечната им връзка била от разстояние, защото Банев изпрати дъщеря си в Лондон веднага след като бе освободена от похитителите си. 14-годишната девойка и в момента живее и учи в престижна гимназия там, но напоследък все по-често се прибирала у нас. През 2 седмици Лара летяла до София, за да се среща със своя възлюбен, а когато имала тестове и изпити в училище, Тома пътувал до британската столица и й гостувал по няколко дни. За празниците винаги я изненадвал с романтични подаръци, а когато я очаквал на летището у нас, задължително я посрещал с букет рози в ръка. Брендо не одобрявал единствено публичността на тяхната връзка, защото като всички младежи, Лара и Тома също се снимали непрекъснато и споделяли кадрите с необятната интернет аудитория. На митичния бос от време на време му се налагало да напомня на щерка си за бруталната случка от 2013 г., за да я накара да бъде по-предпазлива. Момиченцето бе похитено пред дома си от трима маскирани и въоръжени мъже, които раниха шофьора, возил детето до училище. След повече от месец и половина плен Лара бе върната на родителите си срещу откуп от половин милион лева със силно разстроена психика, но без сериозни телесни наранявания.", "date": "2017.06.23", "title": "САМО В ПИК И \"РЕТРО\"! Щерката на Брендо си хвана гадже"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B3%D1%80%D0%B0%D0%B4%D1%83%D1%81%D0%B8%D1%82%D0%B5-%D1%83%D0%B4%D0%B0%D1%80%D0%B8%D1%85%D0%B0-36-%D0%B8%D0%B4%D0%B2%D0%B0%D1%82-41-news669518.html", "text": "Днес бе най-горещият ден в Пловдив от началото на 2017 година. На сянка беше отчетена температура от 36 градуса, съобщи „Трафик нюз”. Едни намериха спасение от жегите под климатика, а други в парковете на града. Трети избраха водните атракции. И това не е всичко-следващата седмица идват дубайски жеги. Градусите в Пловдив ще минат 40. Синоптиците прогнозират рязко затопляне след сряда, като постепенно градусите ще се покачат от 35 до 40-41 на сянка. Високите температури ще се задържат и през цялата нова седмица, като минималните дори няма да паднат под 20. Пикът на 40-градусовите жеги ще бъде между четвъртък и събота. Дългосрочната прогноза за юли 2017 е за средна месечна температура около 33-35 градуса, а максималните средно месечните температури за месеца се очаква да бъдат в рамките на 34-37 градуса, а най-ниските стойности може да достигнат 13-18 градуса по целзий. В някой части на страната юли е най-топлият и температурите достигат максимални стойности, като термометрите надминават скалата от 40 градуса и достигат 40-42 в обедните часове. В тези моменти излизането и излагането на преки слънчеви личи не е препоръчително и повечето специалисти съветват да се стои на дебела сянка и да се приемат много течности, за да не се получи обезводняване или топлинни удари.", "date": "2017.06.23", "title": "РЕКОРД В ПЛОВДИВ: Градусите  удариха 36, идват 41!"}
{"url": "http://pik.bg/%D0%BA%D0%BE%D0%BD%D0%BF%D0%B8-%D0%BE%D1%82%D0%BD%D0%B5-%D0%B8%D0%BC%D0%BE%D1%82%D0%B8-%D0%B7%D0%B0-670-000-%D0%BB%D0%B2-%D0%BE%D1%82-%E2%80%9E%D0%B0%D0%BB%D0%BE-%D0%B1%D1%83%D0%BB%D0%BA%D0%B8%E2%80%9C-%D0%B2-%D1%80%D0%B0%D0%B7%D0%B3%D1%80%D0%B0%D0%B4%D1%81%D0%BA%D0%BE-news669420.html", "text": "Комисията за отнемане на незаконно придобито имущество (КОНПИ) спечели две дела срещу така наречените „ало-булки“ на обща стойност 670 000 лв. Решенията са по реда на Закона за отнемане на незаконно придобито имущество, съобщават от комисията. С решение на Разградски окръжен съд от Назмие Басри се отнема собственост за 233 000 лв., предимно получавани от чужденци суми срещу обещания за брак. С друго решение Варненският апелативен съд отнема 437 000 лв. от Рейхан Хасанов, като отменя решение на първоинстанционния Разградския окръжен съд. Освен получените от чужбина суми, с решението се отнемат три автомобила, апартамент в Разград и къща с двор в едно от селата в общината. Двете съдебни решения не са окончателни и подлежат на обжалване, уточняват от КОНПИ.", "date": "2017.06.23", "title": "КОНПИ отне имоти за 670 000 лв. от „ало-булки“ в Разградско"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B2-%D0%BA%D1%80%D0%B0%D1%8F%D1%81%D0%BD%D0%BE%D1%8F%D1%80%D1%81%D0%BA-%D0%B7%D0%B0%D0%B2%D0%B5%D0%B4%D0%B5-%D0%B4%D0%B5%D0%BB%D0%BE-%D0%B7%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D1%82%D1%83%D1%80%D0%B8%D1%81%D1%82%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news669450.html", "text": "Дела.ру, цитиран от \"Фокус\". Прокуратурата в руския град Красноярск проверява задържането на излитане на чартърен полет с туристи от града от българския град Варна, предаде „Инцидентът се е случил на 16 юни със самолет на компания „Азур Еър“ на летище „Варна“ в България. Излитането е планирано за 20:40 часа местно време, но то не се състои – по предварителна информация, заради откриването по време на предполетната проверка на техническа неизправност на летателния апарат“, сочи прокуратурата на Красноярск. Авиокомпанията не е предоставила резервен самолет за съблюдаването на графика и се е наложило полетът на пътниците да се задържи за 13 часа. „В момента прокуратурата провежда проверка за съблюдаването на законодателството за защитата на правата на пътниците“, сочи прокуратурата", "date": "2017.06.23", "title": "Прокуратурата в Краясноярск заведе дело за  задържани туристи в България"}
{"url": "http://pik.bg/%D0%B4%D1%80%D0%BE%D0%B3%D0%B8%D1%80%D0%B0%D0%BD%D0%B8%D1%8F%D1%82-%D1%86%D0%B8%D0%B3%D0%B0%D0%BD%D0%B8%D0%BD-%D0%BC%D0%B0%D1%80%D0%B8%D0%BD-%D0%B4%D0%B0%D0%B4%D0%B5-%D0%B1%D0%B5%D0%B7%D1%83%D0%BC%D0%BD%D0%BE-%D0%BE%D0%B1%D1%8F%D1%81%D0%BD%D0%B5%D0%BD%D0%B8%D0%B5-%D0%B7%D0%B0%D1%89%D0%BE-%D0%B5-%D0%BE%D0%BF%D0%B8%D1%82%D0%B0%D0%BB-%D0%B4%D0%B0-%D1%83%D0%B1%D0%B8%D0%B5-%D0%B1%D1%80%D0%B0%D1%82-%D1%81%D0%B8-%D0%B7%D0%B0%D0%B2%D0%B0%D1%80%D0%B8%D0%BB-%D0%B3%D0%BE--news669439.html", "text": "Аз ги хванах след престъплението. Лежаха голи и правеха секс в леглото. Какво да направя, г-н съдия? Ритнах го” Невероятно обяснение даде преди минути пред съда циганинът Марин А., който почти уби от бой непълнолетния си брат преди 4 дни. 24-годишният неграмотен мъж опита да оправдае постъпката с това, че хванал своя роднина на калъп със собствената му жена. , обяви Марин по време на гледането на мярката му за неотклонение, разказват от \"Флагман\". Преди началото на заседанието се разигра истински цирк между двамата адвокати на циганина, който се караха кой да го представлява. Оказа, че присъствалият на разпитите пред съдия защитник Захари Кирилов не желае да се занимава с процеса на многократно осъждания ром. Припомняме, че в понеделник вечерта Марин преби от бой 16-годишния си брат в циганската махала „Кумлука”. Младежът беше приет в кома в МБАЛ Бургасмед, където лекарите се бореха над 10 часа за живота му. По време на престъплението Марин е употребил сериозно количество алкохол и синтетична дрога. След минути Бургаският окръжен съд ще обяви дали циганинът остава в ареста.", "date": "2017.06.23", "title": "Дрогираният циганин Марин даде безумно обяснение защо е опитал да убие брат си: Заварил го да..."}
{"url": "http://pik.bg/%D0%BA%D1%80%D0%B0%D0%BB%D0%B8%D1%86%D0%B0-%D0%B5%D0%BB%D0%B8%D0%B7%D0%B0%D0%B1%D0%B5%D1%82-ii-%D1%81%D0%B5-%D0%B2%D0%BE%D0%B7%D0%B8-%D0%B1%D0%B5%D0%B7-%D0%BA%D0%BE%D0%BB%D0%B0%D0%BD---%D0%B1%D1%80%D0%B8%D1%82%D0%B0%D0%BD%D0%B5%D1%86-%D1%8F-%D0%BD%D0%B0%D1%82%D0%BE%D0%BF%D0%B8-%D0%B2-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-news669448.html", "text": "Британски гражданин подаде сигнал в полицията срещу кралица Елизабет II, съобщават от \"Новини Лондон\".  Мъжът се оплакал в полицията в Западен Йоркшир, че тя пътува без предпазен колан в луксозна лимузина, и то в центъра на Лондон в сряда. Тя се вози на задната седалка, а до нея е синът й принц Чарлз, той също бе без колан. Дни преди това тя навърши 91 години. Властите потвърдиха, че са получили такъв сигнал, но уточниха, че по закон, монархът има имунитет. Дори да не си слага колана, Елизабет Втора не може да бъде санкционирана. Тя не подлежи на наказателно преследване, нито може да бъде глобена. Това нарушение струва 500 паунда. Дори се стигна до там полицията да пусне туит на страницата си, в който признава за сигнала и за нарушението: На сайта на кралското семейство се появи съобщение, че кралицата внимателно следи всичките й действия да са съобразени с действащите закони.", "date": "2017.06.23", "title": "Кралица Елизабет II се вози без колан - британец я натопи в полицията "}
{"url": "http://pik.bg/%D0%BF%D0%B8%D1%80%D0%B8%D0%BD-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%BE%D1%82%D0%BD%D0%BE%D0%B2%D0%BE-%D1%89%D0%B5-%D0%B1%D1%8A%D0%B4%D0%B5-%D0%BD%D0%B5%D0%BF%D1%80%D0%B5%D0%BE%D0%B4%D0%BE%D0%BB%D0%B8%D0%BC-%D1%84%D0%B0%D0%BA%D1%82%D0%BE%D1%80-%D0%BD%D0%B0-%D1%82%D0%B5%D1%80%D0%B5%D0%BD%D0%B0-news669471.html", "text": "ОФК Пирин ще стартира нормално спортносъстезателния сезон 2017-18. За тов агарантира кметът на община Благоевград д-р Атанас Камбитов, който на нарочна среща с футболистите и ръководството на клуба днес потвърди осигирен бюджет за отбора и предстоящото му участие във свторото издание на първа лига. ОФК Пирин ще разчита на същия бюджет, с който клуба разполагаше и през последните няколко години, като от общинската хазна се очакват постоянните 700 000 лева, а останалите постъпления от реклама и телевизионни права ще се в интервал 300 000-500 000 лева. Оставащите и нужни средства от близо милион лева ще бъдат осигурени от кмета Атанас Камбитов. Въпреки трудностите, ръководството на клуба и лично кмета на Благоевград уверяват привържениците на „Пирин”, че отборът ще бъде отново стабилен, както и непреодолим фактор на терена, какъвто беше през миналия сезон. „Орлетата” заминават на лагер в банско в неделя вечер, като тренировките ще бъдат водени на градския стадион в Разлог. Утре Пирин ще играе срещу втория член на втора лига Струмска слава Радомир, а във вторник ще играят контрола в Благоевград срещу Витоша Бистрица.", "date": "2017.06.23", "title": "Пирин (Благоевград) отново ще бъде непреодолим фактор на терена"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D1%83%D1%81%D0%BF%D0%BE%D0%BA%D0%BE%D0%B8-%D0%BD%D0%B0%D1%82%D0%BE-%D0%BD%D1%8F%D0%BC%D0%B0%D0%BB%D0%BE-%D0%BF%D1%80%D0%B8%D1%87%D0%B8%D0%BD%D0%B8-%D0%B4%D0%B0-%D1%81%D0%B5-%D0%B1%D0%BE%D1%8F%D1%82-%D0%BE%D1%82-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BE%D1%82-%D1%80%D1%83%D1%81%D0%B8%D1%8F-news669454.html", "text": "РИА Новости, цитирана от \"Фокус\". Руският външен министър Сергей Лавров заяви, че страните членки на НАТО няма защо да допускат, че Русия може да нападне Алианса, предаде „Не мога да си и помисля, че сред страните от НАТО има дори и най-малкото допускане, че Русия ще нападне НАТО“, заяви Лавров. Според него разгръщането на инфраструктурата на НАТО край източните граници на Русия отразява стремежа на Алианса да усвоява геополитическото пространство, което според членовете на организацията се е оказало свободно след разпада на СССР. Лавров подчерта, че това се случва в „нарушение на тези уверения, които даваха на ръководството на Съветския съюз за това, че НАТО няма да се разширява на Изток“.", "date": "2017.06.23", "title": "Лавров успокои НАТО, нямало причини да се боят от нападение от Русия"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%80%D1%83%D0%BC%D1%8A%D0%BD%D1%86%D0%B8-%D1%81%D0%B0-%D0%BF%D1%80%D0%BE%D0%BF%D0%B0%D0%B4%D0%BD%D0%B0%D0%BB%D0%B8-%D0%B2-6-%D0%BC%D0%B5%D1%82%D1%80%D0%BE%D0%B2-%D0%B8%D0%B7%D0%BA%D0%BE%D0%BF-%D0%B2-%D0%B0%D1%80%D0%B1%D0%B0%D0%BD%D0%B0%D1%81%D0%B8-news669423.html", "text": "Румънски туристи са пропаднали с автомобила си в 6-метров изкоп във великотърновското село Арбанаси. Сигналът за инцидента е подаден в 10.40 часа днес. Пострадалите са били отседнали в хотел в архитектурния резерват за почивните дни. Докато се опитвали да паркират превозното средство, паднали в дълбок изкоп. На място са пристигнали екипи на „Пътна полиция“, РС „Пожарна безопасност и защита на населението“ – Велико Търново и Спешна помощ. Лицата са откарани в МОБАЛ „д-р Стефан Черкезов“ с леки наранявания, без опасност за живота. В момента текат действия по изваждане на автомобила от изкопа с кран. Инцидентът е обработен по административен ред като пътнотранспортно произшествие.", "date": "2017.06.23", "title": "От последните минути! Румънци са пропаднали в 6-метров изкоп в Арбанаси "}
{"url": "http://pik.bg/%D0%B4%D0%BE-%D0%BA%D0%BE%D0%B3%D0%B0-%D0%BE%D1%82%D0%BA%D1%80%D0%B8%D1%85%D0%B0-%D1%83%D1%80%D0%B0%D0%BD-%D0%B2%D1%8A%D0%B2-%D0%B2%D0%BE%D0%B4%D0%B0%D1%82%D0%B0-%D0%B2-%D0%BA%D0%B0%D1%80%D0%B0%D0%B4%D0%B6%D0%B0%D0%BB%D0%BE%D0%B2%D0%BE-news669457.html", "text": "Водата в първомайското село Караджалово е забранена за пиене и готвене заради наднормено наличие на естествен уран, съобщиха от Регионалната здравна инспекция в Пловдив. Все още остава валидна идентичната забрана, наложена за селата Пъдарско в община Брезово и Драгойново, отново в община Първомай. Водата в първомайското село Караджалово е забранена за пиене и готвене заради наднормено наличие на естествен уран, съобщиха от Регионалната здравна инспекция в Пловдив. Все още остава валидна идентичната забрана, наложена за селата Пъдарско в община Брезово и Драгойново, отново в община Първомай.", "date": "2017.06.23", "title": "ДО КОГА! Откриха уран във водата в Караджалово"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D0%BE%D0%B6%D0%B0%D1%80%D1%8A%D1%82-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B5-%D1%82%D1%80%D1%8A%D0%B3%D0%BD%D0%B0%D0%BB-%D0%BE%D1%82-%D0%BD%D0%B5%D0%B8%D0%B7%D0%BF%D1%80%D0%B0%D0%B2%D0%B5%D0%BD-%D1%85%D0%BB%D0%B0%D0%B4%D0%B8%D0%BB%D0%BD%D0%B8%D0%BA-news669399.html", "text": "Пожарът, погълнал жилищния блок „Гренфел Тауър“ в Лондон, при който загинаха най-малко 79 души, е започнал от неизправен хладилник марка „Хотпойнт“, съобщава Ройтерс. Следовател Фиона МакКормак от лондонската полиция съобщи, че производителят ще проведе допълнителни изпитания на модела. Тя добави, че изолацията и облицовката на блока са се провалили на изпитанията за противопожарна безопасност.", "date": "2017.06.23", "title": "ОФИЦИАЛНО! Пожарът в Лондон е тръгнал от неизправен хладилник"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%82%D0%B2%D0%BE%D1%80%D0%B8%D1%85%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D1%82%D1%80%D0%B0%D0%BA%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D0%BB-%D1%82%D0%B8%D1%80-news669455.html", "text": "МВР затвори автомагистрала \"Тракия\" в двете платна поради обърнат ТИР със скрап на 328 км (край Карнобат). Разпръснат е товар и в двете пътни ленти в посока от Бургас към София. Пометено е и оградното съоръжение на аутобана, съобщи \"Флагман\". От полицията призовават шофьорите да използват обходния маршрут през Айтос.", "date": "2017.06.23", "title": "ИЗВЪНРЕДНО! Затвориха магистрала \"Тракия\" заради катастрофирал ТИР "}
{"url": "http://pik.bg/%D1%80%D0%BE%D0%BC%D0%B0%D0%BD%D1%82%D0%B8%D0%BA-%D0%BE%D1%82-%D0%BA%D0%BB%D0%B0%D1%81%D0%B0-%D1%84%D0%B8%D0%BA%D0%B8-%D1%81%D1%82%D0%BE%D1%80%D0%B0%D1%80%D0%BE-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%B1%D1%80%D0%B0%D0%BA-%D0%B2%D1%8A%D0%B2-%D0%B2%D1%8A%D0%B7%D0%B4%D1%83%D1%85%D0%B0---%D0%B0-%D0%B3%D1%8E%D0%BB%D0%B6%D0%B4%D0%B0%D0%BD-%D0%BC%D1%83-%D0%BE%D1%82%D0%B2%D1%8A%D1%80%D0%BD%D0%B0-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82-news669424.html", "text": "Като романтик от класа се прояви един от най-желаните ергени в България - Фики Стораро. Хитовият изпълнител официално не е свободен мъж. Макар от няколко месеца да заявяваше публично, че е избрал бъдещата си съпруга и в медиите много да се спекулираше по темата годеж, Фики Стораро не беше предложил брак на любимата си Гюлджан. Вероятно причината за забавянето от негова страна е била търсенето на най-подходящ начин за това. И определено е намерил - на борда на частен хеликоптер Певец номер 1 на България взел красивата си приятелка с колата и я завел на летище Лесново. Там й казал, че иска да й подари разходка с хеликоптер. Качили се, отишли до едно езеро, на което се любували от високо, а на връщане на площадката за кацане бил опънат огромен червен винил с размери 3.5 по 1.5 м, на който било изписано с големи букви: \"Гюлджан, ще се омъжиш ли за мен?\". Щастливата новина звездата на \"Пайнер\" сподели с феновете си, като публикува видео в социалните мрежи Фейсбук и Инстаграм и написа под него: \"Тя каза \"ДА\". Клипчето събра хиляди харесвания, а влюбените не крият радостта си от  благопожеланията, които получават. За предстоящия годеж светското предаване на ПИК TV \"Жълтите новини\" съобщи още в средата на месец май. Официалното тържество по случай годежа на младите ще бъде на 2 август, когато Тони Стораро има рожден ден.", "date": "2017.06.23", "title": "РОМАНТИК ОТ КЛАСА! Фики Стораро предложи брак във въздуха - а Гюлждан му отвърна... (ПОДРОБНОСТИ+ВИДЕО)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%81%D0%BE%D1%84%D0%B8%D1%8F-%D0%BF%D1%80%D0%B0%D0%B9%D0%B4-%D0%B8%D1%81%D0%BA%D0%B0%D1%82-%D0%B2-%D1%83%D1%87%D0%B5%D0%B1%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D0%BD%D0%B8-%D0%B4%D0%B0-%D0%B8%D0%BC%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%BB%D0%B5%D1%81%D0%B1%D0%B8%D0%B9%D0%BA%D0%B8-%D0%B3%D0%B5%D0%B9%D0%BE%D0%B2%D0%B5-%D0%B8-news669498.html", "text": "Да се въведе актуална и научна информация в учебните програми по общообразователните предмети в училищното образование за лесбийки, гей мъже, бисексуални, трансджендър и интерсекс хора поискаха организаторите на София Прайд в писмо до премиера Бойко Борисов, съобщи \"Дарик\". От прайда настояват за среща с министър-председателя, за да се обсъдят възможностите за сътрудничество с изпълнителната власт по проблемите на хората с различна от хетеросексуалната ориентация. Поводът за писмото са изказвания на Бойко Борисов в предаването \"Здравей, България!\" по Нова телевизия през седмицата, че нито трябва толкова да се парадира\", нито тези хората са обект на преследване в България.", "date": "2017.06.23", "title": "СКАНДАЛ! \"София Прайд\" искат в учебниците на децата ни да има информация за лесбийки, гейове и бисексуални "}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D1%81%D1%8A%D0%B4%D0%B8%D0%B9%D0%BA%D0%B0-%D0%BE%D1%82-%D1%83%D0%B8%D0%BA%D0%B8%D0%BB%D0%B8%D0%B9%D0%BA%D1%81-%D0%B8-%D0%BF%D0%BE-%D0%B4%D0%B5%D0%BB%D0%BE%D1%82%D0%BE-%D0%BA%D1%82%D0%B1-%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B7%D0%B0-%D1%88%D0%B5%D1%84-%D0%BD%D0%B0-%D0%B2%D0%B0%D1%81-news669254.html", "text": "В битката за шеф на ВАС влезе още един играч – съдия Соня Янкулова. Нейната кандидатура е издигната от трима от членовете на ВСС - Юлия Ковачева, Галина Карагьозова и Соня Найденова. Тя ще влезе в директна битка с издигнатият от пленума на ВАС – съдия Георги Чолаков. Интересна подробност е, че името на Соня Янкулова още като заместник-министър на обраната на Николай Свинаров се появява в Уикилийкс. Уикилийкс твърди, че Янкулова в качеството си на заместник-министър на отбраната е информирала тогавашния американския посланик Джон Байърли в края на март 2008, че България ще изпрати още 50 войници в Кандахар. Информацията му е подадена два месеца преди правителството да вземе официално решение през юни 2008 г. Името на Соня Янкулова илиза и по делото КТБ. Тя е съдебния състав, който потвърждава  отнемането на лиценза на КТБ от БНБ, в което се обявява, че акционерите нямат пряк правен интерес от загубата на лиценза на банката, поради коато не можели да бъдат конституирани като заинтересована страна. Правен интерес имали квесторите на банката, назначени от БНБ. Името на съдия Янкулова излиза и по още едно интересно дело – решение на състав на ВАС, член на който е кандидатката за ВСС, с което се обявява, че имената на съдиите не са обществена информация, а са защитени данни. Меко казано решението е странно, защото така излиза, че правораздаването е анонимно. Новият шеф на ВАС трябва да бъде избран септември месец.", "date": "2017.06.23", "title": "РАЗКРИТИЕ НА ПИК! Съдийка от \"Уикилийкс\" и по делото КТБ е кандидат за шеф на ВАС"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%B0%D0%B3%D0%B0%D1%82%D0%B0-%D0%B2-%D0%BC%D0%BB%D0%B0%D0%B4%D0%BE%D1%81%D1%82-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0---%D0%BA%D0%B0%D0%B4%D0%B8%D0%B5%D0%B2-%D0%BE%D1%82%D1%82%D0%B5%D0%B3%D0%BB%D0%B8-%D0%B4%D0%BE%D0%B2%D0%B5%D1%80%D0%B8%D0%B5%D1%82%D0%BE-%D1%81%D0%B8-%D0%BE%D1%82-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D0%B1%D0%BE%D1%80%D0%B8%D1%81%D0%BE%D0%B2-news669368.html", "text": "След разразилия се скандал със 17 дка спорна земя в жк \"Младост\" и поведението на кметицата на района Десислава Иванчева, и Георги Кадиев оттегли доверието си от началничката на местната градска управа. Вчера на заседание на Министерски съвет Бойко Борисов също коментира прехвърлянето на 17-те дка в квартала за парк на общината. Ето и стенограмата от въпросното заседание и точката, която е обсъдена в частност: Проект на Решение за безвъзмездно прехвърляне правото на собственост върху имот – частна държавна собственост, на Столична община, област Софи. ДЕНИЦА НИКОЛОВА: Уважаеми господин премиер, предлагам за разглеждане проект на Решение на Министерския съвет за безвъзмездно прехвърляне правото на собственост на имот – частна държавна собственост на Столична община. Имотът се намира на територията на община Столична в район „Младост“, ж.к. „Младост 3“, като е с трайно предназначение на територията – урбанизирана, и с начин на трайно ползване – и за друг вид имоти със специално предназначение и ползване. Площта му е около 17 100 кв. м, като в рамките на заповед на областния управител през 2016 г. е отнето от Министерството на отбраната правото на управление на гореописания имот. Кметът на Столична община мотивира своето искане за предоставяне на визирания имот в собственост, като счита за необходимо то да бъде използвано с цел изграждане на парк за отдих, спорт, развлечение след изменение на действащия Подробен устройствен план. Областният управител е дал своето съгласие за прехвърляне на собствеността. По преписката няма към настоящия момент коментари. Благодаря. БОЙКО БОРИСОВ: Сега като Кадиев се отказа от кметицата си, коя партия, кой носи отговорност за нейните действия? ЙОРДАНКА ФАНДЪКОВА: Ако ми позволите, господин Борисов, първо искам да благодаря за прехвърлянето на този терен, който е един сериозен терен в един от най-големите квартали и райони на София и нашата цел е да направим всичко възможно и да получим вашата подкрепа, за да може да създадем повече паркови пространства и зелени пространства в района. Кметът на район „Младост“ госпожа Иванчева е избрана мажоритарно от гражданите на района. Аз вече коментирах, че е лесно за политическа сила като политическата сила на господин Кадиев да застане, да яхне един основателен протест на гражданите на „Младост“, да ги подведе и след това, когато види, че е трудно, защото управлението означава да носиш отговорност, а не само да приказваш и да критикуваш, тогава се дърпа. В момента в район „Младост“ има редица проблеми, неслучайно той се дръпна, защото той не обича да се занимава с проблеми, обича само да се възползва от тези проблеми. БОЙКО БОРИСОВ: Аз зададох въпроса… Не – напротив, даже чест му прави на Кадиев, че поне има смелост или доблест да излезе и да каже: „Сбърках, оттеглям си подкрепата“. ЙОРДАНКА ФАНДЪКОВА: Води до големи проблеми на хората. Така че не става само с… БОЙКО БОРИСОВ: Аз знам до какво води „Сбърках“. Защото в случая е за „Младост“, който все пак има столичен кмет, Столичен общински съвет и т. н. ЙОРДАНКА ФАНДЪКОВА: Ние продължаваме да се грижим за район „Младост“, да инвестираме в него. БОЙКО БОРИСОВ: Така, но понеже сега с този акт ние прехвърляме имота реално на кмета на „Младост“, нали така… ЙОРДАНКА ФАНДЪКОВА: Прехвърля се на Столичната община. Ние имаме грижата за район „Младост“ и в момента започваме изграждане на първи етап. БОЙКО БОРИСОВ: Въпросът ми е, извинявай, ако е неуместен или некомпетентен, но би ли могло тези 17 и колко декара за парк, които даваме на Столична община, утре да видим там 10 къщички, направени от кмета на „Младост“, примерно? Това питам – дали има такъв риск. ЙОРДАНКА ФАНДЪКОВА: Ние няма да го допуснем, въпреки че кметът госпожа Иванчева неколкократно пред мен изрази идеята да бъдат обезщетявани собственици на спорни имоти именно с този терен. Но неслучайно той е целеви, решението на Министерски съвет е целево да бъде предоставен за парк, спорт и атракции, така че това нещо ние ще гарантираме и законът го гарантира, да може да се реализира. БОЙКО БОРИСОВ: Ако ни гарантираш, защото иначе аз ще гласувам против това решение – да пратим на някой да си прави къщи по „Младост“! Но щом гарантираш, аз се надявам колегите да ни подкрепят. Затова зададох въпроса и той е, мисля, логичен. Благодаря, колеги. Да им е честито на хората в „Младост“ за новия парк, който ще имат, и се надяваме да удържите обещанието си да си остане парк. Приемаме точка 28", "date": "2017.06.23", "title": "ПЪРВО В ПИК! Сагата в \"Младост\" продължава - Кадиев оттегли доверието си от кметицата, Борисов търси отговорен за действията й (СТЕНОГРАМА) "}
{"url": "http://pik.bg/%D0%BC%D0%B5%D0%BD%D0%B4%D0%B0-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D1%81-%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D1%81%D0%BA%D0%BE%D0%BA-%D1%81-20-%D0%BD%D0%B0-%D1%83%D1%87%D0%B8%D1%82%D0%B5%D0%BB%D1%81%D0%BA%D0%B8%D1%82%D0%B5-%D0%B7%D0%B0%D0%BF%D0%BB%D0%B0%D1%82%D0%B8-%D0%BE%D1%82-%D0%BD%D0%BE%D0%B2%D0%B0%D1%82%D0%B0-%D1%83%D1%87%D0%B5%D0%B1%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-news669406.html", "text": "Ако искаме рязко увеличение на доходите с цел догонване на тези в Европа, трябва да говорим за преструктуриране на икономиката и приоритетно развитие на секторите, които носят висока добавена стойност. Държавата няма пряко участие в увеличаването на доходите, но разполага с финансови механизми, чрез които може да влияе - например вдигането на минималната работна заплата и минималните осигурителни прагове. Това заяви Менда Стоянова - председателят на Комисия по бюджет и финанси пред БНТ „Стимулиране ръста на доходите чрез административното вдигане на минималната работна заплата е едно предизвикателство и пред бюджета. Това означава, че трябва да се направи по-късно и следващата крачка, към увеличаване на заплатите в бюджетната сфера. Например от следващата учебна година е предвидено да има увеличение на учителските заплати с около 20 процента, но с колко точно, ще стане ясно след отчитане на изпълнението на бюджета за първите 9 месеца“ добави още тя. „Ако наистина от 2018 година минималната работна заплата стане 510 лева, както е предвидено, и тя продължи да расте в следващите години с един ръст от по 10%, това означава, че в някои бюджетни сфери средната работна заплата ще се изравни с минималната за страната. Това е недопустимо, тъй като там работят хора с образование, квалификация и т.н. Още отсега се вижда кои сфери изостават. Например социалната сфера - там е изключително трудна работата. Тук мога да посоча сферата на културата - читалища, библиотеки, галерии и т. н., където скоро средната заплата също ще стане минимална“, коментира Стоянова. По въпроса за увеличение на пенсиите тя беше категорична, че трябва да се търси увеличаване, но без това да се случва за сметка на увеличаване на дефицита в осигурителната система и той да се финансира от други източници освен осигурителните вноски. Бъдещото увеличение на пенсиите трябва да се разглежда в пряка зависимост от увеличението на осигурителните вноски и възможностите на системата да генерира собствени приходи или за сметка на някои неефективни разходи.", "date": "2017.06.23", "title": "Менда Стоянова с добра новина: Скок с 20% на учителските заплати от новата учебна година"}
{"url": "http://pik.bg/%D0%BD%D0%BE%D0%B2%D0%B8-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B8%D1%8F-%D0%B7%D0%B0%D1%82%D0%B2%D0%B0%D1%80%D1%8F%D1%82-%D1%81%D1%82%D0%B0%D1%80%D0%B8%D1%8F-%D0%BC%D0%BE%D1%81%D1%82-%D1%87%D0%B0%D0%B2%D0%B4%D0%B0%D1%80-news669463.html", "text": "Нови задръствания чакат очакват шофьорите в София. До август се затваря за движение старата част на моста \"Чавдар\". Автомобилите ще могат да преминават двупосочно по реконструираната преди няколко години отсечка. Ремонтът на този участък от моста ще струва на общината 3,7 млн. лева. \"От понеделник започва цялостната реконструкция на стария мост \"Чавдар\", така като беше залегнала в програмата. Мостът ще бъде затворен цялостно до края на август най-късно, за да бъде цялостно реконструиран\", съобщи кметът на София Йорданка Фандъкова. \"Мостът не е реконструиран откакто е построен. Движението ще се осъществявано новия мост \"Чавдар\", двупосочно, той е в добро състояние\", уточни още тя.", "date": "2017.06.23", "title": "Нови задръствания! Затварят стария мост \"Чавдар\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B2%D0%B5%D1%81%D0%B5%D0%BB%D0%B8%D0%BD-%D0%BC%D0%B0%D1%80%D0%B5%D1%88%D0%BA%D0%B8-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B7%D0%B0-%D1%82%D0%B5%D0%B6%D0%BA%D0%B8%D1%82%D0%B5-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-news669409.html", "text": "Заместник-председателят на парламента Веселин Марешки говори пред ПИК за обвиненията на прокуратурата! „В момента съм в чужбина и сега научавам за обвиненията. В понеделник вечер се прибирам и във вторник ще съм на разположение на медиите. Просто и дотогава ще се запозная в подробности за нещата“, обяви пред ПИК Веселин Марешки. „Мога и ще говоря спокойно. Просто да е във вторник“, завърши той. Припомняме, че днес говорителят на главния прокурор Румяна Арнаудова даде специален брифинг, на който обяви, че през 2012-а Марешки е искал да наложи монопол на пазара за лекарства. Той е започнал да притиска оборотни аптеки да му прехвърлят собствеността на посочени от него фирма. Ако отговорът е бил отрицателен, до обекта се появява негова аптека, която продава с драстична разлика лекарствата. Освен това Марешки е успял да назначи за шеф в Агенцията по лекарствата съпругът на своя служителка, който е упражнявал административен натиск, изпращайки постоянни проверки в набелязаните от Марешки обекти.", "date": "2017.06.23", "title": "ИЗВЪНРЕДНО И САМО В ПИК! Веселин Марешки отговори на прокуратурата за тежките обвинения!"}
{"url": "http://pik.bg/%D0%BF%D0%BE%D0%B6%D0%B0%D1%80%D1%8A%D1%82-%D0%B2-%E2%80%9E%D0%B3%D1%80%D0%B5%D0%BD%D1%84%D0%B5%D0%BB-%D1%82%D0%B0%D1%83%D1%8A%D1%80%E2%80%9C-%D0%B2-%D0%BB%D0%BE%D0%BD%D0%B4%D0%BE%D0%BD-%D0%BB%D1%83%D0%BC%D0%BD%D0%B0%D0%BB-%D0%B7%D0%B0%D1%80%D0%B0%D0%B4%D0%B8-%D0%BD%D0%B5%D0%B8%D0%B7%D0%BF%D1%80%D0%B0%D0%B2%D0%B5%D0%BD-%D1%85%D0%BB%D0%B0%D0%B4%D0%B8%D0%BB%D0%BD%D0%B8%D0%BA-news669410.html", "text": "Пожарът, погълнал жилищния блок „Гренфел Тауър“ в Лондон, при който загинаха най-малко 79 души, е започнал от неизправен хладилник марка „Хотпойнт“, съобщава Ройтерс. Следовател Фиона МакКормак от лондонската полиция съобщи, че производителят ще проведе допълнителни изпитания на модела. Тя добави, че изолацията и облицовката на блока са се провалили на изпитанията за противопожарна безопасност.", "date": "2017.06.23", "title": " Пожарът в „Гренфел Тауър“ в Лондон лумнал заради неизправен хладилник"}
{"url": "http://pik.bg/%D0%B7%D0%B0%D0%BF%D0%B0%D0%BB%D0%B8%D1%85%D0%B0-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D0%BA%D0%BC%D0%B5%D1%82%D0%B0-%D0%BD%D0%B0-%D0%B3%D1%83%D1%80%D0%BA%D0%BE%D0%B2%D0%BE-news669413.html", "text": "Запалиха колата на кмета на Гурково Иван Иванов. Лекият автомобил \"БМВ 320D\" е бил паркиран на ул. \"Св. Отец Паисий\" в Стара Загора. Автомобилът е изгорял напълно, съобщава \"Дарик\". „Не съм получавал заплахи и нямам представа кой може да е запалил колата ми, казва Иван Иванов. Той е категоричен, че не е имал скандали и спорове с когото и да е. През 2013 година бе запалена колата на тогавашния кмет Стоян Бонев. Той също не беше получавал заплахи.", "date": "2017.06.23", "title": "Запалиха колата на кмета на Гурково"}
{"url": "http://pik.bg/%D0%BB%D1%83%D0%B4-%D0%BA%D1%83%D0%BF%D0%BE%D0%BD-%D0%B2-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8-%D0%B3%D1%80%D0%B0%D0%B4-%D0%BC%D0%BB%D0%B0%D0%B4%D0%BE%D1%86%D0%B8-%D0%BF%D1%80%D0%B8%D0%BA%D0%BB%D0%B5%D1%89%D0%B8%D1%85%D0%B0-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%B2-%D0%BA%D0%BB%D1%83%D0%B1-33-%D1%81%D1%83%D0%BF%D0%B5%D1%80-%D1%81%D0%BD%D0%B8%D0%BC%D0%BA%D0%B8-news669449.html", "text": "Купон от класа избухна снощи в хитовия \"Клуб 33\" в Студентски град по вина на Преслава. Звездата на \"Пайнер\" избухна с уникално участие, а мераклиите да я слушат и видят дори се редиха на опашка пред двуетажния увеселителен комплекс. Един от диамантите на Митко Пайнера предизвика истински фурор сред публика не само с хитовете си, но и с настроението и емоциите си, които предаде на своите фенове. Партито се нажежи до червено, когато Преслава слезе от сцената и се впусна сред гостите на \"33\". Приклещена като в капан обаче се оказа от компания младежи, които имаха повод за празник - рожден ден на един от тях. Звездата изпълни специален поздрав за рожденика, но тя не стигна на мачовците и четири песни време те не пуснаха Преси. А тя блестеше и заради с чар и сексапил всички присъстващи - явно са верни слуховете, че има нова любов. За капак - в края на участието си певицата получи букет червени рози, но така и не се разбра кой е подателят му. Вероятно той е именно новият ухажор на Преслава.", "date": "2017.06.23", "title": "Луд купон в Студентски град! Младоци приклещиха Преслава в \"Клуб 33\" (СУПЕР СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D1%80%D0%B5%D0%B4%D0%BD%D0%B8-%D0%B4%D0%B2%D0%B0-%D1%82%D1%80%D1%83%D0%BF%D0%B0-%D0%B7%D0%B0-%D0%B4%D0%BD%D0%B5%D1%81-news669416.html", "text": "Мъж и жена открити мъртви в автомобил, задушени от газ.  Под ръководството на Окръжната прокуратура във Варна е започнато разследване за установяване на причините и обстоятелствата, при които е настъпила смъртта на семейство. Днес, 23 юни 2017 г., преди обяд мъжът и жената са били открити мъртви в автомобил, спрян встрани от пътя, в близост до село Невша, община Ветрино. Това съобщават от пресцентъра на Апелативна прокуратура-Варна. Извършен е оглед на местопроизшествието. При огледа не са установени данни за насилствена смърт. Въпреки ранния етап на разследването като най-вероятна причина за настъпилата смърт на семейството се сочи задушаване с газ. Назначени са съдебномедицински експертизи на двете лица, които трябва да дадат отговор за причините за настъпилата смърт. Разследването се води от служители на ОДМВР - Варна. Продължават процесуално-следствените действия.", "date": "2017.06.23", "title": "ИЗВЪНРЕДНО! Поредни два трупа за днес! "}
{"url": "http://pik.bg/%D0%B1%D0%B5%D0%B1%D0%B5-%D0%BD%D0%B0-%D0%BF%D1%80%D0%BE%D0%BC%D0%BE%D1%86%D0%B8%D1%8F-%D0%B3%D0%B0%D0%BB%D0%B5%D0%BD%D0%B0-%D0%BF%D0%BE%D0%BA%D0%B0%D0%B7%D0%B0-%D1%81%D0%B8%D0%BD%D0%B0-%D1%81%D0%B8-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%BD%D0%B8%D0%BC%D0%BA%D0%B0-news669419.html", "text": "Появи се първата снимка на Александър - малкия син на Галена, който се роди преди 4 месеца. Вчера, 22 юни, звездата на \"Пайнер\" и съпругът й Галин събраха роднини и приятели в Атракцион \"Калоянова крепост\" - един от стопанисването от бизнесмена обекти, за да полеят рождения ден на баткото Стефан. На снимката, която се появи в социалните мрежи, се вижда и тортата за рожденика, който стана на 6 годинки - майстор-сладкар е пресъздал сюжет от \"Междузвездни войни\" върху захарното произведение на изкуството. Вероятно сериалът в момента е любов на Стефан До двете си деца Галена и Галин изглеждат много щастливи.", "date": "2017.06.23", "title": "БЕБЕ НА ПРОМОЦИЯ! Галена показа сина си Александър (СНИМКА)"}
{"url": "http://pik.bg/%D0%BB%D0%B8%D1%86%D0%B5%D1%82%D0%BE-%D0%BD%D0%B0-%D1%80%D0%B5%D0%BF%D1%80%D0%B5%D1%81%D0%B8%D1%8F%D1%82%D0%B0-%D0%B1%D0%B5%D1%82%D0%B8%D0%BD%D0%B0-%D0%B6%D0%BE%D1%82%D0%B5%D0%B2%D0%B0-%D1%81-%D0%BD%D0%B5%D1%80%D0%B2%D0%BD%D0%BE%D1%82%D0%BE-%D0%B8%D0%B7%D0%B1%D1%83%D1%85%D0%B2%D0%B0%D0%BD%D0%B5-%D0%B8%D0%BB%D0%B8-%D0%B2%D0%B8%D1%86%D0%B5%D1%82%D0%BE-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2---%D0%BE%D1%81%D1%8A%D0%B4%D0%B8-news669379.html", "text": "Истина ли говорите, дами и господа? Ако това ви се вижда недопустимо, защо не поискате оставката на Жотева вие? Не само собствените ви депутати ще ви подкрепят, а и доста народ извън парламента. Защото прецедентите овластени персони по силата на политическите си чупки в кръста да съдят журналисти за зададени въпроси вече са факт. Ето какво още пише Ива Николова по казуса с Жотева, който наистина бледнее пред нейния с Томислав Дончев: \"Пишещата тези редове е осъдена не от някаква си членка на СЕМ, а от цял вицепремиер, който, вярно, никога не е управлявал ведомство и ресор - Томислав Дончев. И то за два въпроса, и то зададени на друг човек. Разстроил се бил от тия въпроси и сега журналистката е със запор на заплатата. Хем да ѝ държи влага и много-много да не пита за нищо в бъдеще, хеле пък за такива нежни души като вицпремиера. Тъй че колегата Къдринова да не се съмнява - Жотева ще я съди, понеже това работи. Само да внимава при кого ще се разпредели делото ѝ в съда. Защото, ако е като моето, при затъналата до уши в нарушения Богдана Желявска, няма да има прошка, за да продължи да се докарва на управляващите, тъй като е единствената оцеляла от скандала \"Янева гейт\". Защо ли? Целта е проста - никой нищо да не пита, каквото ни кажат, да го приемаме за чиста монета, каквото знаем, да си говорим само помежду си и дончеви и дончевщината да стоят горди, бели и чисти, не защото са такива, а защото са ни запушили устите и не можем да кажем или питаме за друго. Да, ама не, както казваше покойния колега Петко Бочаров. Обаче и от опозицията да не се правят на бели и добри радетели за свободата на словото. Защото, ако наистина са такива, нямаше да чакат друг да иска оставката на Жотева, а щяха да го направят те. Е, да, колегата Кадринова е с леви убеждения, но дори и това не вдъхновява БСП да стигнат до край и да поиска оставката на Жотева. Дали пък това уклончиво поведение на \"категоричната\" опозиция не е провокирано от тънките им сметки, че починът на днешните управляващи може свърши работа и на тях, ако се наложи? Тъй де, политикът позицията си мени, но нравът - не. Затова, колеги, затваряйте си устите, не питайте нещо или правете като Виктор и Ани - за минискуса на Бойко, за болтовете на Лозан и изобщо за това-онова, и всъщност за нищо. Даже няма нужда въобще да питате - включвате диктофони, микрофони и камери и да си говорят, каквото си щат. И без това вече никой не ги слуша.\" Казусът с Бетина Жотева и репликата й към една журналистка отприщи невиждана вълна от коментари в медиите и социалните мрежи. Сякаш за първи път в България журналист е влязъл в пререкание с чиновници и случаят започна да се преекспонира като истинска световна драма. Много по-жестока обаче е репресията срещу колежката ни от Агенция ПИК Ива Николова, за която съобщихме още преди месеци. Тогава обаче нито един колега не реагира така, никой не написа, че един вицепремиер - Томислав Дончев, се е обявил за \"душевно нестабилен\", жестоко \"стресиран\" по делото срещу нея за два зададени въпроса! Да, същото като с Бетина Жетова. Но с много по-зловещо развитие - той я осъди за близо 40 хиляди лева, които ще му плаща с години и се удържат всеки месец от заплатата й, с която едва покрива ипотеката си! Причината е, че е правила интервю с човек, който казва някои истини за въпросния вицепремиер. Е, не е ли това същински, пълен пример за репресия - задаваш въпроси, осъждат се за огромна сума (ВИЖТЕ В \"ОЩЕ ПО ТЕМАТА\")?! Пред това Бетина Жотева направо бледнее. Това коментирахме и с репресираната Ива Николова - поведението на членката на СЕМ, възпали БСП да чете декларация, че ако някой ѝ поиска оставката, социалистите ще я подкрепят?", "date": "2017.06.23", "title": "ЛИЦЕТО НА РЕПРЕСИЯТА: Бетина Жотева с нервното избухване или вицето Томислав Дончев - осъдил журналистка за два въпроса на близо 40 хил. лв.?!"}
{"url": "http://pik.bg/%D0%B7%D0%B0-%D0%BF%D1%80%D0%B8%D0%BC%D0%B5%D1%80-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D1%80%D0%B0%D0%B7%D0%BB%D0%BE%D0%B3-%D0%B8-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%B3%D1%80%D0%B0%D0%B1%D0%BD%D0%B0%D1%85%D0%B0-%D0%BC%D0%B5%D1%82%D0%BB%D0%B8%D1%82%D0%B5-news669418.html", "text": "По случай Деня на държавния служител-23 юни, инж. Красимир Герчев - кмет на Община Разлог, заедно със своите подчинени от Общинска администрация, почистиха стъпалата към местноста „Голак“ - една от любимите дестинации на жителите и гостите на града. Също така бяха почистени дървените фундаменти, пътеки, люлки и пространствата около тях на атракциона „Голак“, пише \"Илинден прес\". По този начин кметът на Разлог и служителите от общината дават пример и се включват към опазването на чистотата в града и поддържането на красивите кътчета в изряден вид. В почистването се включиха още зам.-кметът по социалните дейности инж. Венцислав Гърменов и секретарят Димитър Крънчев. В края на 2002 г. Общото събрание на ООН обявява 23 юни за Международен ден на държавната служба. По този повод ООН провежда конкурс за най-добър модел на добро управление, като само през 2005 г. са били предложени над 200 проекта от всички краища на света.", "date": "2017.06.23", "title": "ЗА ПРИМЕР! Кметът на Разлог и общински служители грабнаха метлите"}
{"url": "http://pik.bg/%D0%B1%D0%BE%D0%B3%D0%B0%D1%82%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%B0%D0%B4%D0%BD%D0%B0-%D0%BF%D0%BE%D0%B4-%D0%B2%D0%B0%D0%B6%D0%BD%D0%B8%D1%8F-%D0%BF%D1%80%D0%B0%D0%B3-%D0%BE%D1%82-3-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-news669414.html", "text": "Нетната стойност на богатството на Доналд Тръмп вече е под важния праг от 3 млрд. долара. Това сочи последната оценка на индекса на милиардерите на агенция Bloomberg, цитирана от БНР. Причина за това е понижената оценка на три от големите небостъргачи в Ню Йорк, притежавани от американския президент, включително и \"Тръмп Тауър\". Актуализираните изчисления показват, че нетното богатство на Тръмп вече се определя на 2.9 млрд. долара, което представлява понижение със 100 млн. долара. Агенцията отбеляза, че причината за намаляване на тяхната оценка се дължи на факта, че на пазара на офис сгради в Ню Йорк има нарастващ интерес за покупки на новопостроени сгради при спадащо търсене на вече съществуващи офиси. Самият Тръмп определи доклада на Bloomberg като \"глупав\".", "date": "2017.06.23", "title": "Богатството на Доналд Тръмп падна под важния праг от 3 млрд. долара"}
{"url": "http://pik.bg/%D1%81%D0%B5%D0%B8%D1%80-%D0%B2-%D1%81%D0%B5%D0%B2%D0%B5%D1%80%D0%BE%D0%B7%D0%B0%D0%BF%D0%B0%D0%B4%D0%B0-%D0%BC%D0%B5%D0%BB%D0%B5-%D0%BF%D0%BE%D1%81%D1%80%D0%B5%D0%B4-%D0%B1%D1%8F%D0%BB-%D0%B4%D0%B5%D0%BD-%D0%BD%D0%B0-%D0%B0%D0%B2%D1%82%D0%BE%D0%B3%D0%B0%D1%80%D0%B0%D1%82%D0%B0-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-news669415.html", "text": "Поредна зрелищна гледка е имало в Дивия Северозапад вчера. Автогарата в Монтана е станала арена на масов бой, съобщиха от пресцентъра на областната дирекция на МВР. Случката е станала посред бял ден, и то в пиков час. Към 16.30 часа в полицията бил получен сигнал от втрещени очевидци, които заявили, че е възникнало сбиване между голяма група хора. Ченгетата незабавно се метнали в патрулките и отишли да разтърват мелето, съобщава \"БулНюз\". Когато се отзовали на местопроизшествието, униформените заварили само трима души. Това били 33-годишният Ц.И., 26-годишният Б.А. и Р.И. на 36 години, всички от Монтана. С оглед изясняване съпричастността им към деянието, мъжете били задържани за 24 часа в ареста. Работата на разследващите по случая продължава.", "date": "2017.06.23", "title": "Сеир в Северозапада! Меле посред бял ден на автогарата в Монтана"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82v-%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%BF%D0%B0%D1%82%D1%80%D0%B8%D0%BE%D1%82-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B0%D0%B1%D0%B0%D0%BD%D0%BE%D0%B2-%D0%B4%D0%BE%D1%81%D1%82-%D0%B8-%D0%B4%D0%BF%D1%81-%D1%81%D0%B0-%D0%B4%D0%B2%D0%B5-%D1%81%D1%82%D1%80%D0%B0%D0%BD%D0%B8-%D0%BD%D0%B0-%D0%B5%D0%B4%D0%BD%D0%B0--news669398.html", "text": "Какво накара върлите противници на мажоритарния вот от Обединените патриоти да напишат свой закон за новия тип избори? Как ще накарат цялото интернет пространство да пише всичко на кирилица? Защо им е на патриотите чинията на Бузлуджа и как най-малката участничка в последното шоу \"Гласът на България\" - дъщерята на Сабанов Яна, прежива загубата. \"Мажоритарния вот като цяло е не това което очакваше народа да се случи с него. Не се обясни на хората и не се направи хората да имат яснота. Не забравяйте, че това са президентски избори, всички партии като основен приоритет работеха за това и не се обясни на хората. сега като стана ясно какво ще се случи лъсна истината. Много често ме питат дали не ни липсва традиционната десница и всеки се възмущава, че липсват в парламента.\" Това заяви в студиото на ПИК TV депутатът от ВМРО. Той заяви, че в момента патриотите подготвят промени в изборния кодекс, но няма да направят грешката на ГЕРБ и ще подложат промените на обществен дебат. По отношение на предложението на БСП да има мажоритарни листи и пропорционална систева, Сабанов заяви, че все още не са видели какво точно представлява. Работя с патриотите още на кметските избори, познавам се с Красимир Каракачанов отдавна. Предложен съм и съм депутат от гражданската квота на ВМРО. Напуснах ГЕРБ преди години поради несъгласие с работата на тогава на депутатът на тази партия от моя избирателен район. Това каза пред ПИК ТV депутатът от патриотичен фронт Александър Сабанов. „Не съм чувал, че Валери Симеонов иска чинията на Бузлуджа, но той е известен със своите шеги, така че няма да коментирам. На нас, обединените патриоти, като коалиция тази чиния едва ли ще ни е полезна”, каза депутатът. Той подчерта, че няма промяна в позицията на патриотите относно въвеждането на понятието „майчин език” в предизборната кампания. „ У нас има един език-български-и такова понятие „майчин език” не съществува”, допълни Сабанов. Той бе категоричен, че в България трябва да се говори на български език, а ако някоя партия има избиратели, които не знаят този език, трябва да го заяви пред обществото открито. „ДОСТ и ДПС за нас са двете страни на една и съща монета, и двете партии се борят за благоволението на република Турция и за това, кой да представлява Анкара у нас”, заяви Сабанов. Според него, появата на ДОСТ допринесе за консолидация на ДПС, защото без партията на Местан част от гласовете на българските мохамедани отиваха при ГЕРБ. „Гласуването на промените в Изборния кодекс не промени отношенията в коалицията с ГЕРБ, това беше ясно още от изработването на управленската програма”, посочи депутатът. Той отрече, че неизпълнението на обещанието им от предизборната кампания за 300 лева минимална пенсия е лъжа. \"Направихме това, което е възможно за момента\", каза Сабанов. За това как Яна, дъщеря му приема отпадането си от \"Гласът на България\" той бе категоричен, че тя е силен характер и е наясно, че такива неща в живота се случват. \"Ние я подкрепяне напълно, казахме й, че тепърва ще се изязява на сцената и направеното дотук от нея е страхотно\", каза оке бащата на певицата.", "date": "2017.06.23", "title": "ИЗВЪНРЕДНО В ПИК ТV! Депутатът-патриот Александър Сабанов: ДОСТ И ДПС са две страни на една и съща монета (ОБНОВЕНА)"}
{"url": "http://pik.bg/%D0%B5%D0%BA-%D0%BD%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D0%BB%D0%B0-%D0%BD%D0%BE%D0%B2%D0%B8-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-news669363.html", "text": "Заместник-председателят на Европейската комисия и европейски комисар за енергийния съюз Марош Шевчович е заявил, че ЕК не подготвя предложение за нови санкции против Русия, съобщава РИА Новости. На въпрос готви ли Еврокомисията каквито и да било нови санкции срещу Русия, защото такова предложение има от САЩ, той отговорил „Не“. Шевчович е заявил, че ЕС няма отношение към новите санкции, въведени от САЩ и те не са коментирани.", "date": "2017.06.23", "title": "ЕК не подготвяла нови санкции срещу Русия"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D1%8A%D0%BC-%D0%B2%D0%BE%D0%BB%D1%84%D0%B3%D0%B0%D0%BD%D0%B3-%D1%88%D0%BE%D0%B9%D0%B1%D0%BB%D0%B5-%D1%80%D0%B0%D0%B7%D0%B2%D0%BE%D0%B4%D1%8A%D1%82-%D1%81-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%89%D0%B5-%D0%B1%D1%8A%D0%B4%D0%B5-%D1%82%D0%B5%D0%B6%D1%8A%D0%BA-%D0%BD%D0%B5-%D1%81%D1%8A%D0%BC-%D0%BE%D0%BF%D1%82-news669433.html", "text": "Всеки прави сметка какво ще загуби, аз не съм оптимист\", това заяви в разговор премиера Борисов на срещата на годишна среща с фамилния бизнес на Германия, която върви в момента. Борисов допълни, че е тежко при един развод и разказа на кратко как са минали преговорите в Брюксел.  Заедно с премиера на срещата е вицепремиера Томислав Дончев, министъра на финансите Томислав Дончев и президентът Росен Плевнелиев, който през повечето време се явява като преводач на Борисов. Борисов обясни, че само за 8 часа се стига до Скопие и разясни още какви инфраструктурни промени ще бъдат направени. Шобле поясни, че също работят интензивно в Сърбия, но нямат добра комуникация, за което похвали страната ни, че работи в тази посока и много бързо се развива.", "date": "2017.06.23", "title": "ПЪРВО В ПИК! Борисов към Волфганг Шойбле: Разводът с Великобритания ще бъде тежък, не съм оптимист (ВИДЕО/ОБНОВЕНА)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%81%D0%B2%D0%B0%D0%BB%D0%BA%D0%B0-%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%B4%D0%BE%D1%80-%D0%B1%D0%B0%D1%82%D0%BA%D0%BE%D0%B2-%D0%B7%D0%B0%D0%B4%D0%B8%D1%80%D1%8F-%D1%82%D0%B2-%D0%B2%D0%BE%D0%B4%D0%B5%D1%89%D0%B0---%D0%BC%D0%B8%D0%BB%D0%B8%D0%BE%D0%BD%D0%B5%D1%80%D1%81%D0%BA%D0%B8%D1%8F%D1%82-%D1%81%D0%B8%D0%BD-%D0%BE%D1%82%D0%B8%D0%B2%D0%B0-%D0%B2-%D1%82%D0%B0%D0%BD%D0%B7%D0%B0%D0%BD%D0%B8-news669328.html", "text": "Един от най-желаните столични ергени, Тодор Батков-младши, си е намерил нов обект на обожание и е въпрос на време да се пръкне нова светска двойка. Синът на бившия собственик на \"Левски\" задиря телевизионната водеща Гери Дончева, научи ПИК от много сигурен източник. Младият Батков и плевенчанката се познавали отдавна, но едва от скоро започнал открито да ухажва Дончева. Нещо повече - двамата вече имали съвместни планове за екзотично задгранично пътешествие. Тодор проявил ексцентричност и поканил Гери не на обичайните дестинации като Дубай и Малдивите, за които баровците купуват билети, за да впечатлят жените си, а до Танзания. Републиката в Източна Африка все още не е толкова модерна дестинация и точно заради това е предпочитана от най-заможните българи, които търсят спокойствие, за да консумират страстите си. Последната връзка на Тодор Батков бе с моделката Юлия Юревич. След раздялата им младият мъж се съсредоточи върху бизнеса си и поизостави жените, въпреки че не страда от липса на внимание. Ако съдим по това, че точно Гери Дончева е привлякла вниманието му, топергенът не си пада по кифли, а си търси успяла и работеща жена, каквато тв водещата е без съмнение.", "date": "2017.06.23", "title": "ГОРЕЩА СВАЛКА САМО В ПИК! Тодор Батков задиря тв водеща - милионерският син отива в Танзания с... (ПОДРОБНОСТИ)"}
{"url": "http://pik.bg/%D0%B5%D1%82%D0%BE-%D0%B3%D0%BE-%D0%B4%D1%80%D0%BE%D0%B3%D0%B8%D1%80%D0%B0%D0%BD%D0%B8%D1%8F-%D0%B1%D1%83%D1%80%D0%B3%D0%B0%D1%81%D0%BA%D0%B8-%D1%86%D0%B8%D0%B3%D0%B0%D0%BD%D0%B8%D0%BD-%D0%BA%D0%BE%D0%B9%D1%82%D0%BE-%D0%B5%D0%B4%D0%B2%D0%B0-%D0%BD%D0%B5-%D1%83%D0%B1%D0%B8-%D0%B1%D1%80%D0%B0%D1%82-%D1%81%D0%B8-%D1%81%D0%BD%D0%B8%D0%BC%D0%BA%D0%B0-news669401.html", "text": "24-годишният бургаски циганин Марин А., който в понеделник вечерта едва не уби брат си, току-що бе конвоиран до Съдебната палата на Бургас. След минути ще започне гледането на мярката му за неотклонение. Марин е обвинен от окръжна прокуратура в опит за убийство, заради което ще се иска постоянния му арест, съобщава \"Флагман\". Припомняме, че след жестокия побой 16-годишния му брат бе приет в много тежко състояние в МБАЛ Бургасмед, където лекари дълго се бореха за живота му. Полицията установи, че Марин го е пребил след солидна употреба на метафетамин и алкохол.", "date": "2017.06.23", "title": "Ето го дрогирания бургаски циганин, който едва не уби брат си (СНИМКА)"}
{"url": "http://pik.bg/%D1%81%D0%BB%D0%B0%D0%B2%D0%B8%D1%8F-%D0%BE%D1%82%D0%BF%D1%80%D0%B0%D1%88%D0%B8-%D0%BD%D0%B0-%D0%BB%D0%B0%D0%B3%D0%B5%D1%80-%D0%B2-%D0%B1%D0%B0%D0%BD%D1%81%D0%BA%D0%BE---%D1%83%D1%80%D0%B5%D0%B4%D0%B8-4-%D0%BA%D0%BE%D0%BD%D1%82%D1%80%D0%BE%D0%BB%D0%B8-news669429.html", "text": "Славия замина на лагер в Банско, който ще продължи до 6 юли. Белите ще изиграят четири контролни срещи по време на втората част от лятната си подготовка. Руският защитник Данил Майков се присъедини към състава, воден от старши-треньора Златомир Загорчич. Централният бранител Стефан Велков продължава възстановяването си от контузия, след като пропусна вчерашната контролна с юношеския национален отбор на българия до 19 години. Георги Петков, Марио Кирев, Мартин Величков, Димитър Буров, Теодорис Папасоянопулос, Данил Майков, Радко Мутафчийски, Стефан Велков, Костадин Велков, Матеус Бусие, Емил Мартинов, Янис Карабельов, Стефан Велев, Иван Минчев, Георги Йомов, Емил Стоев, Владислав Узунов, Владимир Семерджиев, Славчо Шоколаров, Георги Чукалов, Китан Василев, Наско Милев, Ивайло Димитров. 26 юни - Берое 29 юни - Пирин (Благоевград) 2 юли - Созопол 6 юли - Струмска слава (Радомир)", "date": "2017.06.23", "title": "Славия отпраши на лагер в Банско - уреди 4 контроли"}
{"url": "http://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B5%D0%BC%D0%B8%D0%BB-%D1%80%D0%B0%D0%B4%D0%B5%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%BE%D0%BB%D1%83%D1%87%D0%B8-%D0%BF%D1%8A%D0%BB%D0%B5%D0%BD-%D0%B4%D0%BE%D1%81%D1%82%D1%8A%D0%BF-%D0%B4%D0%BE-%D0%B2%D0%B8%D0%B7%D0%BE%D0%B2%D0%B0%D1%82%D0%B0-%D0%B8-%D1%88%D0%B5%D0%BD%D0%B3%D0%B5%D0%BD%D1%81%D0%BA%D0%B0%D1%82%D0%B0--news669378.html", "text": "Българският евродепутат от ЕНП-ГЕРБ Емил Радев призова Съветът на Европейския съюз да предприеме стъпки за предоставяне на достъп на България до Визовата информационна система (ВИЗ), както и за пълното прилагане на Шенгенската информационна система (ШИС) за България и по-точно член 24 за забрана на влизане на граждани на трети държави в ЕС. Това заяви той по време на обсъждане в парламентарната комисия по граждански свободи, правосъдие и вътрешни работи тази седмица, посветено на бъдещето на Шенген в контекста на последното временно продължаване на вътрешно-граничния контрол. Емил Радев разкритикува факта, че България още не е в Шенгенското пространство, въпреки че е изпълнила всички технически критерии. В този контекст той заяви, че сигурността в Европа и правото на свободно движение зависят от една страна от това как са охранявани външните европейски граници и спазвани високите европейските стандарти. В същото време сигурността зависи от това дали държавите-членки по външните европейски граници получават необходимата информация от своите партньори за съществуващите опасности, вкл. чрез предоставянето на пълен достъп до информационните системи.", "date": "2017.06.23", "title": "Евродепутатът Емил Радев: България трябва да получи пълен достъп до Визовата и Шенгенската информационни системи"}
{"url": "http://pik.bg/%D1%81%D1%8A%D0%B4%D1%8F%D1%82-%D0%BD%D0%B5%D1%80%D0%B5%D0%B7-%D0%B8%D0%B7%D0%BD%D0%B0%D1%81%D0%B8%D0%BB%D0%B8%D0%BB-17-%D0%B3%D0%BE%D0%B4%D0%B8%D1%88%D0%BD%D0%B0-%D1%83%D1%87%D0%B5%D0%BD%D0%B8%D1%87%D0%BA%D0%B0-news669408.html", "text": "Районната прокуратура във Варна предаде на съд 29-годишния Стефан Б., който ще отговаря за изнасилване на непълнолетна ученичка, като употребил за това сила, както и за действия с цел да възбуди и удовлетвори полово желание без съвкупление спрямо същото момиче. Това съобщиха от пресцентъра на Апелативна прокуратура – Варна. На 16 февруари 2017 г. около 19,45 часа на път към автобусна спирка, където имала среща с приятелката си, пострадалото момиче минало по пътека между два хипермаркета във Варна. Зад храстите забелязало мъж, който бил с маска с прорези на очите и устата и с качулка. Малко по-късно мъжът неочаквано хванал за ръцете 17-годишната ученичка, която направила опит да се освободи от нападателя си. За да не вика, мъжът запушил устата ѝ с отскубната трева с пръст и въпреки молбите на момичето, извършил блудствени действия. След това изнасилил девойката и избягал. Направената ДНК-експертиза по делото уличава извършителя, чийто ДНК-профил напълно съвпада с този на Стефан Б. Той е с мярка за неотклонение „Задържане под стража“ от 1 март 2017 г. Предстои делото срещу 29-годишния мъж да бъде насрочено за разглеждане.", "date": "2017.06.23", "title": "Съдят нерез, изнасилил 17-годишна ученичка "}
{"url": "http://pik.bg/%D0%B7%D0%BE%D0%B2-%D0%B7%D0%B0-%D0%BF%D0%BE%D0%BC%D0%BE%D1%89-%D0%BD%D0%B5%D0%BA%D0%B0-%D0%BF%D0%BE%D0%BC%D0%BE%D0%B3%D0%BD%D0%B5%D0%BC-%D0%BD%D0%B0-%D0%BC%D0%B0%D0%BB%D0%BA%D0%B0%D1%82%D0%B0-%D0%B9%D0%BE%D0%B0%D0%BD%D0%B0-%D0%BE%D1%82-%D0%BC%D0%B0%D1%80%D1%82%D0%B5%D0%BD-news669364.html", "text": "\"Здравейте и благодаря на всички големи сърца, които отделихте по минутка, за да се запознаете с Йоана.\" С тези думи Христина Славова се обърна към нас с молба да разпространим призива за помощ за онкоболното момиченце. \"Това е Йоана, която е само на 11 години, живее в гр. Мартен. До преди две седмици тя бе едно безгрижно, лъчезарно и пълно с енергия дете, което виждах всеки ден навън с децата. Не съм и предполагала, че може да я настигне тази ужасно тежка съдба. Поставена и е диагноза бързоразвиващ се рак на меките тъкани. Лечението се провежда в „ЦАРИЦА ЙОАНА – ИСУЛ гр. София. За продължаването му е необходима финансова помощ, затова нека всички заедно да се съберем и помогнем на 29.06.2017г. в киносалона на гр. Мартен от 19.00ч. Който няма възможност да присъства на място ,може да помогне по банков път. IBAN : BG30FINV915010BGN0K214 Титуляр: Пламен Петров Цонев", "date": "2017.06.23", "title": "ЗОВ ЗА ПОМОЩ! Нека помогнем на Малката Йоана от Мартен"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D0%BF%D0%BB%D0%B0%D1%88%D0%B5%D0%BD-%D0%BE%D1%82-%D0%B7%D0%B0%D1%82%D0%B2%D0%BE%D1%80-%D0%BC%D0%B5%D1%81%D0%B8-%D1%81-%D0%BA%D0%BB%D1%8E%D1%87%D0%BE%D0%B2-%D1%85%D0%BE%D0%B4---%D0%BB%D0%B5%D0%BE-%D0%B8%D0%B7%D0%B2%D0%B0%D0%B4%D0%B8-news669360.html", "text": "Сагата с Лионел Меси и прокуратурата в Испания достигна своя завършек. Прокуратура прие предложението на футболиста да замени ефективната присъда от 21 месеца затвор с финансова санкция. Така супер звездата няма да влезе зад решетките. Испанското законодателство позволява затворът да бъде избегнат, ако присъдата е под две години. Според каталунски вестник Лионел ще извади 252 хиляди евро за укриването на 4,1 милиона евро данъци. По-рано Меси плати въпросните 4,1 милиона, които са предназначени за данъчната хазна. Бащата на голмайстора на Барселона - Хорхе Меси, който беше осъден на 15 месеца затвор, ще плати 150 хиляди евро и също като сина си няма да попадне в затвора.", "date": "2017.06.23", "title": "ИЗВЪНРЕДНО! Заплашен от затвор! Меси с ключов ход - Лео извади..."}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BA%D0%BB%D0%BE%D0%BD-%D1%81%D0%B5-%D1%81%D1%87%D1%83%D0%BF%D0%B8-%D0%B8-%D0%BF%D0%B0%D0%B4%D0%BD%D0%B0-%D0%BD%D0%B0-%D0%BF%D0%B0%D1%80%D0%BA%D0%B8%D0%BD%D0%B3-%D0%BF%D0%BE-%D1%87%D1%83%D0%B4%D0%BE-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news669336.html", "text": "Дебел клон се пречупи и падна на метри от паркираните коли и пешеходна алея в Кючука, съобщава трафикнюз, като се позовава на очевидец. Инцидентът е станал на улица „Никола Карев”. По това време под дървото е нямало паркирано превозно средство, а преминаващите са били далеч от мястото. По думите на пловдивчани често там може да се видят пешеходци и е било цяло чудо, че е нямало никой. Под сянката му пък хора от квартала паркират возилата си. Засега причините, довели до пречупването на клона, не са ясни.", "date": "2017.06.23", "title": "ИНЦИДЕНТ! Клон се счупи и падна на паркинг, по чудо няма пострадали"}
{"url": "http://pik.bg/%D0%B8%D0%B7%D0%BC%D0%B0%D0%BC%D0%B0-%D0%BC%D0%BB%D0%B0%D0%B4%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%B8%D0%B7%D0%B4%D0%B8%D1%80%D0%B2%D0%B0-%D0%BF%D0%B5%D1%82-%D0%BC%D0%B5%D1%81%D0%B5%D1%86%D0%B0-%D0%BA%D1%80%D0%B0%D0%B4%D0%B5%D1%86-news669330.html", "text": "Месеци наред младо семейство не може да разбере кой е взел от тях 400 лева. \"Вече 5 месеца от полицията във Велико Търново не може да издири човека, който взе 400 лева след забавено пускане на парите от банкомат\", оплака се Цветелина Бонева пред Нова тв. На 25 януари съпругът на Цветелина отишъл да изтегли пари от заплатата си. \"Съпругът ми е чужденец и след като банкоматът не е издал обичайния шум за преброяване на банкнотите и изписал нещо, което съпругът ми не е разбрал, е извадил банковата си карта и си е тръгнал. Малко след това парите излезли от банкомата и ги взима следващият мъж, който ползва устройството\", разказва Цветелина Бонева. \"Сумата не е никак малка и е важна за нас, ние сме младо семейство, живеем на квартира и имаме малко дете на година и три месеца\", казва още жената.", "date": "2017.06.23", "title": "ИЗМАМА! Младо семейство издирва пет месеца крадец"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3%D1%8A%D1%82-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D0%B8%D0%B4%D0%B0%D1%82-%D0%B0%D0%B4%D1%81%D0%BA%D0%B8-%D0%B6%D0%B5%D0%B3%D0%B8-news669276.html", "text": "Следващата седмица ни чака горещо време. Морето също ще се загрее. Това прогнозира климатологът Георги Рачев по БНТ На 29 и 30 юни жегите ще бъдат големи, градусите ще са над 38, на някои места може да надхвърлят 40 градуса. Доц. Рачев посъветва възрастните хора да си стоят вкъщи. Днес ще бъде над 30 градуса навсякъде в България. Месец юни ще завърши с положителна температурна аномалия. От 1-2 юли ще започне малко понижение на температурите. Сутрешните температури ще бъдат около 20 градуса. Между 2 и 6 юли ще бъде малко по-хладно, като температурите ще са на ниво 35 градуса. Нормално топло лято, малко по-топло от нормалното, прогнозира доц. Рачев.", "date": "2017.06.23", "title": "ШОКИРАЩА ПРОГНОЗА! Климатологът Георги Рачев: Идат адски жеги!"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5%D1%81%D1%82%D0%BE%D0%BD%D0%B8%D1%8F-%D0%B8-%D0%B0%D0%B2%D1%81%D1%82%D1%80%D0%B8%D1%8F-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D1%80%D0%B8%D0%B5%D1%85%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%B7%D0%B0-%D1%82%D1%80%D0%B8%D0%BE%D1%82%D0%BE-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82-news669369.html", "text": "Сигурност за европейските граждани, повишаване на конкурентоспособността на икономиката и продължаване на кохезионната политика, която ускорява сближаването между държавите членки, са приоритетите за Българското председателство. Това стана на тристранна среща в Брюксел между българския премиер Бойко Борисов, естонския – Юрий Ратас и австрийския министър-председател Кристиан Керн. Трите страни се обединиха около позитивна програма, ориентирана към бъдещето и към постигане на конкретни резултати в отговор на очакванията на гражданите за по-голяма сигурност, повишаване на заетостта и по-ярко присъствие на ЕС на международната сцена. Държавите от Триото ще устояват своите приоритети, но ще останат гъвкави, за да реагират адекватно при непредвидени ситуации. Програмата акцентира върху сигурността и укрепването на външните граници на ЕС, икономическия растеж и конкурентоспособността, както и стабилизиране на съседните на Съюза региони. България ще поеме Председателството на Съвета на ЕС на 1 януари 2018 г. Три са основните акценти в неговата програма. Първият е свързан с гарантирането на сигурност на всеки гражданин на ЕС, превенция на радикализацията и насилствения екстремизъм, овладяване на миграцията. България ще използва възможностите на Председателството, за да подкрепи страните от Балканите, тръгнали по пътя на евроатлантическата интеграция, подчерта премиерът Борисов. Вторият приоритет е повишаването на конкурентоспособността на европейската икономика. Фокус е поставен върху задълбочаването на икономическия и паричен съюз, единния пазар и подкрепата на предприемачеството, особено на малките и средните предприятия и стартиращите фирми, за постигане на икономически растеж и създаване на работни места. Акценти ще бъдат също постигането на ефективен Енергиен съюз, както и провеждането на политика за климата, която да осигури постигането на целите по Споразумението от Париж. Кохезионната политика и инвестициите в растеж и заетост са третият основен приоритет на Българското председателство. Кохезията е основен инструмент за постигане на икономическо и социално сближаване между държавите членки и е от изключителна важност да се ускори същинският дебат за нейното бъдеще и приоритети след 2020 г.", "date": "2017.06.23", "title": "ПЪРВО В ПИК! България, Естония и Австрия официално приеха програмата за Триото председателства на Съвета на ЕС"}
{"url": "http://pik.bg/%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%B2-%D1%82%D1%8A%D1%80%D0%B3%D0%BE%D0%B2%D0%B8%D1%89%D0%B5-%D0%BF%D1%80%D0%B0%D0%B2%D1%8F%D1%82-%D0%BC%D0%BE%D0%B7%D1%8A%D1%87%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%BD%D0%B0-%D0%B4%D0%B5%D1%82%D0%B5%D1%82%D0%BE-%D0%B6%D0%B5%D0%BD%D0%B0-%D0%B2-%D1%80%D0%B5%D0%B0%D0%BD%D0%B8%D0%BC%D0%B0%D1%86%D0%B8%D1%8F-%D0%B2-%D1%82%D0%B5%D0%B6%D0%BA%D0%BE--news669356.html", "text": "Областният управител на Търговище е посетил мястото на инцидента в близост до с. Зелена Морава, община Омуртаг, заедно с екипите на полицията, пожарната и „Спешна помощ“, съобщават от Областна администрация-Търговище. Катастрофата е станала в 07.08 часа, между два леки автомобила с турска регистрация. В резултат на сблъсъка са починали мъж и жена. „В момента се извършва мозъчна операция на детето, пътувало в единия от автомобилите, а една жена е в реанимация в много тежко състояние, като и за двамата има реална опасност за живота“, каза управителят на МБАЛ-Търговище д-р Иван Светулков. По информация на полицията движението в участъка на път II-48/Котел-Омуртаг/ е вече възстановено.", "date": "2017.06.23", "title": "След катастрофата в Търговище: Правят мозъчна операция на детето, жена в реанимация в тежко състояние"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B5%D0%BD-%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%B7%D0%B0-%D1%88%D0%B5%D0%BD%D0%B3%D0%B5%D0%BD-news669387.html", "text": "Президентът Румен Радев изрази пред гръцкия президент Прокопис Павлопулос благодарност за подкрепата на Гърция за членството на България в ЕС. Подкрепата ви за приемането ни в Шенгенското пространство също е от особена важност, защото само това е начинът да гарантираме ефективна борба с нелегалния трафик на хора и срещу тероризма в региона. Крайно време е това да разберат и останалите страни членки на ЕС, каза президентът Радев в началото на срещата си с гръцкия президент, предаде БТА. Президентът Радев пристигна на двудневно държавно посещение в Гърция. Визитата е първото посещение на държавния глава в региона на Югоизточна Европа след встъпването му в длъжност. Ние твърдо подкрепяхме присъединяването на България към ЕС, много добре работим и сътрудничим в Съюза. Съществува един висящ въпрос - присъединяването на България към Шенгенското пространство - нещо, което ние подкрепяме с всички сили, защото смятаме, че така трябва да бъде и ще бъде, заяви президентът Павлопулос.", "date": "2017.06.23", "title": "Президентът благодарен на Гърция за Шенген"}
{"url": "http://pik.bg/%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D1%81%D0%BB%D0%B5%D0%B4-%D1%82%D1%80%D1%83%D0%B4%D0%BE%D0%B2%D0%B0-%D0%B7%D0%BB%D0%BE%D0%BF%D0%BE%D0%BB%D1%83%D0%BA%D0%B0-%D0%B2-%D1%81%D0%B5%D0%B2%D0%BB%D0%B8%D0%B5%D0%B2%D0%BE-news669385.html", "text": "Работник е с опасност за живота след трудова злополука в Севлиево. Инцидентът е станал вчера в сграда на ул. \"Верешчагин\" в града. Сигнал за него е подаден в Районното управление на полицията. Според първоначалните данни двама работници - на 66 и 68 години от Севлиево, при монтаж на окачен таван, паднали от подвижно строително скеле. Съоръжението не е било обезопасено, установяват от Инспекцията по труда след проверка на мястото на инцидента. По-тежко пострадалият работник е настанен във Военномедицинска академия с фрактура на гръбначен прешлен и черепно-мозъчна травма. Колегата му е с леки наранявания. Лекарите от севлиевската болница наблюдават състоянието му. Предстои да бъдат изяснени причините за злополуката.", "date": "2017.06.23", "title": "Работник бере душа след трудова злополука в Севлиево"}
{"url": "http://pik.bg/%D0%BD%D0%BE%D0%B2-%D0%B2%D0%BA%D1%83%D1%81-%D0%B3%D0%B0%D0%B7%D0%B8%D1%80%D0%B0%D0%BD%D0%B0-%D0%B2%D0%BE%D0%B4%D0%B0-%D1%81-%D1%85%D0%BB%D0%BE%D1%80-%D1%82%D0%B5%D1%87%D0%B5-%D0%BE%D1%82-%D1%87%D0%B5%D1%88%D0%BC%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news669334.html", "text": "Силно хлорирана и газирана вода е текла повече от седмица на ул.\"Пазарджишко шосе\",  до бившите Оранжерии за цветя на 4 километър в Пловдив, алармират очевидци, цитирани от Марица.бг. \"Помислихме, че е дошъл комунизмът и от чешмите тече мляко и мастика, но се оказа, че пак са ни хлорирали\", коментират мъж от квартала с чувство за хумор. На комшиите му обаче не им е до смях. Като наливали от чешмата, течността в чашата била млечнобяла, с ужасна миризма на хлор и мехурчета въздух. Трябвало да се изчака поне десет минути, за да се избистри. Миризмата на хлор обаче оставала. \"Не дай Боже, да решиш да си направиш лед в камерата от тази вода - резултатът е плътно бели топчета, от които люти на хлор. И друг път сме имали подобни проблеми, тъй като сме близо до помпената станция и при авария ние сме най-засегнати, но този път водата бе с цвят на тебешир. Не смеем нито посудата да си мием с нея, нито да пускаме перални, за всичко използваме минерална и трапезна вода\", оплакаха се потърпевшите. От \"Водоснабдяване и канализация\" ЕООД Пловдив отговарят, че трябва на място да вземат проби. След няколко дни се оказа, че е имало поредна авария в Помпена станция \"Север\", която вече е отстранена. \"Водоснабдяването в района е нормализирано. Лабораторните проби показват, че хлорът в питейната вода е в нормални стойности и без аерация,  съобщи главният инженер на ВиК Пловдив инж. Антон Гълъбов.", "date": "2017.06.23", "title": "НОВ ВКУС! Газирана вода с хлор тече от чешмите в Пловдив"}
{"url": "http://pik.bg/%D1%89%D0%B5-%D0%B1%D1%8A%D0%B4%D0%B5-%D0%BB%D0%B8-%D0%BE%D1%81%D0%B2%D0%BE%D0%B1%D0%BE%D0%B4%D0%B5%D0%BD%D0%B0-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B0%D1%82%D0%B0-%D1%81%D0%B5%D1%81%D1%82%D1%80%D0%B0---%D1%83%D0%B1%D0%B8%D0%B9%D1%86%D0%B0-%D0%BD%D0%B0-%D0%B1%D0%B5%D0%B1%D0%B5%D1%82%D0%B0-%D0%B8%D0%BB%D0%B8-%D1%89%D0%B5-%D0%BE%D1%81%D1%82%D0%B0%D0%BD%D0%B5-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-news669371.html", "text": "Промени в американските закони доведоха до неприемливото за обществото решение убийцата на бебета Дженийн Джоунс да бъде освободена от затвора през 2018 г. и прокуратурата взе мерки това да не се случи, стана ясно наскоро. Скандалният и потресаващ случай на американската медицинска сестра, отнела живота на между 6 и 60 бебета и малки деца, е представен подробно в хитовата книга на издателство \"Милениум\" - , която отскоро е на нашия пазар. В документалния сборник са разказани и анализирани подробно случаите на 26 опасни престъпници от цял свят, живели от XV до XX век. Джоунс убива малките си пациенти или ги довежда до ръба с инжекции със смъртоносно дози лекарства. Точният брой на жертвите й не е ясен, защото в болницата, в която е работила, се опитват да потулят случая като унищоват огромно количество документация. Сестрата е осъдена само за две от доказаните престъпления. През 1985 г. получава присъда от 99 г. затвор за убийството на 15-месечната Челси Маклелън с инжекция сукцинилхолин. По-късно през същата година е осъдена и на съпътстваща присъда от 60 години затвор за опита за убийство на невръстния Роландо Сантос, който едва оцелява след инжекция хепарин. В работните смени на Джоунс неизменно критичните ситуации и смъртните случаи зачестявали, което съвсем не останало незабелязано от колегите й. Затова те нарекли часовете на нейното пребиваване в болницата \"Смяната на смъртта\". Въпреки безспорната й вина и многобройните случаи, за които е подозирана и обвинявана, жестоката серийна убийца е на път да излезе от затвора и да заживее като съвсем нормален човек. Тя е сред затворниците, чието преждевременно и задължително осбождаване бива насрочено след приемането на закон в щата Тексас за намаляване на пренаселеността на затворите. Стои въпросът дали все пак той не бива да се прилага при по-леки присъди, а не при толкова тежки и доказани случаи на жестоки и многобройни убийства и то на деца. По силата на новия нормативен акт Дженийн Джоунс трябва да бъде освободена съвсем скоро - през 2018 г. - след само 33 излежани години, които са точно една трета от цялостната й присъда - такова е решението на законотворците. За да се избегне неизбежния чутовен обществен скандал и разбираемото недоволство на отчаяните родители на жертвите, които следят делото от близо, в края на миналия месец са взети мерки Джоунс да продължи да търпи наказанието си. На 25 май й е повдигнато ново обвинение - за убийството на 11-месечния Джошуа Сойер. Това дава основание тя да бъде подложена на ново наказателно преследване, което се очаква да гарантира оставането й зад решетките.", "date": "2017.06.23", "title": "Ще бъде ли освободена медицинската сестра - убийца на бебета или ще остане зад решетките?"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%B2%D1%81%D0%B8%D1%87%D0%BA%D0%B8-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D1%81%D0%B0-%D1%87%D0%B0%D1%81%D1%82-%D0%BE%D1%82-%D0%B5%D0%B2%D1%80%D0%BE%D0%BF%D0%B0-%D0%B2%D0%B8%D0%B4%D0%B5%D0%BE-news669375.html", "text": "\"Много пъти съм казвал че страните в западните Балкани сами трябва да си напишат домашното. В същото време граждните на Балканите са европейски граждани и имат перспектива, за по-добър живот.\" Това заяви премиерът Борисов от Брюксел. По повод Брекзит премиера заяви, че се усеща като всеки един развод, не знам кое му е доброто начало на развода и се усеща като нещо лошо. \"По европейски да кажем, че има оптимизъм и напредък, но не съм сигурен, че ще стане без огромни компромиси от двете страни\", допълни премиера. Той допълни, че още преди три години е трябвало да се изпълни изнесената зона за сигурност, опазването на външните граници на Европа, а от тук нататък проблема е с релокацията. \"Върнатите хора не искат да остават, насила ли трябва да ги държим, въпрос на който ние нямаме отговор\", допълни министър-председателя. Всички лидери са били единодушни с Борисов, че трябва да се поддържа добрия тон с Турция, за да може мигрантите да останат там. По повод безработицата Борисов заяви, че тя е паднала драстично и, ако не внасяме работна ръка от Молдова и Украйна ще ни бъде трудно, дори невъзможно да се справим. \"Шведските самолети са предупределени от президента Радев. С Каракачанов се разбрахме от следващата сряда да започнем преговорите\", заяви Борисов по повод предстоящата сделка за военните самолети. Проекта който са обсъждали с Каракачанов е на стойност над 3 млрд. лв., 9 самолета, 200 бронирани машини, от които само едната машина е 100 млн. \"Това са парите на данъкоплатеца и забравяме за всичко онова, което говорят много политици. На Шведския премиер го казах, говорим първо за индустриално сътрудничество, за да може всичко онова което плащаме да може после да си го върнем\", допълни още премиера. Борисов остро заяви, че не е толкова лесно да се извадят веднага едни 3 млрд. лв. за отбраната, защото се искат и за заплати, и за пенсии, за образование и за всичко. \"За това трябва всичко да се прави поетапно, първо повишение на учителските заплати, после пенсиите на патриотите, а след това и другите неща\", допълни премиера. Борисов допълни, че военнопромишлените предприятия не обичат управляващи като него и дори изрази мнение, че могат да опитат да го сменят. Той поиска от журналистите да му пожелаят късмет, за да доведе инвеститори у нас.", "date": "2017.06.23", "title": "ПЪРВО В ПИК! Борисов: Всички граждани на Балканите са част от Европа (ВИДЕО)"}
{"url": "http://pik.bg/%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D1%87%D0%BE%D1%87%D0%BE-%D0%B8-%D0%B6%D0%B5%D0%BD%D0%B0-%D0%BC%D1%83-%D0%BD%D0%B0-%D0%BC%D0%B5%D1%82%D1%80%D0%B8-%D0%BE%D1%82-%D1%82%D0%B5%D1%80%D0%BE%D1%80%D0%B8%D1%81%D1%82%D0%B0-%D0%B2-%D0%B1%D1%80%D1%8E%D0%BA%D1%81%D0%B5%D0%BB-news669340.html", "text": "Бащата на Чочо Попйорданов, Иван и съпругата му Диана Андреева, се разминаха на метри от атентата в Брюксел, който не взе жертви, но изплаши хиляди на централната гара вчера. елгийските власти окриха доказателства, че е поддръжник на терористичната групировка \"Ислямска държава\", взриви куфар на Централната гара. Десетина минути преди взрива Попйорданов и Андреева минали покрай гарата и се насочили пеш към спирка \"Шуман\". Около десетина минути са ги разделили от експлозията. \"Добре, че се забавихме малко, чист късмет и че няма жертви. Това си беше терористичен акт, но жандармерията действа изключително бързо\", обясни емоционално Андреева пред ежедневник. 36-годишната жена със сигурност ще запомни тази дата в живота си, защото никога не й се е случвало да е на косъм от смъртта. Както вече се разбра преди дни, тя очаква дете от Попйорданов. Във вторник терорист, за който б", "date": "2017.06.23", "title": "Бащата на Чочо и жена му на метри от терориста в Брюксел "}
{"url": "http://pik.bg/%D1%82%D0%B5%D0%B6%D0%BA%D0%B8-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D1%8F-%D0%B7%D0%B0-%D0%BB%D0%B5%D0%B2%D1%81%D0%BA%D0%B8-%D0%B8-%D0%BD%D0%B0%D1%84%D1%82%D0%B0%D1%82%D0%B0-news669376.html", "text": "Дисциплинарната комисия на БФС наказа Левски с обща глоба в размер на 7300 лева, както и за пореден път с частично затваряне на сектор от стадиона на \"сините\". Санкциите са заради инциденти от мача с Верея - бараж за участие в Лига Европа. Тежко финансово наказание има и за изпадналия във Втора лига отбор на Нефтохимик 1962 (Бургас). - Даниел Христов Гаджев от Монтана - 2 200 лева - Мехди Бурабия от Левски София - 2 800 ПО ДОКЛАД За нерегламентирано използване на бомбички, на основание чл.37, ал.1, т.22, б.Г от ДП /2016/2017/ Ц ДК наказва ПФК \"Нефтохимик\" гр. Бургас с имуществена санкция в размер на 3000 лева. За хвърлени предмети, на основание чл.37, ал.1, т.4, б.А, предложение 1 от ДП /2016-2017/ ДК наказва ПФК \"Нефтохимик\" гр. Бургас с имуществена санкция в размер на 1000 лева. ДК задължава ПФК \"Нефтохимик\" гр. Бургас да възстанови щетите на стадион \"Трейс арена\" гр. Стара Загора съгласно чл.38. За нерегламентирано използване на димки, на основание чл.37, ал.1, т.22, б.А от ДП /2016/2017/ Ц ДК наказва ФК \"Витоша\" гр. София с имуществена санкция в размер на 75 лева. За саморазправа със служебно лице в срещата, на основание чл.34, ал.1, т.4 от ДП /2016/2017/ Ц ДК наказва Атанас Атанасов Ц ст.треньор на ПФК Монтана със забрана за изпълняване на функции като треньор за 5 срещи и с глоба в размер на 2000 лева. За обиди на служебни лица в срещата, на основание чл.34, ал.2 и във връзка с чл.34, ал.1, т.2 от ДП /2016/2017/ Ц ДК наказва Георги Александров Ц домакин на ФК Септември (София) със забрана за изпълняване на функции като домакин за 3 срещи и с глоба в размер на 250 лева. За опит за саморазправа на служебно лице от ФК с длъжностно лице на срещата, на основание чл.36, ал.1, т.1, б.А от ДП /2016/2017/ Ц ДК наказва ФК Септември (София) с имуществена санкция в размер на 1250 лева. За обида на длъжностно лице от служебно лице на ФК, на основание чл.36, ал.1, т.1, б.А от ДП /2016/2017/ Ц ДК наказва ПФК Левски (София) с имуществена санкция в размер на 5000 лева. За нерегламентирано използване на факли, на основание чл.37, ал.1, т.22, б.А от ДП /2016/2017/ Ц ДК наказва ПФК \"Левски\" гр. София с имуществена санкция в размер на 300 лева. За нерегламентирано използване на бомбички, на основание чл.37, ал.1, т.22, б.Б от ДП /2016/2017/ Ц ДК наказва ПФК \"Левски\" гр. София с имуществена санкция в размер на 1000 лева. За хвърлени предмети с последствия, на основание чл.37, ал.1, т.4, б.Б, предложение 3 от ДП /2016-2017/ ДК наказва ПФК \"Левски\" гр. София с лишаване от домакинство за една среща и имуществена санкция в размер на 1000 лева и във връзка с чл.37, ал.1, т.21 ДК заменя лишаване от домакинство със затваряне на сектор А, бл.3 и бл.5. U-15 Държавно първенство 1/8 финал Ц срещи реванш след мача ПФК Дунав (Русе) - ПФК Левски (София) ПО ДОКЛАД За ритане на противников състезател, на основание чл.22, ал.2, б. Г, колонка 4 от ДП /2016-2017/ ДК наказва Преслав Папарков Ц състезател на ПФК Дунав (Русе) със спиране на състезателни права за 3 срещи. За ритане на противников състезател, на основание чл.22, ал.2, б. Г, колонка 4 от ДП /2016-2017/ ДК наказва Георги Владимиров Ц състезател на ПФК Левски (София) със спиране на състезателни права за 3 срещи. За навлизане на публика, на основание чл.37, ал.1, т.1, б.В, предложение 1 от ДП /2016-2017/ ДК наказва ПФК Дунав (Русе) с предупреждение за лишаване от домакинство и имуществена санкция в размер на 250 лева.", "date": "2017.06.23", "title": "Тежки наказания за Левски и Нафтата"}
{"url": "http://pik.bg/%D1%83%D0%B4%D0%B0%D1%80-%D1%81%D0%BF%D0%B8%D0%BF%D0%B0%D1%85%D0%B0-%D0%BD%D0%B0%D0%B4-3-%D1%82%D0%BE%D0%BD%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%B5%D0%BD-%D0%B0%D0%BB%D0%BA%D0%BE%D1%85%D0%BE%D0%BB-%D0%B2-%D0%B1%D1%83%D1%80%D0%B3%D0%B0%D1%81-news669382.html", "text": "3405 литра нелегален етилов алкохол иззеха митнически служители от отдел „Митническо разузнаване и разследване\" /МРР/ в Митница Бургас при проверка в три частни имота на територията на град Карнобат. И трите имота са собственост на свързани в роднинска връзка лица. Проверката е извършена от митническите служители на 22 юни 2017 г. едновременно и в трите имота от митнически служители от Митница Бургас и със съдействието на сектор „Икономическа полиция\" в ОД на МВР Бургас. Това съобщиха за ПИК от митниците. Митническите служители проверяват на територията на първия частен имот регистриран специализиран малък обект за дестилиране /казан/ за варене на ракия, в който откриват наличието на 115 литра етилов алкохол с прозрачен и жълтеникав цвят в 10-литрови PVC-туби. Други 50 литра течност в туби с характеристики на етилов алкохол са открити в таванско помещение във втория частен имот. Рекордно количество от 3 240 литра нелегален етилов алкохол е иззето от третия частен имот на територията на гр. Карнобат- необитаема новопостроена жилищна къща с висока ограда. Митническите служители установяват при проверката, че ограденият жилищен имот е приспособен в склад за съхранение на нелегален алкохол и пълнене на бутилки. Там е отрит при митническата проверка 500-литров PVC-бидон с монтиран кран, съдържащ 300 литра жълтеникава течност с характеристики на етилов алкохол, както и наличието на голямо количество празни бутилки. Други 2 940 литра етилов алкохол е открит „склада\" в пластмасови бутилки по 10 литра, пълни с алкохолна течност с прозрачен, жълт и кафеникав цвят. Цялото количество от 3 405 литра нелегален етилов алкохол е иззето. Не са представени никакви документи за произход и платен акциз на иззетия алкохол. Взети са проби за анализ и след получаване на резултатите от лабораторната експертиза ще бъде образувано административнонаказателно производство. Вероятно нелегалният алкохол е бил предназначен за снабдяване на обекти по Черноморието през туристическия сезон. Работата по случая продължава съвместно със служители от „Икономическа полиция\" в ОД на МВР Бургас.", "date": "2017.06.23", "title": "УДАР! Спипаха над 3 тона нелегален алкохол в Бургас"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82v-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8%D0%BD%D1%82%D0%B5%D1%80%D0%B2%D1%8E-%D0%BF%D1%80%D0%B5%D0%B4-%D0%BA%D0%B0%D0%BC%D0%B5%D1%80%D0%B0%D1%82%D0%B0-news669374.html", "text": "Не останах длъжен на Антон Кутев по време на днешния парламентарен контрол, защото, когато по време на тяхното управление предупреждавахме, че унищожават армията, те казава, че ще е направят \"малка, добре въоръжена и добре платена\". От всичко това остава само \"малка\". Както и на обвиненията за Иво Антонов, при положение, че не отронват дума към президена, когото издигнаха те, че не гони своя съветник Пламен Узунов по същите причини. Каракачанов заяви още в ексклузивно интервю за ПИК TV, че в правителството има пълно разбирателство, включително и по темите, по които между патриотите и ГЕРБ има различия и не скри удоволствието си, че позицията на управляващите за Македония е такава, каквато ВМРО е защитава.d от години. Вижте какво каза още Каракачанов за проблемите в армията, за наборната служба и за оградата.", "date": "2017.06.23", "title": "ИЗВЪНРЕДНО В ПИК ТV! Вицепремиерът Красимир Каракачанов в ексклузивно интервю пред камерата ни за коалицията в кабинета, ВМРО и Македония, и отношенията с ГЕРБ"}
{"url": "http://pik.bg/%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B8-%D0%BF%D1%80%D0%B5%D0%B1%D0%B8%D1%85%D0%B0-%D0%B4%D0%BE-%D1%81%D0%BC%D1%8A%D1%80%D1%82-%D0%B4%D0%B2%D0%B5-%D1%80%D0%BE%D0%BA%D0%B5%D1%80%D0%BA%D0%B8-%D0%B0-%D0%BF%D0%BE%D1%81%D0%BB%D0%B5-%D1%80%D0%B0%D0%B7%D1%87%D0%BB%D0%B5%D0%BD%D0%B8%D1%85%D0%B0-%D1%82%D0%B5%D0%BB%D0%B0%D1%82%D0%B0-%D0%B8%D0%BC-news669377.html", "text": "Московските полицаи са задържали 38-годишна рокерка и 29-годишния мъж, с когото живеела на семейни начала. Те са обвинени в жестокото убийство на две момичета, които били от мотоклуба на убийцата. През нощта на 17 срещу 18 юни обвиняемата празнувала с жертвите рождения си ден. Когато алкохолът взел превес, жените се скарали. Любовникът на домакинята се застъпил за нея и нападнал гостенките. Бил ги така жестоко, че те издъхнали на място. След разпита двамата признали вината си. Нишката на жестокото престъпление започнала да се разплита, след като в Москва река били открити останки на човешко тяло. Според разследващите, престъпниците скрили телата под дивана, върху който по-късно заспали. На следващия ден те разчленили телата като част от тях изхвърлили в реката, а останалите изгорили.", "date": "2017.06.23", "title": "Любовници пребиха до смърт две рокерки, а после разчлениха телата им "}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%B0-%D1%80%D0%BE%D0%BA%D0%B0%D0%B4%D0%B0-%D1%88%D0%B5%D1%84%D1%8A%D1%82-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%BD%D0%B0%D0%BF%D1%83%D1%81%D0%BA%D0%B0-%D0%BF%D0%BE-%D0%BB%D0%B8%D1%87%D0%BD%D0%B8-%D0%BF%D1%80%D0%B8%D1%87%D0%B8%D0%BD%D0%B8-news669372.html", "text": "Месец след като се върна след продължителни болнични на работа в Областната дирекция, директорът на пловдивската полиция ст. комисар Христо Разсолков изненадващо е подал рапорт за напускане. Той зае поста през август 2015 година след сериозни катаклизми в пловдивската дирекция, която по онова време бе на 26 място в страната, съобщава Трафикнюз.бг. Защо  най-младият директор в историята на пловдивската полиция напуска преждевременно? Пловдивската дирекция на полицията влезе в 2017 година с летящ старт, тъй като бе на 1-во място в страната по всички показатели. През последните две години в Пловдив и региона бяха реализирани сериозни операции срещу наркотрафика, бе разкрито едно от най - бруталните убийства на Дияна Андонова в Първенец, разкрити бяха няколко сериозни икономически престъпления. Задържани бяха извършителите на всички тежки предстъпления,  станали в региона, арестувани бяха няколко групи организатори на телефонни измами. През 2016 година пловдивската дирекция е в челната тройка на месечните класации по резултатите в страната, като за сравнение през 2015 г. ОДМВР - Пловдив се движи от 20-то до 17-то място. През 2016 г.  са регистрирани 7 360 престъпления-  699 по-малко в сравнение с отчетените през 2015 г. – 8 059 броя. Извършени са 355  престъпления срещу личността като техният брой е намалял с 43 броя спрямо предходния период. Регистрирани са 5 умишлени убийства, с 2 по-малко от 2015г . Намалял е броя на блудствата и изнасилванията. През 2016 г. са регистрирани 15 блудства /при 19 бр. за 2015 г./, а изнасилванията са 5 при 9  за предходния период . Регистрирани са 5 отвличания. През годината са регистрирани 3353 кражби, като броят им е с  25 на сто по-малко спрямо 2015 г. или в абсолютни стойности те са с 1112 престъпления по-малко. Намалял е броят на регистрираните грабежи. Те са 140, при 158 за миналата година. С два са намалели въоръжените грабежи от 13 на 11. Извършени са 6 грабежа, при които е използвано огнестрелно оръжие, а извършителите са заловени. Не са регистрирани грабежи по главните пътища и автомагистрали, минаващи през територията на  ОДМВР – Пловдив. Според данните от отчета на ОД МВР - Пловдив при проведените специализирани полицейски операции от Икономическа полиция са иззети общо 2 597 118 къса цигари без български акцизен бандерол. Съвместно със служители от други дирекции са заловени извършителите на 6 телефонни измами. Парадоксът е, че всички тези резултати  така и не бяха отчетени.  Тази година за първи път не беше направен годишен отчет- анализ  на резултатите за 2016 година, което бе изключително странно на фона на успехите. Според полицейската статистика Пловдив е най-спокойният голям град в България и е на 6-то място по коефициент на престъпност. По традиция годишният отчет, на който присъстват министърът на МВР или главният секретар, областният управител, кметът на града и ръководителите на прокуратурата, съда и следствието, се провежда в края на януари или през февруари. В този период на 2017 година обаче държавата бе под управлението на служебното правителство, което най- вероятно не е искало да отчете сподели успеха на предшествениците си. На фона на постигнатото, решението на комисаря е меко казано странно. \"Причините да напусна са лични. Искам да реализирам възможностите си и в други области. Благодаря на колегите от пловдивската дирекцията за добрата работа. Видях потенциала на тази дирекция и съм щастлив, че успях да сформирам екип, с който да развием този потенциал. Пожелавам на всички, с които работих да са живи и здрави и да се прибират невредими при семействата си. Защото всичко друго е преходно. Също така се надявам да запазят добрите резултати\", коментира ст. комисар Разсолков. Очаква се през следващите месеци директорският пост да бъде поверен на комисар Атанас Илков, който ръководеше пловдивската дирекция по време на служебното правителство. Днес, в 13.30 часа новият директор комисар Илков ще бъде представен пред ръководството на пловдивската дирекция.", "date": "2017.06.23", "title": "Изненадваща рокада! Шефът на Пловдивската полиция напуска по лични причини"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82v-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BC%D0%B0%D1%80%D0%B5%D1%88%D0%BA%D0%B8-%D0%B5-%D0%B8%D0%B7%D0%BD%D1%83%D0%B4%D0%B2%D0%B0%D0%BB-%D0%B0%D0%BF%D1%82%D0%B5%D0%BA%D0%B8-%D0%B7%D0%B0-%D0%B4%D0%B0-%D0%BD%D0%B0%D0%BB%D0%BE%D0%B6%D0%B8-%D0%BC%D0%BE%D0%BD%D0%BE%D0%BF%D0%BE%D0%BB-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news669394.html", "text": "Прокуратурата с извънредна пресконференция, на която обяснява какви са причините да поиска имунитета на трима депутати от парламентарната група на бизнесмена Веселин Марешки. „През 2012-а Веселин Марешки е решил да въведе монопол за търговията с лекарства. Шеф на Агенцията по лекарствата става мъж, който е съпруг на служителка на Марешки. Въпросният човек пък е назначил хора без квалификация в агенцията. Така Марешки е упражнявал контрол над редица аптеки в страната“, добави тя. „Друг метод на натиск от страна на Марешки е да дава лекарства на разсрочено плащане, но в един момент е искал цялата сума, което притиска фирмата длъжник и я поставя в неудобно положение. Сега очакваме Народното събрание да разреши да се работи още по случая от страна на прокуратурата. Имаме 7 отделни случая, като собствениците имат различен брой обекти. Екипът на Марешки е проучвал кои аптеки са оборотни и са се насочвали към тях“, добави още Арнаудова. „Интересно е да се види и кои дружества на Марешки са били облагодетелствани. В разследването са използвани СРС-та, като в тях са замесени и други хора с имунитет. Наказателните аптеки са работили с 3 до 10% намалени цени, за да се убие набелязаният обект“, разкри още говорителят на главния прокурор. „Продължаване на наказателно производство срещу депутати от „ВОЛЯ“. Разследването от 2014-а стартира по отделни материали на други дела. Изнудване и причиняване на телесна повреда, свързани с Веселин Марешки. Към този момент доказателствата касаят изнудване и рекет, което е продължаващо престъпление. Таскова пък е извършила едно престъпление“, обясни говорителят на прокуратурата Румяна Арнаудова. „При един от случаите става въпрос за натиск върху човек с 9 аптеки. В петък, в края на работния ден, и в деветте обекта на човека влизат хора на агенция, за да правят проверки. Последва среща с Марешки, в която той е поискал 50% от бизнеса на човека, който да се прехвърли към фирми, посочени от Марешки. Ако е имал отказ, до въпросните аптеки се появяват нови аптеки, които продават с много по-ниски цени“, каза още говорителят на главния прокурор.", "date": "2017.06.23", "title": "ИЗВЪНРЕДНО В ПИК ТV! Прокуратурата: Марешки е изнудвал аптеки, за да наложи монопол (ОБНОВЕНА) "}
{"url": "http://pik.bg/%D0%BE%D1%82%D0%B3%D0%BE%D0%B2%D0%BE%D1%80-%D0%BD%D0%B0-%D1%83%D0%BB%D1%82%D0%B8%D0%BC%D0%B0%D1%82%D1%83%D0%BC%D0%B0-%D1%82%D1%83%D1%80%D1%86%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D0%B7%D0%B0%D0%BA%D1%80%D0%B8%D0%B5-%D0%B2%D0%BE%D0%B5%D0%BD%D0%BD%D0%B0%D1%82%D0%B0-%D1%81%D0%B8-%D0%B1%D0%B0%D0%B7%D0%B0-%D0%B2-%D0%BA%D0%B0%D1%82%D0%B0%D1%80-news669391.html", "text": "Турция отхвърли призива на четири арабски държави, начело със Саудитска Арабия да затвори военната си база в Катар, подчертавайки, че базата била гарант за сигурността в Персийския залив и исканията за затварянето ѝ представлявали намеса в отношенията ѝ с Доха, съобщава Ройтерс, цитирана от Нюз.бг. Турският военен министър Фикри Ъшък изтъкна пред турската телевизия НТВ, че все още не бил виждал искане за затваряне на базата, но даде да се разбере, че Анкара нямала никакви планове да преразглежда споразумениеот от 2014 г., довело до създаването й. Той говори, след като официален представител от една от четирите арабски страни, бойкотиращи Катар заради предполагаема подкрепа за тероризма, заяви, че са изпратили на Доха списък с 13 искания, включително затварянето на турската военна база. \"Ако има такова искане, това ще означава намеса в двустранните отношения\", подчерта Ъшък, като вместо това намекна, че Турция може да продължи да засилва присъствието си в Катар. Пет бронирани машини и 23-ма военнослужещи пристигнаха в Доха в четвъртък, като това според турските въоръжени сили било част от споразумение за военно обучение и сътрудничество. Осемдесет  и осем турски войници вече бяха разположени в Катар, според турски медии. Съвместни военни учения на турски и катарски сили се очакват да се проведат скоро, като броят на турските войници, изпратени в Катар може да достигне 1000 души. Очаква се да бъде изпратен и контингент на турските военновъздушни сили.", "date": "2017.06.23", "title": "Отговор на ултиматума! Турция няма да закрие военната си база в Катар"}
{"url": "http://pik.bg/%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D0%B2%D0%B4%D0%B8%D0%B3%D0%B0-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D0%B2-%D0%B0%D0%B3%D0%B5%D0%BD%D1%86%D0%B8%D1%8F%D1%82%D0%B0-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D0%B3%D1%80%D0%B0%D0%B4%D1%83%D1%88%D0%BA%D0%B8%D1%82%D0%B5-news669384.html", "text": "Поел съм като ангажимент в рамките на възможностите на закона и предвид статута на служителите да бъдат увеличени заплатите от 1 юли. Това каза министърът на земеделието, храните и горите Румен Порожанов в отговор на въпрос относно структурни и финансови проблеми в Изпълнителната агенция „Борба с градушките“ . „Една от темите, които обсъждаме и в момента с ръководството и с двата основни синдиката към агенцията, е възнаграждението на служителите. Тези, които са на площадките получават минималната работна заплата от 460 лева“, обясни той. „Тяхното искане е за 20% увеличение и морално го подкрепям. Само от минималната работна заплата не са достатъчни възможностите за осигуряване на нормален начин на живот за всеки гражданин“, посочи Румен Порожанов. „Агенцията има своите проблеми и те не са от вчера. Ежегодно са свързани с осигуряване на ресурс за закупуване на ракети, с осигуряването на възнагражденията на служителите“, коментира министърът. Той уточни, че има има допълнения към екипите на агенцията за борба с градушките, те вече не са по двама, а по трима, макар и на допълнителни договори. „Темата относно възнагражденията е отворена и ще направя всичко възможно да бъде увеличено от 1 юли в рамките на законовите възможности“, каза още Румен Порожанов.", "date": "2017.06.23", "title": "Порожанов вдига заплатите в Агенцията за борба с градушките"}
{"url": "http://pik.bg/%D1%83%D0%B4%D0%B0%D1%80%D0%BD%D0%B8%D0%BA-%D0%BC%D1%8A%D0%B6-%D0%BE%D1%82-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%BE-%D1%81%D0%B5%D0%B4%D0%BD%D0%B0-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-%D1%81-301-%D0%BF%D1%80%D0%BE%D0%BC%D0%B8%D0%BB%D0%B0-news669383.html", "text": "Издаден е талон за медицинско изследване. Уведомен е прокурор при РП - Плевен за престъпление по чл. 343 б, ал. 1 от НК. Работа продължава разследващ полицай. На 22 юни в Първо РУ - Плевен е образувано бързо производство срещу 32-годишен от село Буковлък. На 21 юни около 20:00 часа в село Буковлък на кръстовище, образувано от улица \"Белград\" и улица \"Цар Самуил\" при проверка с техническо средство е установено, че управлява лек автомобил \"Мазда626\" с концентрация на алкохол 3,01 промила.", "date": "2017.06.23", "title": "Ударник: Мъж от Плевенско седна зад волана с 3,01 промила"}
{"url": "http://pik.bg/%D1%81%D1%82%D0%B0%D0%B2%D0%B0-%D1%81%D1%82%D1%80%D0%B0%D1%88%D0%BD%D0%BE-%D0%BF%D1%80%D0%BE%D1%82%D0%B5%D1%81%D1%82-%D0%BD%D0%B0-%D0%B0%D0%B2%D1%82%D0%BE%D1%88%D0%BA%D0%BE%D0%BB%D0%B8%D1%82%D0%B5-%D0%B7%D0%B0%D0%BF%D1%83%D1%88%D0%B2%D0%B0-%D1%81%D0%BE%D1%84%D0%B8%D1%8F-news669280.html", "text": "На 27 юни 2017 г. от 9 часа ще бъде организиран национален протест с цел постигане на ефективен диалог, относно обявените мерки от Министерство на транспорта информационните технологии и съобщенията за промени при провеждането на изпит за шофьорска книжка. Това съобщи за ПИК Красимир Георгиев, говорител на бранша и председател на АКАБ „Браншът се изправя в защита на професията инструктор и търси диалог с цел да бъдат обсъждани промените, които се предвиждат при провеждането на изпити за правоспособност за управление на МПС. Представители на автошколи от цяла България се обединяват около идеята, че липсва диалог, че техните предложения и жалби не са чути и за да бъдат ефективни промените, трябва да бъдат разглеждани и предложенията на хората с дългогодишен опит в бранша“, съобщават от сдружението. Национална среща на автошколите и авто инструкторите - СОФИЯ 27.06.2017 – 9:00 часа Ние Учебните центрове и автоинструкторите на България се обединяваме под надслова: “НИЕ НЕ СМЕ КОРУМПИРАНИ” 1. Без реформи в обучението и изпитите няма Безопасност в движението по пътищата 2. Не искаме помощ от Държавата, искаме Държавата да не ни пречи 3. Ние не сме източник на корупция. Ние не сме част от рекетьорска схема. Ние сме част от значим за обществото бранш. Ние сме обучаващи организации. 4. Искаме разделение между разрешителната, контролната и изпитната дейност. Съсредоточаването им в ИА „АА“ е предпоставка за корупция, административен произвол, рекет и некомпетентност 5. Готови сме за експертен и ефективен диалог с Министъра, неговите експерти, народните представители и всички институции и граждански организации по отношение на това какво е необходимо да се промени и подобри в системата на обучение, провеждане на изпити и оценка на бъдещите водачи на МПС. Смятаме, че съветници за необходимите и ефективни промени трябва да бъдат хората с дългогодишен опит в бранша. Ние каним на нашата среща всички Автошколи, инструктори и заинтересовани лица да ни подкрепят в инициативата Срещата ще се състои на адрес: бул. Ботевградско шосе, паркинга на магазин Джъмбо. Очаква се да дойдат около 300 автомобила от цяла България.", "date": "2017.06.23", "title": "СТАВА СТРАШНО! Протест на автошколите запушва София!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B8%D1%82%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news669333.html", "text": "\"Основното ни изскване е да може да има разсрочено плащане, а качествата ги знаете всички\". Това заяви министърът на отбраната Каракачанов в кулоарите на Народното събрание. Той заяви, че решението което е взето от служебното правителство всъщност е следващото да реши и те са решили. Идеята е когато се плати първата вноска е кога ще бъдат доставени първите, след като бъдат доставени плащанията ще продължат и става въпрос за 8 самолета. За бойните машини има две оферти, като голяма част по работата за тях може да бъдат извършени и в България. По отношение на охраната на границата, министърът заяви, че има свои предложения, които подготвя в момента, но не пожела да сподели с журналистите.", "date": "2017.06.23", "title": "ИЗВЪНРЕДНО В ПИК TV! Каракачанов с последни подробности за самолетите (ОБНОВЕНА)"}
{"url": "http://pik.bg/%D0%B8%D0%BD%D1%84%D0%B5%D0%BA%D1%86%D0%B8%D1%8F-%D0%BE%D1%82-%D0%BC%D0%BE%D1%80%D0%B1%D0%B8%D0%BB%D0%B8-%D0%BD%D0%B0%D1%82%D1%80%D1%8A%D1%88%D0%BA%D0%B0-%D0%B7%D0%B0%D1%82%D0%B2%D0%BE%D1%80%D0%BD%D0%B8%D1%86%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D0%B8%D0%BC-%D0%B4%D0%B0-%D0%BF%D1%83%D1%88%D0%B0%D1%82-%D0%BE%D1%82-%D0%B5%D0%B4%D0%BD%D0%B0-%D1%86%D0%B8%D0%B3%D0%B0%D1%80%D0%B0-news669318.html", "text": "Инфекцията от морбили, която върлуваше в ромския квартал, е стигнала и до пловдивския затвор. Няколко от лишените от свобода вече са диагностицирани, а от днес е започнала масова ваксинация, съобщава Трафикнюз.бг. Според запознати няколко килии, в които има болни, вече са поставени под карантина. Надзирателите, които работят там и администрацията, също могат да се ваксинират ако желаят. От ръководството на затвора е издадена заповед, с която се забранява на затворниците да пушат от една и съща цигара, с цел да се избегне разпространението на заразата в затвора. Морбилите очевидно не са единственият преблем зад решетките, защото вчера карцерът, в който затворниците, нарушили вътрешните правила изтърпяват наказанията си, е бил пръскан срещу хлебарки и дървеници. По тази причина наказанията на всички нарушители са отложени.", "date": "2017.06.23", "title": "Инфекция от морбили натръшка затворниците в Пловдив, забраняват им да пушат от една цигара"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%86%D0%B0%D1%86%D0%B0%D1%80%D0%BE%D0%B2-%D0%BF%D0%BE%D0%B3%D0%BD%D0%B0-%D0%BE%D1%89%D0%B5-%D0%B4%D0%B5%D0%BF%D1%83%D1%82%D0%B0%D1%82%D0%B8---%D0%B8%D1%81%D0%BA%D0%B0-%D0%B8%D0%BC%D1%83%D0%BD%D0%B8%D1%82%D0%B5%D1%82%D0%B0-%D0%BD%D0%B0-%D0%B2%D0%B5%D1%81%D0%B5%D0%BB%D0%B8%D0%BD-%D0%BC%D0%B0%D1%80%D0%B5%D1%88%D0%BA%D0%B8-%D0%B8-%D0%BE%D1%89%D0%B5-%D0%B4%D0%B2%D0%B0%D0%BC%D0%B0-%D0%BD%D0%B0%D1%80-news669335.html", "text": "Главният прокурор внесе искания за снемане имунитета на народните представители от ПП „Воля“ Веселин Марешки, Кръстина Таскова и Пламен Христов. Исканията се основават на доказателства от разследване на Окръжна прокуратура – Варна, образувано на 12.12.2014 г. за изнудване. В хода на проведеното разследване са събрани доказателства за това, че в периода от есента на 2012 г. до края на 2015 г. в градовете Варна, Добрич, Видин, Плевен и София народният представител Веселин Марешки е заплашил 7 /седем/ собственици на аптеки с увреждане на имущество и други противозаконни действия с тежки последици за тях. Целта на Марешки е била да принуди собствениците на аптеките да се разпоредят със свое право – да прехвърлят дружествени дялове от управляваните от тях търговски дружества на търговски дружества, собственост или контролирани от Веселин Марешки или прекратят търговската си дейност. В някои случаи целта му е била да принуди собствениците на аптеки да се задължат да купуват при неизгодни условия лекарства от неговия склад за лекарствени продукти. Доказателствата сочат, че в инкриминирания период от време Марешки е заплашвал собствениците на аптеки, че чрез целенасочен административен натиск – чрез извършване на тенденциозни проверки от приближени нему служители от Изпълнителната агенция по лекарствата и чрез нелоялни търговски практики, ще доведе до фалит търговските им дружества и ще ги принуди да преустановят дейността си. Според доказателствата по делото Веселин Марешки е осъществил състава на престъплението по чл. 213 а, ал.2, т.4 във вр. с ал.1 във вр. с чл. 26 ал.1 от НК– осъществил е седем отделни изпълнителни деяния на престъплението изнудване, като в четири от случаите /във Варна, Добрич и Плевен/ е действал сам, в два от случаите /в гр. София/ заедно с народния представител Пламен Христов, а в един от случаите /в гр. Видин и в гр. София/, принудителните действия са били извършени от Веселин Марешки, Пламен Христов и Кръстина Таскова. За аптеките в района, включващ областите Стара Загора, Хасково, Кърджали и Пловдив била определена да отговаря Кръстина Таскова. За района, включващ областите София, Плевен, Ловеч, Враца, Видин, Монтана, Перник, Кюстендил и Благоевград бил определен Пламен Христов. С района, обхващаш областите Варна, Шумен, Добрич и Разград се ангажирал Веселин Марешки. Досъдебното производство е изпратено от Окръжна прокуратура – Варна на Софийска градска прокуратура с постановление от 30.05.2017 г. СГП е приела по компетентност наказателното производство и го е спряла, тъй като е налице законова пречка за наказателното преследване на Веселин Марешки, Кръстина Таскова и Пламен Христов - към настоящия момент те са народни представители в 44-то Народно събрание и в това си качество се ползват с имунитет. След предложение от страна на наблюдаващите прокурори от СГП – СЗ „Антикорупция“, главният прокурор Сотир Цацаров е сезирал Народното събрание, тъй като съгласно чл. 70 ал. 1 от Конституцията в тези случаи Парламентът е органът, който може да даде разрешение за възбуждане и провеждане на наказателно преследване народните представители от ПП „Воля“ Веселин Марешки, Кръстина Таскова и Пламен Христов.", "date": "2017.06.23", "title": "ПЪРВО В ПИК! Цацаров погна още депутати - иска имунитета на Веселин Марешки и още двама народни представители  "}
{"url": "http://pik.bg/%D0%B0%D0%BD%D1%82%D0%B8-%D0%B1%D1%80%D0%B5%D0%BA%D0%B7%D0%B8%D1%82-%D0%B5%D0%BB%D0%B8%D0%B7%D0%B0%D0%B1%D0%B5%D1%82-ii-%D1%81-%D1%88%D0%B0%D0%BF%D0%BA%D0%B0-%D1%81%D0%B8%D0%BC%D0%B2%D0%BE%D0%BB-%D0%BD%D0%B0-%D0%B5%D1%81-%D0%BA%D0%BE%D1%80%D0%BE%D0%BD%D0%B0%D1%82%D0%B0-%D0%B9-%D1%81%D1%82%D0%BE%D0%B8-%D0%B4%D0%BE-%D1%82%D1%80%D0%BE%D0%BD%D0%B0-news669322.html", "text": "Kралица Елизабет II предизвика публичното внимание с избора си на облекло на 21 юни. Тогава тя се появи в британския парламент, за да изнесе годишната си реч със син костюм и шапка с цветя с жълти тичинки. Експерти в сферата на невербалната модна комуникация видяха в облеклото й флага на Европейския съюз. Според тях кралица Елизабет II е показала европейската символика. В този вид тя изслуша речта на министър-председателя на Великобритания - Тереза Мей за напускането на ЕС, съобщава БНТ. Като държавен глава британският монарх не заема публично позиции по политически въпроси. Досега кралицата не е обявявала публично дали подкрепя избора на поданиците си за напускане на ЕС. Дали обаче облекото й е вид скрита символика, прецернете сами. Интересен детайл от облекото на Кралицата беше шапката й. Малките цветчета с жълти тичинки подозрително напомняха за знамето на ЕС. За разлика от предишни години, този път кралицата държа реч без короната на главата си. Инсигнията беше внесена тържествено в пленарната зала, но остана до трона. Интересен факт е, че короната е била транспортирана с отделен автомобил. А като говорим за автомобили и символика трябва да се върнем малко назад във времето, когато вече покойният саудитски крал Абдулла, който по това време е бил престолонаследник, се качва по покана на кралицата на Великобритания в автомобил, шофиран от самата нея. Тази история е от 1998г.. 20 години по-късно жените в Саудитска Арабия все още нямат право да шофират. Въпреки възрастта си кралицата продължава да поддържа формата си на водач на превозно средство и до сега. Списъкът на послания, които кралицата изпраща без да говори е дълъг. Образът ѝ е съпроводен от вечно присъстващия цветен костюм, шапка , чантичка и разбира се, чифт ръкавици. Освен очевидната модна необходимост от елегантни ръкавици, за да бъде напълно завършен светския стил на кралската особа, има и напълно практични причини, заради които тя ги носи. Човек, който отговаря специално за подбора на ръкавици в кралското семейство е цитиран по темата в чуждестранна медия. Основната причинина Елизабет II винаги да е с ръкавици, когато е на публично място, е заради безбройните ръкостискания, които ѝ се налага да прави. По този начин тя предпазва ръцете си от вреди и мръсотия. Това обаче не означава, че някога можете да видите кралицата с ръкавици в лош или захабен вид. Според специалиста по ръкавици, дамата със синя кръв винаги носи в чантата си 2 или 3 резервни чифта. Крализа Елизабет II е популярна и със страстта си към аксесоари, които присъстват в гардероба ѝ с години. Ръчната ѝ чанта е един от задължителните. Според коментари, публикувани от чуждестранни медийни източници, с чантичката си кралицата дава тайни сигнали на приближените си. Така може да даде знак, за да бъде изкарана от разговор или сигнализира, че иска да си тръгне от вечеря. Когато говорим за краслкото семейство, няма как да не дам пример за невербални послания и с една от любимите влюбени двойки на всички - принц Уилям и съпругата му Кейт Мидълтън. По-наблюдателните са забелязали, че те никога не се държат за ръце на публично място и не демонстрират почти никаква физическа близост. Според обяснение на експерти в областта на кралската етикеция, да не се демонстрира физическа близост, е най-нормалното поведение на човек, който е на работа. Така например по време на визита в друга държава се смята, че младото семейство изпълнява задълженията си да представя кралската фамилия, т.е. върши работата си. Нормално е двойката да не проявява физическа близост, за да запази професионализма си докато изпълнява задачите си в чужбина.", "date": "2017.06.23", "title": "АНТИ \"БРЕКЗИТ\"! Елизабет II с шапка символ на ЕС, короната й стои до трона"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B5%D0%BA%D0%B0%D1%82%D0%B5%D1%80%D0%B8%D0%BD%D0%B0-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D0%B1%D0%B5%D1%82%D0%B8%D0%BD%D0%B0-%D0%B6%D0%BE%D1%82%D0%B5%D0%B2%D0%B0-%D0%BD%D0%B5-%D1%80%D0%B5%D0%B0%D0%B3%D0%B8%D1%80%D0%B0-%D0%BF%D0%BE%D0%B4%D0%BE%D0%B1%D0%B0%D0%B2%D0%B0%D1%89%D0%BE-news669311.html", "text": "Не мисля, че г-жа Бетина Жотева е реагирала подобаващо и адекватно, но в крайна сметка тя е емоционален човек и може би и аз също бих реагирала така, когато някой каже „от първо лице знам“ за нещо, което изобщо не е истина. Това коментира министърът на външните работи и вицепремиер по правосъдната реформа Екатерина Захариева пред Би ти Ви във връзка разразилия се вчера скандал с члена на СЕМ Жотева и журналиста от БНР Къдринка Къдринова. Вчера Къдринова каза, че е била заплашена от Жотева и разпространи запис от заседание на парламентарната медийна комисия от преди седмица, на което се дискутира бъдещето на радио „България“. Къдринова пита Жотева дали е вярно, че е заявила пред испаноговорящи посланици, че Захариева подкрепя закриването на радиото – информация, която имала от първо лице. На записа се чува Жотева да казва: „Ако си отворите устата още веднъж за мен, ще видиш какво става“. „Това е абсурден скандал“, каза Захариева. Тя потвърди, че информацията е невярна, защото тя самата не е говорила с Жотева от месеци, освен това Министерството на външните работи и тя самата са имали официална позиция преди заседанието на комисията, а и в разговор с директора на радиото била заявила, че според нея ще бъде грешка да се спре излъчването на други езици. „За мен е важно да се запази и дори да стане по-популярно“, каза министърът.", "date": "2017.06.23", "title": "ЕКШЪН! Екатерина Захариева скочи на Бетина Жотева: Не реагира подобаващо!"}
{"url": "http://pik.bg/%D0%BF%D0%BE%D1%87%D1%82%D0%B8-%D0%B3%D0%BE%D0%BB%D0%B0-%D1%81%D0%BF%D1%80%D1%8F%D0%B3%D0%B0%D0%BD%D0%B0-%D0%B7%D0%B0-%D0%BB%D1%83%D0%B4%D0%BE-%D0%B2%D0%BB%D1%8E%D0%B1%D0%B5%D0%BD%D0%B0-%D0%B2-%D0%B3%D1%80%D0%B8%D1%88%D0%BE-%D1%81-%D0%B3%D0%BE%D1%80%D0%B5%D1%89-%D1%84%D1%83%D1%80%D0%BE%D1%80-%D0%B2%D0%B8%D0%B4%D0%B5%D0%BE-18-news669331.html", "text": "23-годишната, топ красавица в тура, Южени Бушар не остави почти нищо скрито на плажа. Джини се радва на прекрасното време в Майорка. А любителите на дамска красота се захласват по прелестната канадка. Бушар преди време беше спрягана за лудо влюбена в Григор Димитров. Феновете на спорта се питат дали не е възможно двамата да са една от следващите харизматични звездни двойки. Гришо в момента щурмува титлата в Куинс. Димитров се класира за 1/4-финалите на надпреварата. Джини пък отпадна на ранен етап в състезанието в Майорка, отстъпвайки на Франческа Скиавоне със 7:6, 4:6, 3:6. Това обаче не попречи на Бушар да предизвика тотален фурор от плажа. Изображения, които спокойно може да заслужат точка 18+. Джини уникално сексапилна под парещите лъчи на слънцето. А кадрите не случайно акцентират върху прелестите на тенисистката, която все повече затвърждава реномето си на се*с символ в спорта.", "date": "2017.06.23", "title": "Почти гола! Спрягана за лудо влюбена в Гришо с горещ фурор (ВИДЕО 18+)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D1%81%D0%BA%D0%BE%D1%87%D0%B8-%D0%BD%D0%B0-%D0%B1%D0%B5%D1%82%D0%B8%D0%BD%D0%B0-%D0%B6%D0%BE%D1%82%D0%B5%D0%B2%D0%B0-%D0%BF%D0%BE%D0%B2%D0%B5%D0%B4%D0%B5%D0%BD%D0%B8%D0%B5%D1%82%D0%BE-%D0%B9-%D0%B5-%D0%BD%D0%B5%D0%B4%D0%BE%D0%BF%D1%83%D1%81%D1%82%D0%B8%D0%BC%D0%BE-%D1%89%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D0%B8%D0%BC-%D0%BE%D1%81-news669345.html", "text": "Това е недопустимо, член на СЕМ си позволява да потъпква журналистическата етика и поставя под въпрос работата на институцията. Длъжни сме да заявим, че подобно поведение е недопустимо за СЕМ, проблемът е и политически. Това заяви депутатът от БСП проф. Иво Христов от трибуната на Народното събрание в декларация от групата. \"СЕМ не е случаен орган. Той не е просто независим, но е стожер за гаранция на независимостата на журналистическото слово. Нарушени са етичните правила от член на СЕМ, който е и журналист. Заявяваме, че това е недопустимо\", добави още той. „Това е не е просто отделен прецедент, а поставя под въпрос атмосферата на СЕМ. Член на СЕМ, който има такова поведние е несъвместим с тази институция. Ще подкрепим оставката й, ако бъде поискана“, категоричен бе той от името на левицата в парламента.", "date": "2017.06.23", "title": "ИЗВЪНРЕДНО В ПИК TV! БСП скочи на Бетина Жотева: Поведението й е недопустимо, ще подкрепим оставката й "}
{"url": "http://pik.bg/%D0%B7%D0%B0%D0%BA%D0%BB%D0%B0%D1%85%D0%B0-%D0%B2-%D0%BA%D0%B8%D0%B5%D0%B2-%D0%BD%D0%B0%D1%87%D0%B0%D0%BB%D0%BD%D0%B8%D0%BA%D0%B0-%D0%BD%D0%B0-%D0%B1%D0%B0%D1%82%D0%B0%D0%BB%D1%8C%D0%BE%D0%BD%D0%BD%D0%BE%D1%82%D0%BE-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-news669325.html", "text": "В Киев бе намерен заклан началникът на разузнаването на 1 батальон на 54-та мотострелкова бригада на ВСУ (Въоръжените сили на Украйна) Сергей Олейник. Инцидентът е станал около метростанция «Золотые ворота». Нападението е било насочено срещу сина на Сергей Олейник. Военният загинал, опитвайки се да защити сина си. По данни на украинския сайт  «Киев оперативный», през нощта на мястото, където е станало убийството, е станал конфликт между двама пияни мъже. Напрежението ескалирало, извадени били ножове и Олейник бил наръган смъртоносно.", "date": "2017.06.23", "title": "Заклаха в Киев началника на батальонното разузнаване на Украйна "}
{"url": "http://pik.bg/%D0%B3%D0%B0%D0%B4%D0%B8%D0%BD%D0%B8-%D1%81%D0%BC%D0%BE%D0%BB%D1%8F%D0%BD%D1%81%D0%BA%D0%BE-%D0%BF%D1%80%D0%BE%D0%BF%D0%B8%D1%89%D1%8F-%D0%BE%D1%82-%D0%BD%D0%B0%D1%88%D0%B5%D1%81%D1%82%D0%B2%D0%B8%D0%B5-%D0%BD%D0%B0-%D0%B7%D0%BC%D0%B8%D0%B8-news669339.html", "text": "Змии вдигнаха под тревога екипи на Гражданска защита в Смолянско. Подадени са били два сигнала за промъкнали се влечуги в Детски център и магазин за дрехи. Първият сигнал е бил получен около 14:35 ч., за наличие на змия в двора на Център за настаняване на деца и младежи с увреждане в Смолян. Пристигналите на място спасители не успели да намерят змията, но третирали за всеки случай мястото против влечуги. Около два часа по-късно, е получен сигнал за змия в магазин за дрехи в Девин. Там огнеборците успели да я заловят, след което я пуснали на свобода извън населеното място.", "date": "2017.06.23", "title": "ГАДИНИ! Смолянско пропищя от нашествие на змии"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F-%D0%BD%D0%B0-%D1%88%D0%B2%D0%B5%D1%86%D0%B8%D1%8F-news669349.html", "text": "Теми от европейския дневен ред бяха акцент на срещата на министър- председателя Бойко Борисов с премиера на Кралство Швеция Стефан Льовен в Брюксел. Двамата разговаряха в рамките на провеждащото се в белгийската столица заседание на Европейския съвет. Премиерът Борисов специално обърна внимание на предстоящото българско председателство на Съвета на ЕС през 2018 година. Той подчерта, че правителството е сериозно ангажирано с подготовката за успешното му провеждане, така че то да бъде полезно за европейското семейство. На срещата бяха обсъдени възможностите за задълбочаване на двустранното сътрудничество между България и Швеция. Министър-председателят Борисов запозна своя колега с основните приоритети, по които кабинетът ще работи по време на четиригодишния си мандат. Премиерът изтъкна и усилията на страната ни за влизане в чакалнята на еврозоната и за присъединяването ни към Шенген. В рамките на разговора беше обсъдена мигрантската тема, както и ситуацията на Балканите, въпросите за сигурността в Европа и борбата срещу тероризма.", "date": "2017.06.23", "title": "Борисов се срещна с министър-председателя на Швеция"}
{"url": "http://pik.bg/%D0%BF%D1%80%D0%B8%D0%BC%D0%BA%D0%B0%D1%82%D0%B0-%D1%81%D0%B5-%D0%B7%D0%B0%D1%82%D1%8F%D0%B3%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B0%D1%82%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D1%81%D0%BA%D0%BE%D1%87%D0%B8-%D0%BD%D0%B0-%D0%B7%D0%B0%D0%B5%D0%B2-%D0%B7%D0%B0-%D1%83%D1%87%D0%B5%D0%B1%D0%BD%D0%B8%D1%86%D0%B8%D1%82%D0%B5-news669343.html", "text": "“Фокус“. Македонската опозиционна партия ВМРО-ДПМНЕ посочи, че министър-председателят на страната Зоран Заев вече трети ден мълчи и избягва да отговори какво точно е договорил по време на посещението си в София, предаде македонското издание „Зоран Заев има задължения по прозрачна и всеобхватна работа, особено когато става дума за въпроси от национален интерес“, сочи опозиционната партия. „Гражданите на Македония са разтревожени, защото не знаят какво точно е приел Заев в договора, чието подписване обяви за 2 август. Зоран Заев трябва да отговори на македонските граждани, кои части от учебниците по история ще изтрива и кой ще реши какво да се изчиства? Да ги е питал за това македонските граждани, на които им обещаваше дебат за всеки смислено въпрос?“ , пише в партийното заявление.", "date": "2017.06.23", "title": "Примката се затяга! Македонската опозиция скочи на Заев за учебниците"}
{"url": "http://pik.bg/%D1%80%D0%BE%D0%BA%D0%B0%D0%B4%D0%B8-%D0%BF%D1%80%D0%BE%D0%BC%D1%8F%D0%BD%D0%B0-%D0%B2-%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D0%BD%D0%B0-%E2%80%9E%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B5%D0%BD%D0%B5%D1%80%D0%B3%D0%B8%D0%B5%D0%BD-%D1%85%D0%BE%D0%BB%D0%B4%D0%B8%D0%BD%D0%B3%E2%80%9C-%D0%B5%D0%B0%D0%B4-news669326.html", "text": "С протоколно решение на министъра на енергетиката Теменужка Петкова се извършва промяна в ръководството на „Български енергиен холдинг“ ЕАД. Енергийният министър упражнява правата на държавата и е едноличен собственик на капитала на холдинга. Съгласно решението, от поста член на съвета на директорите на БЕХ ЕАД е освободен г-н Константин Делисивков. На него място е избран изпълнителният директор на „Националната електрическа компания“ ЕАД г-н Петър Илиев. Промените ще влязат в сила след вписване на решението в Търговския регистър.", "date": "2017.06.23", "title": "РОКАДИ! Промяна в ръководството на „Български енергиен холдинг“ ЕАД"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%B7%D0%B0%D0%B2%D0%B5%D0%B6%D0%B4%D0%B0-%D0%B4%D0%B5%D0%BB%D0%B0-%D0%B7%D0%B0-%D0%BB%D0%B8%D1%87%D0%BD%D0%B8-%D0%BE%D0%B1%D0%B8%D0%B4%D0%B8-news669317.html", "text": "Турският президент Реджеп Тайип Ердоган заведе съдебно дело за нанесена му лична обида срещу депутата от основната опозиционна Народнорепубликанска партия Йозгюн Йозел, информира електронното издание на вестник Милиет, цитирано от Фокус. Искът е за 100 турски лири (около 50 хиляди лева) за понесени морални вреди. Визират се изявления на народния представител в Меджлиса, окачествени като „изцяло неверни обвинения, нарушаващи личните права”. След опита за преврат от 15 юли м.г., като „жест на добра воля”, Ердоган оттегли всички заведени от него съдебни дела за неимуществени щети. Сега - една година по-късно - това е първото подобно и повторно дело, заведено от турския президент, посочва още изданието.", "date": "2017.06.23", "title": "Ердоган завежда дела за лични обиди"}
{"url": "http://pik.bg/%D1%80%D1%83%D1%81%D0%BA%D0%B8-%D0%BA%D1%80%D0%B8%D0%BB%D0%B0%D1%82%D0%B8-%D1%80%D0%B0%D0%BA%D0%B5%D1%82%D0%B8-%D1%83%D0%BD%D0%B8%D1%89%D0%BE%D0%B6%D0%B0%D0%B2%D0%B0%D1%82-%D0%BE%D0%B1%D0%B5%D0%BA%D1%82%D0%B8-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B2%D0%B8%D0%B4%D0%B5%D0%BE-news669301.html", "text": "Руските власти публикуваха видео, на което се вижда как кораб на военноморските сили на Русия унищожава цели на Ислямска държава в Сирия. Фрегатата изстрелва крилати ракети „Калибри“, съобщава RT. По рано стана известно, че ракети на фрегатите „Адмирал Есен“, „Адмирал Григорович“ и подводницата „Краснодар“ са нанесли удари с крилати ракети „Калибри“ по цели на ИДИЛ в Сирия.", "date": "2017.06.23", "title": "Руски крилати ракети унищожават обекти на Ислямска държава (ВИДЕО)"}
{"url": "http://pik.bg/%D0%BA%D0%BC%D0%B5%D1%82-%D0%BE%D1%82-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B0%D1%82%D0%B0-%D0%BF%D0%B0%D1%80%D1%82%D0%B8%D1%8F-%D0%B2-%D1%82%D1%83%D1%80%D1%86%D0%B8%D1%8F-%D0%BE%D1%82%D1%81%D1%82%D1%80%D0%B0%D0%BD%D0%B5%D0%BD-%D0%B7%D0%B0%D1%80%D0%B0%D0%B4%D0%B8-%D0%B2%D1%80%D1%8A%D0%B7%D0%BA%D0%B8-%D1%81-%D0%B3%D1%8E%D0%BB%D0%B5%D0%BD-news669351.html", "text": "Кметът на околийския град Сафранболу в провинция Карабюк – Недждет Аксой, е отстранен от длъжност заради предполагаеми връзки с т.нар. „Терористична организация на гюленистите/Паралелна държавна структура”, предава информационната агенция Догу хабер ажансъ, цитирана от Фокус. Решението е на МВР по повод водено срещу него разследване. През август м.г. братът на кмета – Аднан Аксой е арестуван по същите обвивания за връзки с ФЕТО/ПДС и все още се намира в затвора. В рамките на същото разследване тогава е арестуван и зам.-кметът Дурсун Мустафа Дайъоглу, също от управляващата ПСР, посочва още ДХА.", "date": "2017.06.23", "title": "Кмет от управляващата партия в Турция отстранен заради връзки с Гюлен"}
{"url": "http://pik.bg/%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0%D0%BD%D1%86%D0%B8%D1%82%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%85%D0%B0-%D0%B7%D0%B4%D1%80%D0%B0%D0%B2%D0%B5%D0%BD-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82-%D0%B7%D0%B0%D0%BC%D0%B5%D0%BD%D1%8F%D1%89-%E2%80%9E%D0%BE%D0%B1%D0%B0%D0%BC%D0%B0%D0%BA%D0%B5%D1%8A%D1%80%E2%80%9C-news669329.html", "text": "Законопроект от 142 страници за реформиране на американската здравна система и замяна на въведените в тази област мерки от бившия президент Барак Обама, известни под името \"Обамакеър\", бе представен от републиканците в Сената на Конгреса на САЩ. Преди това седмици наред по него се водеха преговори при закрити врата, предаде ДПА, цитирана от БНТ. Законопроектът е изправен пред сериозно изпитание да получи одобрението както на консервативното, така и на умереното крило на Републиканската партия, много от чиито представители едва сега се запознават с текста му. Поне четирима републиканци заявиха, че са против новия закон така, както е написан и заявиха, че ще гласуват против приемането му, ако не бъдат направени промени. Те изразиха готовност за преговори по въпроса. Сенатор Ранд Пол, единият от тези, които са против, заяви, че законопроектът не стига достатъчно далеч. \"На мен лично повече ми прилича на Обамакеър\", каза той. Лидерът на републиканското мнозинство в Сената Мич Макконъл каза, че Обамакеър се проваля и че републиканците имат отговорност да поправят системата на здравеопазване със или без помощта на Демократическата партия. \"Обамакеър не работи\", заяви той от трибуната на Сената. Президентът на САЩ Доналд Тръмп направи отмяната на Обамакеър един от водещите си приоритети. Малко след огласяването на законопроекта той заяви, че за приемането му ще са нужни \"малко преговори\", но че ще да бъде много добър. Лидерът на демократите в Сената Чък Шумър каза, че ако бъде приет, този законопроект ще направи здравеопазването непосилно скъпо и дори ще доведе до лишаване от здравеопазване. Предложението на републиканците предвижда отмяна на задължението американците да си купуват здравни осигуровки, както и на предвидените за неизпълнение на това изискване санкции. Също така да бъде намалена подкрепата за държавните програми за здравеопазване за бедните, отпадане на много от данъците, свързани със здравното осигуряване и блокиране за година на здравната програма за жени \"Планирано родителство\", против която са много републиканци, тъй като предлага аборти. Бившият президент Обама излезе със защита на своя Обамакеър. Той публикува дълъг текст във Фейсбук, в който заяви, че предложеният от републиканците законопроект ще доведе до масирано облагодетелстване на най-богатите хора в Америка за сметка на средната класа и най-бедните семейства. Стотици американци излязоха на протест срещу предложената реформа.", "date": "2017.06.23", "title": "Републиканците представиха здравен законопроект, заменящ „Обамакеър“"}
{"url": "http://pik.bg/%D1%80%D0%B0%D0%B7%D0%B3%D0%B0%D0%B4%D0%B0%D0%B9%D1%82%D0%B5-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D1%81%D0%B8-%D0%BF%D0%BE-%D0%BB%D0%B8%D0%BD%D0%B8%D1%8F%D1%82%D0%B0-%D0%BD%D0%B0-%D1%80%D1%8A%D0%BA%D0%B0%D1%82%D0%B0-%D0%B2%D0%B8%D0%B4%D0%B5%D0%BE-news669299.html", "text": "Вероятно много хора си задават въпроса дали съдбата ни е определена предварително и е изписана на дланта ни? Или всичко е в наши ръце. Хиромантията или гледането на ръка датира от преди 5 000 години. Вижте какво сочат тайнствените линии на ръката: Сърдечната линия ни разкрива функционирането и състонието на сърцето. Тя няма типично начало или край и варира в дължината си при отделните хора. А ако е ясно изразена е знак че сте добър човек. Късата линия показва, че ще имате трудности във връзките и най-вероятно ще останете сами. Ако линията се извива надолу - ще имате живот, изпълнен с трудни взаимоотношения с околните, както и че характерът ви не е от най-приятните за другите. Линията на живота огражда палеца. Ако по линията ви са се образували малки кръгчета на места, това са били периоди на трудности в живота ви. Те също могат да означават, че ще имате сърдечни проблеми или някакво заболяване. Както и че сте склонни да преживяване стресовите ситуации по-трудно. Успоредно на линията на живота се намира слънчевата линия, известна още като линията на Аполон. Ако имате тази линия на дланта си, то вие сте успешен човек. Прекъснатата слънчева линия може да ви даде сигнал за неуспехи и фалит, а ако е вълнообразна, означава, че страдате от липса на доверие към хората. 5 съвета за модерен и зелен офис, съобщава \"Вести\". Формата на ръцете ви може да разкрие много за това какъв човек сте. Ако имате ръка тип шпатула – вие сте много забавен и социален човек. Този тип ръце са широки в основата си и са със здрави издължени пръсти, но с малък палец. Ако имате такава ръка - сте любознателни и имате много енергия. Хората с такива ръце обаче са нерешителни, но пък са безстрашни и любопитни. Линията на съдбата преминава точно през средата на дланта. Но ако изобщо нямат такава линия - животът ви ще бъде изпълнен със затруднения, дори бедност. Ако имате дълбока и ясно изразена линия на съдбата -ще натрупате богатство и ще имате успешна кариера. Ако от линията на съдбата ви излизат отклонения -ще постигнете невероятен успехи и богатството ви ще расте. Според общоприетото вярване линията на живота показва не само колко дълго ще живеете, но и какъв ще е животът ви. Ако в основата си линията ви се разделя на две-това показва, че може би ще живеете в друга държава на по-късен етап от живота си. Ако се разклонява към края на дланта - имате огромно желание да пътувате по света. Ако имате диагонална линия спрямо линията на живота - може да имате успешна кариера в чужбина.", "date": "2017.06.23", "title": "Разгадайте бъдещето си по линията на ръката (ВИДЕО)"}
{"url": "http://pik.bg/%D0%BC%D0%B0%D1%88%D0%B0-%D0%B2%D1%8A%D0%B7%D1%85%D0%B8%D1%82%D0%B8-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D1%80%D1%83%D1%81%D0%BA%D0%B8%D0%BD%D1%8F%D1%82%D0%B0-%D0%BF%D0%BE%D0%BA%D0%B0%D0%B7%D0%B0-%D1%81%D0%BD%D0%B8%D0%BC%D0%BA%D0%B0-news669354.html", "text": "Мария Шарапова възхити феновете си. Наскоро Маша сподели, че поради травма ще пропусне целия сезон на тревна настилка. Сега Шарапова публикува своя снимка в известна социална мрежа, от въпросното фото ясно личи, че завърналата се след наказание тенисистка отново е под пара в залата за фитнес. Маша изтърпя санкция за употреба на забранено вещество. Втората ми тренировка за деня, споделя Шарапова, а любителите на спорта се питат дали не предстои фурор на Мария в турнирите на твърда настилка. Очаква се завръщането на Маша, след контузията в лявото бедро, да бъде осъществено на състезанието в Станфорд, стартиращо на 31 юли. Възможно е обаче рускинята да се включи и на двубоите от надпреварата World Team Tennis по средата на месец юли. Страхотна воля от страна на Шарапова. Двуразови (вероятно и триразови) тренировки за старт на подготовката й за сезона на твърди кортове.", "date": "2017.06.23", "title": "Маша възхити феновете! Рускинята показа... (СНИМКА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B8-%E2%80%9E%D0%BA%D0%B0%D0%BF%D0%B8%D1%82%D0%B0%D0%BB%E2%80%9C-%D1%81-%D0%B1%D0%BE%D0%BC%D0%B1%D0%B0-%D0%B2-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5%D1%82%D0%BE---%D1%81%D1%8A%D0%B4%D1%8A%D1%82-%D0%B2%D1%8A%D1%80%D0%BD%D0%B0-%D0%BF%D1%80%D0%BE%D1%86-news669350.html", "text": "Върховният административен съд връща преписката на Министерството на образованието и науката за продължаване на процедурата от етап определяне на изпълнител на обществената поръчка \"Избор на оценители за извършване на оценка на проектни предложения за изграждане и развитие на центрове за върхови постижения и центрове за компетентност по Оперативна програма \"Наука и образование за интелигентен растеж\" (2014-2020 г.)\". Решението на съда е от вчера и е по жалба на италианската компания „ПРОГЕТИ ПЛАНТ С.Р.Л.”, която е класирана на първо място в търга, видя ПИК. Служебният министър на образованието и науката проф. Николай Денков спря обществената поръчка. Сега се оказва, че действията са му били неправомерни и той е забавил с 5 месеца Оперативна програма \"Наука и образование за интелигентен растеж\" (2014-2020 г.)\". Така към днешна дата няма оценители, но го няма и служебният министър на президента Румен Радев проф. Денков, който е любимец и на кръга „Капитал“ на обвинаемия олигарх Иво Прокопиев. За сметка на това е оставил огромна бомба на наследника си Красимир Вълчев и на правителството \"Борисов\" 3. Още през април Европейската комисия предупреди, че част от парите за наука по Оперативна програма \"Наука и образование за интелигентен растеж\" е застрашено заради сериозно забавяне на процедурите. Това е оста по програмата, в рамките на която се очаква да се финансира научната инфраструктура в страната с 350 млн. лв. Служителите на ЕК считат, че прекратяването на обществената поръчка за независими оценители (през февруари 2017 г. от проф. Денков) е довело до допълнително забавяне. Служителите на Комисията подчертават първостепенната важност, в контекста на водещите принципи за подбор на операции, формулирани в оперативната програма, на осигуряването на независимост на оценителите от бенефициентите и постигането на адекватен международен опит, включително географското покритие и разнообразието на страните, в които експертите са изпълнявали изследователски проекти. В научните среди, които мразят проф. Денков отдавна, предупреждават отдавна за още една бомба, която е завещана от него. Той е председател на научно-експерния състав на \"София Тех Парк\". Вписал се е като преподавател от Софийския университет. В състава също е пълно с хора на \"капиталци\" и Росен Плевнелиев. Бомбата е, че Денков е вкарал \"София Тех Парк\" в проекта на научна стратегия и в националната пътна карта. Така проваления тех парк получава правото на пари по оперативна програма \"Наука и образование за интелигентен растеж\" в частта за центрове за върхови постижения и за компетентност. Така чрез лобизъм Денков ще осигури финансиране за работа на себе си и на близкото обкръжение. \"Това е лобизъм и конфликт на интереси. Случаят е за прокуратурата, за ОЛАФ и за проверка от Европейската комисия\", коментират бесни от научните среди в университетите.", "date": "2017.06.23", "title": "ПЪРВО В ПИК! Министър на Румен Радев и „Капитал“ с бомба в образованието - съдът върна процедурата за оценители по оперативна програма „Наука“"}
{"url": "http://pik.bg/%D1%80%D0%B0%D0%B7%D0%BF%D1%80%D0%B0-%D0%B1%D0%B0%D0%BD%D0%B4%D0%B8%D1%82%D0%B8-%D0%BD%D0%B0%D0%BB%D0%B8%D1%82%D0%B0%D1%82-%D0%B4%D0%B0-%D0%B1%D0%B8%D1%8F%D1%82-%D0%BC%D1%8A%D0%B6-%D0%B2-%D0%BB%D0%BE%D0%BC-%D1%82%D0%BE%D0%B9-%D0%B3%D0%B8-%D1%81%D1%82%D1%80%D0%B5%D0%BB%D1%8F-%D1%81-%D0%B3%D0%B0%D0%B7%D0%BE%D0%B2-%D0%BF%D0%B8%D1%81%D1%82%D0%BE%D0%BB%D0%B5%D1%82-news669308.html", "text": "Бандити са налетели да бият мъж в Лом, който при защитата си ги стрелял с газов пистолет. Инцидентът е станал снощи около 21.25 часа. Тогава в Районно управление (РУ) на МВР-Лом е получен сигнал за възникнало сбиване в град Лом, ул. \"Стадиона\". Това съобщиха от ОДМВР-Монтана. Незабавно мястото е посетен от служители на РУ-Лом, като на място е установен 43-годишен мъж, който заявява, че между него и група лица е възникнал скандал, при което същите са опитали да влязат в жилището. Нанесли му побой. При самозащитата си лицето е произвел изстрел с газов пистолет, негова собственост, като вследствие на това няма наранени хора. В хода на работата са установени извършителите на деянието - 46-годишният С. А., 23-годишният А. Н. и 27-годишният Е. Н.", "date": "2017.06.23", "title": "РАЗПРА! Бандити налитат да бият мъж в Лом, той ги стреля с газов пистолет"}
{"url": "http://pik.bg/%D1%83%D0%B4%D0%B0%D1%80%D0%BD%D0%BE-%D0%B0%D0%BA%D1%86%D0%B8%D1%8F-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BD%D0%B0%D1%80%D0%BA%D0%BE%D1%82%D1%80%D0%B0%D1%84%D0%B8%D0%BA%D0%B0%D0%BD%D1%82-%D0%BE%D0%B1%D1%8F%D0%B2%D0%B5%D0%BD-%D0%B7%D0%B0-%D0%BE%D0%B1%D1%89%D0%BE%D0%B4%D1%8A%D1%80%D0%B6%D0%B0%D0%B2%D0%BD%D0%BE-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B5-news669352.html", "text": "Невиждана полицейска акция за респектиране на криминалния контингент се проведе в последните часове в Слънчев бряг , съобщава Флагман. От ОД на МВР в Бургас потвърдиха и уточниха, че са проверени над 450 лица, има извършени и куп арести. Участвали са служители от отдел „Криминална полиция” при ОДМВР – Бургас и служители от Районно управление – Несебър. Сред задържаните е мъж, обявен за общодържавно издирване и трима, разпространяващи наркотични вещества. Белезници са закопчани и на нигерийски гражданин, със статут на продължително пребиваващ в България, който е спипан с марихуана и метафетамин. Арестуван е и 28-годишен мъж от Варна с инициали В.М.,който е заловен с марихуана, а къщо така и 20 годишния И.С. от Габрово. Установен и задържан е и обявения за международно издирване с европейска заповед за арест Станислав Петров Иванов. Той е на 33 години от Казанлък, обвинен е в международен трафик на наркотици. Иванов ще бъде екстрадиран в Гърция, за да бъде съден. Припомняме, че преди броени дни благодарение активната работа на служителите от група „Издирване” към отдел „Криминална полиция” при ОДМВР – Бургас със съдействие на служителите от Районно управление – Несебър в Слънчев бряг бе задържана и 21-годишната Красимира Мирославова Костова, обявена за международно издирване с европейска заповед за арест за извършване на убийство в Холандия тип \"Анита Мейзер", "date": "2017.06.23", "title": "УДАРНО! Акция в Слънчев бряг: Задържаха наркотрафикант, обявен за общодържавно издирване"}
{"url": "http://pik.bg/%D0%BF%D1%83%D0%B1%D0%B5%D1%80%D1%8A%D1%82-%D0%BD%D0%B0%D1%80%D0%B8%D1%82%D0%B0%D0%BB-%D1%83%D1%87%D0%B8%D1%82%D0%B5%D0%BB%D0%BA%D0%B0-%D0%BE%D1%89%D0%B5-%D0%BD%D0%B5-%D0%B5-%D0%BD%D0%B0%D0%BA%D0%B0%D0%B7%D0%B0%D0%BD-%D0%BD%D0%B5-%D0%BC%D0%BE%D0%B6%D0%B5%D0%BB%D0%B8-%D0%B4%D0%B0-%D1%81%D0%B5-%D1%81%D0%B2%D1%8A%D1%80%D0%B6%D0%B0%D1%82-%D1%81-%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BC%D1%83-news669353.html", "text": "Все още няма наказание за ученика,  нападнал свой преподавател в Софийската професионална гимназия по туризъм.  Снощи Педагогическият съвет не е успял да вземе решение, тъй като майката на  детето не се е явила и е спряла да отговаря на телефонните обаждания от  училището. Следващо заседание на Педагогическия съвет ще бъде свикано, когато  се установи контакт с родителя, обясни пред БНР директорът на гимназията Антоанета Джонева. На Педагогическия съвет, за да се приложи Законът и да се наложи  санкция на ученик, е необходимо ученикът, родител или негово упълномощено лице  да присъстват по време на разискването на заседанието на Педагогическия съвет. Законът предвижда придвижване на процедурата и естествено,  нейното финализиране. Ще направим всичко възможно, за да приключим успешно тази процедура. Още вчера пуснахме писмени документи по куриерска фирма, за да  уведомим майката, че е необходимо да се свърже с нас. Ако тя не получи  документите, ще продължим по този начин да контактуваме. Санкцията, за който и да е случай, е колективно решение на  Педагогическия съвет. Аз ще се съобразя с решението на Педагогическия В училището че ще се  въведе обучение на учителите във връзка с разпознаването на агресията при  децата. Според Джонева всички педагогически кадри в училищата у нас трябва да преминат  такова обучение. До ръководството не е  достигал сигнал ученикът да е бил провокиран. съвет. Колегите са достатъчно информирани по  случая, запознати и вярвам, че ще вземем всички заедно най-правилното решение.", "date": "2017.06.23", "title": "Пуберът, наритал учителка, още не е наказан! Не можели да се свържат с родителите му! "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B4%D0%B8%D0%BB%D1%8A%D1%80-%D0%BF%D0%B0%D1%80%D0%BA%D0%B8%D1%80%D0%B0%D0%BB-%D0%BA%D0%B0%D1%80%D0%B0%D0%B2%D0%B0%D0%BD%D0%B0-%D0%BF%D1%8A%D0%BB%D0%BD%D0%B0-%D1%81-%D0%B4%D1%80%D0%BE%D0%B3%D0%B0-%D0%B4%D0%BE-%D1%83%D1%87%D0%B8%D0%BB%D0%B8%D1%89%D0%B5-news669287.html", "text": "Служители на РУ-Приморско разбиха бърлогата на оборотен дилър, дошъл от вътрешността на страната, за да пласира „стоката” си по Южното Черноморие. Ченгетата щурмували по сигнал каравана, паркирана в двора на училище „Н. Й. Вапцаров”. Превозното средство било използвано от 24-годишния Огнян Й. от Раднево. При обиска униформените открили различен асортимент наркотици и около 1 кг нарязан тютюн без бандерол. Намерени са още 2 торбички с марихуана – с общо тегло 180 гр. Иззета е и бучка метамфетмин. Огнян е арестуван за срок до 24 часа. Разследването по случая продължава.", "date": "2017.06.23", "title": "ИЗВЪНРЕДНО! Арестуваха дилър, паркирал каравана пълна с дрога до училище "}
{"url": "http://pik.bg/%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B0%D1%82%D0%B0-%D0%BC%D0%B0%D1%84%D0%B8%D1%8F-%D0%BD%D0%B0%D0%BB%D0%B0%D0%B7%D0%B8-%D0%B7%D0%B4%D1%80%D0%B0%D0%B2%D0%BE-%D1%85%D0%BE%D0%BB%D0%B0%D0%BD%D0%B4%D0%B8%D1%8F-%D0%B1%D0%B5%D0%BB%D0%B3%D0%B8%D1%8F-%D0%B8-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news669271.html", "text": "Италианската мафия Ндрандега е установила стабилно присъствие в цели райони на Холандия, Белгия и Германия, предаде ДПА, като се позова на изводите в доклад на италианския висш прокурор за борба с мафията Франко Роберти. Документът бе представен вчера в италианския парламент. Цели райони на Холандия, Белгия и Германия прогресивно се откроиха със стабилното присъствие на местни клетки на Ндрагетата, които са директни разширения на оригиналната структура, действаща в италианската област Калабрия, констатира докладът. В доклада се казва, че калабрийската мафия има бази за трафик на кокаин в Коста Рика, Доминиканската република, Бразилия и Венецуела. Документът констатира също, че сега, както изглежда, Ндрангета е проникнала напълно и в САЩ и Канада.", "date": "2017.06.23", "title": "Италианската мафия налази здраво Холандия, Белгия и Германия"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D1%8A%D1%82%D1%8F-%D0%BF%D1%8A%D1%80%D0%B2%D0%BE%D0%BC%D0%B0%D0%B9--%D0%B1%D0%B5%D0%BB%D0%B0%D1%81%D0%B8%D1%86%D0%B0-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news669282.html", "text": "Катастрофа е станала на пътя Първомай- Беласица, съобщава дежурният служител в Областно пътно управление- Благоевград за Фокус. Той обясни, че нямат достатъчно информация, тъй като пътят е част от общинската пътна мрежа. Инцидентът е станал рано тази сутрин, като по първоначална информация има починал мъж.", "date": "2017.06.23", "title": "Катастрофа на пътя Първомай- Беласица, има загинал"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B5%D0%BD-%D1%80%D0%BE%D0%B6%D0%B4%D0%B5%D0%BD%D0%B8%D0%BA-%D0%B7%D0%B8%D0%BD%D0%B5%D0%B4%D0%B8%D0%BD-%D0%B7%D0%B8%D0%B4%D0%B0%D0%BD-%D0%BD%D0%B0-45-news669270.html", "text": "На 23 юни рожден ден празнува бившият френски футболист и настоящ треньор на Реал Мадрид Зинедин Зидан. Роден през 1972 година в Марсилия, той остава емблема със своята техника, отличен пас и удар. Мнозина определят Зидан като един от най-добрите плеймейкъри в историята на футбола. В своята впечатляваща кариера той играе в 4 отбора – Кан, Бордо, Ювентус и Реал Мадрид. През 1998 г. става световен шампион с Франция и печели Златната топка през същата година. Две години по-късно печели и Европейското първенство. Ето най-важното за легендарния халф: Зинедин Зидан е син на алжирски преселници във Франция. Въпреки че е роден в Марсилия, той никога не е играл в местния отбор „Олимпик Марсилия“, дори и като юноша. Зидан е женен, като заедно със съпругата си Вероника имат четирима синове – Енцо, Лука, Тео и Елиас. За националния отбор на Франция има 108 мача и 31 гола, с които заема четвърто място във вечната класация за най-много мачове за „петлите“. Повече от него имат само Лилиан Тюрам,  Тиери Анри и Марсел Десаи. По отбелязани голове за националния отбор на своята страна Зидан също заема четвърто място с 31 попадения. Повече от него имат единствено Тиери Анри, Мишел Платини и Давид Трезеге. През 2001 г. е привлечен от испанския гранд „Реал Мадрид“ за колосалната сума от €75 милиона, като така става най-скъпият футболист в света. Рекордът е подобрен през лятото на 2009 г., когато „Реал“ плащат €94 милиона за Кристиано Роналдо. Малко известен факт е, че първоначално Зидан е искал да играе за националния отбор на Алжир. Тогавашният треньор на страната Абделхамид Кермали обаче отказва да го извика с интересния аргумент, че младият полузащитник „не е достатъчно бърз“. Така Зидан дебютира за Франция на 17 август 1994 г. в среща с отбора на Чехия. Той влиза като резерва в 64-та минута, при резултат 2:0 за Чехия. До края той отбелязва два гола, които са достатъчни за равенство. Зидан е единственият треньор в историята на Шампионската лига, печелил турнира две последователни години с един и същ отбор. Носител на Златната топка през 1998 година. 3 пъти избиран за футболист на годината на ФИФА - 1998, 2000, 2003.", "date": "2017.06.23", "title": "Звезден рожденик: Зинедин Зидан на 45"}
{"url": "http://pik.bg/%D0%BA%D1%80%D1%83%D0%BF%D0%B5%D0%BD-%D0%BE%D0%B1%D0%B8%D1%80-100-%D0%B1%D0%BE%D0%BD%D0%B0-%D1%81%D0%B0-%D0%B7%D0%B0%D0%B4%D0%B8%D0%B3%D0%BD%D0%B0%D0%BB%D0%B8-%D0%BE%D1%82-%D0%B1%D0%B0%D0%BD%D0%BA%D0%BE%D0%BC%D0%B0%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81-news669284.html", "text": "Банкоматът на клона на ДСК в бургаския ж.к.\"Славейков\" бе взривен и обран. Ударът е извършен от професионалисти около 2:30 часа тази вечер. Крадците са действали изключително бързо, няма свидетели. В момента се свалят видеозаписите от охранителните камери на банката и съседните обекти, за да се съберат детайли, които да помогнат за разплитането на случая. От ОД на МВР в Бургас съобщиха, че се извършва оглед в присъствието на служители на банката. Щетите още не са установени, но със сигурност става въпрос за сериозна сума. Според източници, цитирани от \"Флагман. бг\" няма огромни суми кешово, но банкоматът се зареждал със думи от порядака на 100-120 хил.лева, а този на бул.\"Тракия\" съвсем скоро бил зареден. Т.е. - открадната сума със сигурност е около 100 хил.лева.", "date": "2017.06.23", "title": "КРУПЕН ОБИР! 100 бона са задигнали от банкомата в Бургас"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D0%BA%D1%81%D0%BF%D0%B5%D1%80%D1%82-%D1%80%D0%B0%D0%B7%D0%BA%D1%80%D0%B8-%D1%87%D0%B5-%D1%87%D1%83%D0%B6%D0%B4%D0%B8%D1%82%D0%B5-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%B7%D0%BD%D0%B0%D1%8F%D1%82-%D1%87%D0%B5-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D0%B5-%D1%88%D1%83%D0%BC%D0%BD%D0%BE-news669292.html", "text": "Чуждите граждани знаят, че в Слънчев бряг е шумно. Знаят къде отиват и какво да очакват. Важното е да има някакви мерки, да се следва някакъв нормален ритъм. Това обяви пред Би Ти Ви Боян Павлов от Института за анализи и оценки в туризма. „Има нередности, като неотчитане на приходи, неиздаването на касови бележки. Решенията не са да се затварят заведения. Ако глобата не е 100 лева, а е 20 000 лева. Ще е друго. Има мерки, с които може да се регулират нещата“, добави той. При една от проверките е установено, че шумът в малките часове на деня е доста над нормата. При разрешени 40 децибела, шумът обикновено е над 60.", "date": "2017.06.23", "title": "ИЗВЪНРЕДНО! Експерт разкри, че чуждите граждани знаят, че в Слънчев бряг е шумно"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-9-%D0%BC%D0%B0-%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BE%D1%82%D0%B3%D0%BE%D0%B2%D0%B0%D1%80%D1%8F%D1%82-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D1%81%D0%BA%D0%B8-%D0%B2%D1%8A%D0%BF%D1%80%D0%BE%D1%81%D0%B8-%D1%80%D0%B0%D0%B7%D0%BF%D0%B8%D1%82%D0%B2%D0%B0%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B7%D0%B0-news669251.html", "text": "Депутатите са привикали 9-ма министри в парламента, за да им задават въпроси през целия пленарен ден. Вицепремиерът и военен министър Красимир Каракаченов ще отговаря за въвеждането на наборната служба, а вътрешният министър Валентин Радев - за новите коли, купени от МВР.  Ето кой и на какви въпроси още ще отговаря:   I. Красимир Каракачанов, заместник министър-председател по обществения ред и сигурността и министър на отбраната ще отговори на:  1. Въпрос от н.п. ВАСИЛ МИЛАНОВ АНТОНОВ относно възстановяване на Висшето военновъздушно училище в Долна Митрополия. 2. Въпрос от н.п. НИКОЛАЙ ИВАНОВ ЦОНКОВ относно планиране и провеждане на обучение и подготовка на резервисти от Министерството на отбраната. 3. Питане от н.п. АНТОН КОНСТАНТИНОВ КУТЕВ относно възстановяване на наборната военна служба. 4. Въпрос от н.п. АЛЕКСАНДЪР ТИХОМИРОВ СИМОВ относно статут на служител в Министерството на отбраната. 5. Въпрос от н.п. КОНСТАНТИН ВЕСЕЛИНОВ ПОПОВ, ПЛАМЕН ДУЛЧЕВ НУНЕВ, ВЛАДИМИР ЦВЕТАНОВ ТОШЕВ, ЕМИЛ МАРИНОВ ХРИСТОВ и ЗАПРЯН ВАСИЛЕВ ЯНКОВ относно инвестиционен проект на Сухопътни войски. 6. Въпрос от н.п. КОНСТАНТИН ВЕСЕЛИНОВ ПОПОВ, ПЛАМЕН ДУЛЧЕВ НУНЕВ, ВЛАДИМИР ЦВЕТАНОВ ТОШЕВ, ЕМИЛ МАРИНОВ ХРИСТОВ и ЗАПРЯН ВАСИЛЕВ ЯНКОВ относно проверка на изготвяне на технически спецификации на Института по отбрана \"Проф. Цветан Лазаров\". 7. Въпрос от н.п. РУМЕН НИКОЛОВ ГЕОРГИЕВ относно правото на свободен достъп на граждани до парковата територия на резиденция \"Лозенец\". 8. Въпрос от н.п. НИКОЛАЙ ИВАНОВ ЦОНКОВ относно провежданата кадрова политика и осигуряването й със средства от бюджета на Министерството на отбраната. II. Бисер Петков, министър на труда и социалната политика ще отговори на:  1. Питане от н.п. МИХАИЛ ИВАЙЛОВ ХРИСТОВ, АНТОН КОНСТАНТИНОВ КУТЕВ и ГЕОРГИ ЯНЧЕВ ГЬОКОВ относно политиките за решаване на проблемите на хората с увреждания и конкретните действия, свързани с тях. 2. Въпрос от н.п. НИКОЛАЙ ГЕОРГИЕВ ИВАНОВ и ИВАН КИРОВ ГЕНОВ относно мерки за насърчаване на заетостта в област Враца до края на 2017 г. 3. Въпрос от н.п. ГЕОРГИ ЯНЧЕВ ГЬОКОВ относно правото на лицата да прехвърлят пенсионното си осигуряване от частните пенсионни фондове във фондовете на държавното обществено осигуряване, практика по прилагане на чл. 4б от Кодекса за социално осигуряване. III. Екатерина Захариева, заместник министър-председател по правосъдната реформа и министър на външните работи ще отговори на:  1. Въпрос от н.п. НИКОЛАЙ ИВАНОВ ЦОНКОВ относно констатации в Доклада на Центъра за превенция и противодействие на корупцията и организираната престъпност. IV. Нено Димов, министър на околната среда и водите ще отговори на:  1. Въпрос от н.п. МИГЛЕНА ДОЙКОВА АЛЕКСАНДРОВА относно конкретни мерки за подобряване чистотата на въздуха в София. 2. Въпрос от н.п. ГЕОРГИ ГЕОРГИЕВ СТОИЛОВ, ПЕНЧО ПЛАМЕНОВ МИЛКОВ и КРУМ КОСТАДИНОВ ЗАРКОВ относно замърсяване на атмосферния въздух в град Русе. 3. Въпрос от н.п. ЙОРДАН СТОЯНОВ МЛАДЕНОВ и НАДЯ СПАСОВА КЛИСУРСКА-ЖЕКОВА относно рекултивиране на сметищата в област Пазарджик. V. Румен Порожанов, министър на земеделието, храните и горите ще отговори на:  1. Въпрос от н.п. СВЕТЛА МАРИНОВА БЪЧВАРОВА-ПИРАЛКОВА относно структурни и финансови проблеми в Изпълнителна агенция \"Борба с градушките\". 2. Въпрос от н.п. ГЕОРГИ ГЕОРГИЕВ СТОИЛОВ и СВЕТЛА МАРИНОВА БЪЧВАРОВА-ПИРАЛКОВА относно политиката на Министерството на земеделието, храните и горите за развитие и подпомагане на биологичното пчеларство в България. 3. Въпрос от н.п. ЙОРДАН СТОЯНОВ МЛАДЕНОВ, СВЕТЛА МАРИНОВА БЪЧВАРОВА-ПИРАЛКОВА относно сключване на договор за изпълнение на общинската мярка по \"Програма за развитие на селските райони 2014-2020\". VI. Емил Караниколов, министър на икономиката ще отговори на: 1. Въпрос от н.п. МИГЛЕНА ДОЙКОВА АЛЕКСАНДРОВА относно проверки на всички язовири и съоръженията към тях. VII. Красимир Вълчев, министър на образованието и науката ще отговори на: 1. Въпрос от н.п. НИНА ПЕЙЧЕВА МИТКОВА относно повишаващото се ниво на детската агресия и нейните прояви по време на пребиваването на децата в учебните заведения. 2. Въпрос от н.п. НИНА ПЕЙЧЕВА МИТКОВА относно повишаване на интереса на учениците към училището и учебния живот и мотивираното им участие в него. 3. Въпрос от н.п. ДОНКА ДИМОВА СИМЕОНОВА, ИРЕНА ТОДОРОВА АНАСТАСОВА и ВЕСКА МАРИНОВА НЕНЧЕВА относно Наредбата за приобщаващото образование (обн. - ДВ, бр. 89 от 11.11.2016 г.). 4. Въпрос от н.п. СТОЯН МИХАЙЛОВ МИРЧЕВ относно оценка на въздействието на Закона за предучилищното и училищното образование. VIII. Валентин Радев, министър на вътрешните работи ще отговори на:  1. Въпрос от н.п. ИВАН ВАЛЕНТИНОВ ИВАНОВ, ГЕОРГИ СТРАХИЛОВ СВИЛЕНСКИ и СТОЯН МИХАЙЛОВ МИРЧЕВ относно закупени нови автомобили за нуждите на Министерството на вътрешните работи. 2. Питане от н.п. ИВАН ВАЛЕНТИНОВ ИВАНОВ относно актуални проблеми на МВР и политика за оптимизиране на министерството. 3. Питане от н.п. СТЕФАН ИВАНОВ БУРДЖЕВ относно политиката на Министерството на вътрешните работи за превенция и противодействие на битова и конвенционална престъпност в област Плевен. 4. Въпрос от н.п. НИКОЛАЙ ИВАНОВ ЦОНКОВ относно мерките за борба, които предприема МВР за справяне с нарасналата битова престъпност в район \"Нови Искър\", Столична община. IX. Николай Нанков, министър на регионалното развитие и благоустройството ще отговори на:  1. Въпрос от н.п. СТОЯН МИХАЙЛОВ МИРЧЕВ относно състоянието на пътя Тутракан - Кубрат. 2. Въпрос от н.п. АНТОН КОНСТАНТИНОВ КУТЕВ и СТОЯН МИХАЙЛОВ МИРЧЕВ относно строителство на втори Дунав мост при Русе и отваряне на два сухопътни пропусквателни пункта. 3. Въпрос от н.п. ИВАН ВАЛЕНТИНОВ ИВАНОВ относно финансово състояние на \"ВИК-Шумен\" АД. 4. Въпрос от н.п. МАНОЛ ТРИФОНОВ ГЕНОВ относно състоянието на пътното платно след рехабилитацията на 20 км. отсечка от път ІІІ-804 Поповица - Асеновград и мостово съоръжение при км 0+189. 5. Въпрос от н.п. КРАСИМИР ИЛИЕВ БОГДАНОВ относно качеството на питейната вода в с. Чирен, общ. Враца. 6. Въпрос от н.п. НИКОЛАЙ ГЕОРГИЕВ ИВАНОВ и ИВАН КИРОВ ГЕНОВ относно ремонт на републикански път II-11, участък \"Обходен път на Козлодуй\". 7. Въпрос от н.п. СЕВИМ ИСМАИЛ АЛИ относно републикански път III-208 \"Провадия - Дъскотна-Айтос\" от км 51+130 до км.82+650, в териториален обхват - граници на община Руен, област Бургас и скален тунел, намиращ се на 56-ти километър от този участък. 8. Въпрос от н.п. НИКОЛА ИЛИЕВ ДИНКОВ относно крайно тежкото аварийно състояние на републикански път III-5509 Свиленград-Райкова могила-Щит-Пашово-Сладун-Варник-Маточина, област Хасково. На основание чл. 96, ал. 3 и чл. 99, ал. 2 от ПОДНС, отлагане на отговори със седем дни са поискали: - заместник министър-председателят Томислав Дончев – на 1 въпрос от народните представители Димитър Данчев и Георги Свиленски; - заместник министър-председателят по правосъдната реформа и министър на външните работи Екатерина Захариева – на 1 въпрос от народните представители Кристиан Вигенин и Николай Бошкилов; - министърът за Българското председателство на Съвета на Европейския съюз 2018 Лиляна Павлова – на 1 въпрос от народния представител Иван Валентинов Иванов; - министърът на регионалното развитие и благоустройството Николай Нанков – на 3 въпроса от народните представители Стефан Бурджев (2 въпроса); и Кристиан Вигенин и Николай Бошкилов; и на 1 въпрос с писмен отговор от народните представители Николай Сираков и Иглика Събева; - министърът на културата Боил Банов – на 1 въпрос от народния представител Георги Търновалийски; - министърът на вътрешните работи Валентин Радев – на 1 въпрос от народните представители Пенчо Милков и Крум Зарков; и на 2 въпроса с писмен отговор от народните представители Теодора Халачева; и Йордан Младенов; - министърът на труда и социалната политика Бисер Петков – на 1 въпрос от народния представител Веска Ненчева; - министърът на околната среда и водите Нено Димов – на 1 въпрос от народните представители Валентина Найденова и Милко Недялков; - министърът на здравеопазването Николай Петров – на 1 въпрос от народния представител Миглена Александрова; - министърът на туризма Николина Ангелкова - на 1 въпрос с писмен отговор от народния представител Меглена Александрова; - министърът на младежта и спорта Красен Кралев – на 1 въпрос от народните представители Весела Лечева и Иван Ченчев. Поради отсъствие на народни представители по уважителни причини, се отлагат отговорите на: - 2 въпроса от народния представител Искрен Веселинов към заместник министър-председателя по икономическата и демографската политика Валери Симеонов; - 4 въпроса от народните представители Кръстина Таскова (2 въпроса); Георги Търновалийски; и Веселин Марешки към министъра на земеделието, храните и горите Румен Порожанов; - 1 въпрос от народния представител Гергана Стефанова към министъра на икономиката Емил Караниколов;  - 1 въпрос от народния представител Ивелина Василева към министъра на околната среда и водите Нено Димов. Поради отсъствие от страната, в заседанието за парламентарен контрол няма да участват министър-председателят на Република България Бойко Борисов, министърът на енергетиката Теменужка Петкова, и министърът за Българското председателство на Съвета на Европейския съюз 2018 Лиляна Павлова. ", "date": "2017.06.23", "title": "ИЗВЪНРЕДНО В ПИК TV! 9-ма министри отговарят на депутатски въпроси! Разпитват Каракачанов за наборната служба, а Валентин Радев - за новите коли на МВР "}
{"url": "http://pik.bg/%D0%BA%D0%B0%D1%82%D0%B0%D1%80-%D1%81%D0%BF%D0%B8%D1%80%D0%B0-%D1%80%D1%83%D1%81%D0%BA%D0%B8%D1%82%D0%B5-%D0%B2%D0%B8%D0%B7%D0%B8-news669273.html", "text": "„Ведомости“, цитирани от \"Фокус\". Руските граждани ще могат да пътуват до Катар без да е необходимо да получават предварително визи, съобщава вестник За да получат виза при пристигането си в Катар ще са им необходими само паспорт, хотелска резервация, минимум 1.5 хил. щатски долара и обратен билет. В момента от визи за Катар не се нуждаят гражданите на Турция и тези от страните от Персийския залив.", "date": "2017.06.23", "title": "Катар спира руските визи"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D1%82%D0%BE%D1%80%D0%B8-%D0%B7%D0%B0%D0%B3%D0%B8%D0%BD%D0%B0%D0%BB-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B7%D0%B0-%D1%87%D0%B0%D1%81-news669294.html", "text": "По първоначални данни един човек е загинал, а трима са пострадали при катастрофата на пътя Омуртаг-Зелена Морава, съобщават от пресцентъра на МВР. Инцидентът е станал след Зелена Морава по пътя за Омуртаг, около 8.00 часа. Катастрофата е между два автомобила. Според първоначалните данни, има един загинал и вероятно трима ранени, които са откарани в болница за преглед. Няма информация дали са пострадали сериозно. Товарните автомобили се движат прохода „Хаинбоаз“, а през Зелена Морава е обходният маршрут за леки. Пътят Котел-Омуртаг е затворен.", "date": "2017.06.23", "title": "ИЗВЪНРЕДНО! Втори загинал в катастрофа за час"}
{"url": "http://pik.bg/%D0%B4%D0%B0%D0%BC%D0%B8-%D0%BA%D0%BE%D0%BB%D0%BA%D0%BE%D1%82%D0%BE-%D0%BF%D0%BE%D0%B2%D0%B5%D1%87%D0%B5-%D1%81%D0%B5%D0%BA%D1%81-%D1%82%D0%BE%D0%BB%D0%BA%D0%BE%D0%B2%D0%B0-%D0%BF%D0%BE-%D0%B4%D0%BE%D0%B1%D1%80%D0%B5-news669259.html", "text": "Асоциацията на американските психолози извърши неотдавна анонимно секс допитване сред жените от разрини възрастови и социални групи с въпроса „Колко секс ви е необходим, за да се чувствате сексуално пълноценна“. Възрастовият диапазон обхващаше жени от 28 до 55 години. И така резултатите били потресаващи. Най-често срещаният отговор бе „Колкото повече, токова по-добре!“ Психолози от други държави, след като научили за експеримента на колегите си от САЩ, извършили аналогични допитвания в своите страни – Англия, Франция, Германия, Италия и Русия. И пак най-популярният отговор бил „Колкото по-често, толкова по-добре“ Честота на сексуалния живот, необходим за здравето на индивида, зависи до голяма степен от възрастта. Съгласно дългогодишните наблюдения над пациентите получава се следната картина за ритъма на пълноценния полов живот при двата пола: 20-25 години – 4 пъти седмично, 25-30 години – 3 пъти седмично, 30-40 години – 2 пъти, 40-50 години – един път седмично, 50-60 години – един път на 2 седмици.", "date": "2017.06.23", "title": "Дами, колкото повече секс, толкова по-добре!"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D0%BE%D0%BF%D0%B5%D1%80%D0%B8%D1%80%D0%B0%D1%85%D0%B0-%D1%83%D1%81%D0%BF%D0%B5%D1%88%D0%BD%D0%BE-%D0%BC%D0%B0%D0%BB%D0%BA%D0%B8%D1%8F-%D0%B1%D0%B0%D0%B9%D1%80%D1%8F%D0%BC-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news669283.html", "text": "Малкият Байрям, който се нуждаеше от бъбречна трансплантация, беше опериран успешно в университетската детска клиника в германския град Тюбинген. Пред Би Ти Ви неговият дядо – Байрям Али, разказа, че детето е в стабилно състояние и е добре. Лекарите са спасили пикочния му мехур. В момента момчето е в интензивно, но на бабата и дядото е било разрешено да го посетят. То е будно, говори и е много весело, разказа дядото. Историята на Байрям предизвика скандал в началото на годината. Той трябваше да замине за Германия още през февруари с осигурени средства за трансплантацията от Фонда за лечение на деца. В последния момент обаче от Министерството на здравеопазването не разписаха необходимия формуляр за пътуването с мотива, че детето може да бъде оперирано у нас – в болница „Лозенец“ в София. След обществен натиск Байрям все пак беше одобрен за лечение в чужбина и замина на 27 март за Германия с баба си, която ще е донор на бъбрек, и дядо си, който е придружител.", "date": "2017.06.23", "title": "ДОБРА НОВИНА: Оперираха успешно малкия Байрям в Германия"}
{"url": "http://pik.bg/%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F%D1%82-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BF%D1%80%D0%B8-%D0%BF%D1%8A%D1%80%D0%B2%D0%BE%D0%BC%D0%B0%D0%B9-%D1%88%D0%BE%D1%84%D0%B8%D1%80%D0%B0%D0%BB-%D1%81-%D0%B4%D0%B5%D1%81%D0%B5%D0%BD-%D0%B2%D0%BE%D0%BB%D0%B0%D0%BD---%D0%B4%D0%B2%D0%B8%D0%B3%D0%B0%D1%82%D0%B5%D0%BB%D1%8F%D1%82-%D0%B3%D0%BE-%D0%BF%D1%80%D0%B5%D0%BC%D0%B0%D0%B7%D0%B0%D0%BB-%D0%B2-%D0%BA%D1%83-news669297.html", "text": "Тридесет и осем годишният Георги Методиев от петричкото село Първомай, който загина на пътя за село Първомай рано днес е загинал след силен удар в дърво с автомобила си. Двигателят на колата буквално е влязъл вътре в купето и е притиснал водача. Георги загинал на място, наложила се намесата на огнеборци, които да режат ламарини, за да го извадят. Колата му е с десен волан, купил я от Англия, откъдето се върна преди месец, съобщава Струма.бг. Предполага се, че Георги е заспал зад волана, колата се е движила без контрол, няма спирачен път. Полицаите в Петрич са ужасени от това, което се случва по пътищата в района. Само вчера те са констатирали 100 нарушения и са съставили над 100 акта. Рано тази сутрин арестуваха водач от Михнево с 4 промила алкохол. Вчера още 3-ма пияни. Непрекъснатите проверка явно не плашат хората, коментират от полицията. Движението по пътищата е въпрос на култура на шофьорите, коментират хората. Само за 20 дни в Петрич загинаха 6-има.", "date": "2017.06.23", "title": "Загиналият в катастрофата при Първомай, шофирал с десен волан - двигателят го премазал в купето"}
{"url": "http://pik.bg/%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D0%BB%D1%8F%D1%82%D0%BE%D1%82%D0%BE-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D0%BC%D0%BE%D0%BC%D0%B5%D0%BD%D1%82-%D1%80%D0%BE%D0%B4%D0%B5%D0%BD-%D0%B8%D0%B3%D1%80%D0%B0%D1%87-%D0%B1%D0%B5-%D0%B8%D0%B7%D0%B1%D1%80%D0%B0%D0%BD-%D0%BE%D1%82-news669304.html", "text": "Исторически момент за българския спорт. Александър Везенков отвори нова страница в историята на родния баскетбол. Той стана първият българин, който бива избран в Драфта на НБА, а това се случи след като от Бруклин Нетс му гласуваха доверие и го взеха под №57. До последно преди церемонията името му се свързваше най-вече с изборите, с които разполагаше Денвър - №49 и №51, както и с №56 на Бостън Селтикс, но в крайна сметка от Бруклин се спряха на 21-годишното крило на Барселона. Роденият в Никозия играч има още две години от договора си с каталунския тим и по всяка вероятност ще остане да се обиграва в Европа, но има реален шанс да се превърне във второто българско име, което заиграва в НБА, след като Георги Глушков стори това през 80-те години на миналия век. Везенков изпрати най-добрия си сезон в Барселона и се възползва от създалата се ситуация в тима, налагайки се като основна фигура. Той игра във всичките 30 мача на каталунците в Евролигата и се отличи със 7.5 точки, 3.2 борби и 1.1 асистенции средно на двубой и бе в челото на индивидуалните класации за успеваемост на стрелбата за 2 точки (67.6%) и 3 точки (47.6%). Кариерата му до момента преминава изцяло в чужбина - Алекс започва да играе баскетбол в Кипър, а след това преминава в Арис (Солун), превръщайки се в любимец на феновете и един от най-добрите млади играчи в Гърция въобще, за да се стигне до трансфера в Барселона преди две години. Той е третият избор на Нетс в Драфта това лято след Джарет Алън (№22) и Кайл Кюзма (№27), но вторият бе изпратен в посока Лос Анджелис Лейкърс, пише \"Спортал'. Очаквано Филадефия взе Маркел Фулц под №1, Лейкърс избраха Лонзо Бол под №2, с №3 Бостън взе Джейсън Тейтъм, с №4 Финикс прибра Джош Джаксън, а Сакраменто се спря на ДеАрън Фокс под №5.", "date": "2017.06.23", "title": "Сделката на лятото! Исторически момент! Роден играч бе избран от..."}
{"url": "http://pik.bg/%D1%81%D0%BF%D0%BE%D1%80%D1%82%D1%8A%D1%82-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%B4%D0%BD%D0%B5%D1%81-%D0%B2%D0%B0%D0%B6%D0%B5%D0%BD-%D0%B4%D0%B5%D0%BD-%D0%B7%D0%B0-%D1%86%D1%81%D0%BA%D0%B0-%D0%B8-%D0%B3%D1%80%D0%B8%D1%88%D0%BE-news669302.html", "text": "Спортът по телевизията днес! Тенис, бокс, футбол и лека атлетика на високо ниво. Григор Димитров и ЦСКА са под пара. \"Армейците победиха Зенит в проверка, а днес ще имат нов интересен мач. Междувременно \"червените\" чакат решение от съда в Лозана относно казуса с евентуално участие/не участие на тима в Лига Европа. Гришо се класира за 1/4-финалите на турнира в Куинс, около 17:30 часа българско време той ще играе с Данил Медведев за място в Топ 4 на престижния турнир. 13.00 ч. Тенис, турнир за мъже в Хале -  Мтел спорт 2, 13.30 ч. Тенис, турнир за жени в Майорка -  Ф+, 13.30 ч. Тенис, турнир за жени в Бирмингам - Спорт+ HD, 14.00 ч. Тенис, турнир за мъже в Лондон - Мтел спорт 1, 18.30 ч. Лека атлетика, ЕП (отборно) - Евроспорт 1, 19.00 ч. Футбол, ЦСКА - \"Университатя\" - \"Диема спорт\", 21.05 ч. Бокс, ЕП в Харков -  Мтел спорт 2, 21.45 ч. Футбол, ЕП до 21 г., Сърбия - Испания - \"Диема спорт\", 21.45 ч. Футбол, ЕП до 21 г., Македония - Португалия -   \"Диема спорт 2\".", "date": "2017.06.23", "title": "Спортът по телевизията днес! Важен ден за ЦСКА и Гришо"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%B8-%D0%B0%D0%BD%D1%82%D0%BE%D0%BD-%D0%BA%D1%83%D1%82%D0%B5%D0%B2-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%B3%D1%83%D1%88%D0%B8%D1%82%D0%B5-%D0%B7%D0%B0-%D0%BD%D0%B0%D0%B1%D0%BE%D1%80%D0%BD-news669309.html", "text": "Как се борави с оръжие, има възможност да се обезопасят, как се реагира във военна операция, при терористични действия. Лично аз смятма, че с военно обучение в уличищата би запалило интерес в част от тези хора\", това заяви от трибуната на парламента вицепремиера и министър на отбрана Красимир Каракачанов. Той бе провокиран да отговори с остър тон на депутата от БСП Антон Кутев, който заяви, че патриотите правят все повече компромиси по отношение на предизборната си програма. \"Няма да спра да повтарям компромисите, които прави тази коалиция. Патриотите с предизобраната си програма, а ГЕРБ с кадрите които назначава\", заяви Кутев. Каракачанов пък му припомни, че именно БСП в миналото Народно събрание е гласувало против наборната служба. Министърът дори намеси жената на Кутев, като заяви, че компромиси може да прави той с жена си, но не и те спрямо обещанията си. \"Не намесвайте жена ми, аз съм разведен от 15 години, точно защото не искам да правя компромиси. Не може да сравняте наборната служба с военното обучение в училищата\", заяви Кутев. \"Извинявайте, не знаех че сте разведен от 15 годни, но поздравления, че не правите компромиси, но не очаквайте развод между нас и ГЕРБ за наборната служба\", заяви Каракачанов. На въпросите които зададе депутатът от БСП, министърът зяви, че ако се върне наборната служба има къде да бъдат настанени и въпроса е дали ще се пристъпи към този ход, а не къде ще ги настаним. \"Това е абсолютен булшит\", заяви Кутев за плановете на Каракачанов и наборната служба. Скандалите между Каракачанов и БСП не стихнаха с наборната служба. След Кутев министъра бе подхванат от Александър Симов. Социалистът запита кога Иво Антонов ще бъде уволнен от МО. \"По време на мандата на Стефан Янев е обявен конкурс директор дирекция социална политика Ива Антонов е назначение на Янев. С 18 години стаж в министерството, притежава сертификат за НАТО сикрет, а ако бъде отстранен според закона всеки един съд може да го върне на работа\", заяви Каракачанов.  Военният министър пък припомни на Симов за Пламен Узунов и нацистките снимки. Симов стигна далеч, като се обърна към министъра и заяви: \"Оплитате се като Бетина Жотева в сутрешен блок\". По повод на Узунов пък, социалистът заяви, че ако ГЕРБ са кадрували в администрацията на президента, то БСП не си позволява подобно нещо. Каракачанов не закъсня с отговора и заяви, че ако тръгне да чете постове на Симов от фейсбук, то ще стане страшно. Той загатна, че социалситът е писал на стената си, че иска да прави определени неща на жертивите на социалистическия режим, сред които и дядото на министъра, но не уточни какво и не пожела да стига толкова далеч. \"Вие сигурно с жена си правите компромиси по-лесно, отколкото ние в политически план. Разбирам да говорите ние какви компромиси правим с ГЕРБ, ако вие два пъти не управлявахте с ДПС. Не се опитвайте да създавате излишна конфронтация\", започна изложението си министърът.", "date": "2017.06.23", "title": "ИЗВЪНРЕДНО В ПИК TV! Вицепремиерът Каракачанов и Антон Кутев се хванаха за гушите за наборната служба: Не очаквайте развод между нас и ГЕРБ за тази тема (ОБНОВЕНА)"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D0%BF%D1%80%D0%BE%D0%B4%D0%B0%D0%BD%D0%BE%D0%B2-%D1%81%D0%BA%D0%BE%D1%87%D0%B8-%D0%BE%D1%81%D1%82%D1%80%D0%BE-%D0%BD%D0%B0-%D0%B2%D0%BD%D0%BE%D1%81%D0%B0-%D0%BD%D0%B0-%D0%BA%D0%B0%D0%B4%D1%80%D0%B8-%D0%B4%D0%B0-%D1%81%D0%B5-%D0%B2%D0%BA%D0%B0%D1%80%D0%B2%D0%B0%D1%82-%D0%BD%D0%B8%D1%81%D0%BA%D0%BE%D0%BA%D0%B2%D0%B0%D0%BB%D0%B8%D1%84%D0%B8%D1%86%D0%B8%D1%80%D0%B0%D0%BD%D0%B8-news669285.html", "text": "Нищо няма да се реши с внос на работници от чужбина. Това граничи с национално предателство. Едно е да внасяш ИТ специалисти. Но да се иска внос на нискоквалифицирани специалисти дава лош сигнал на нашите сънародници, които прогонихме с ниските заплати и некоректното отношение към тях. Какъв проблем ще решим с туризма като внесем украинци? Какво ще стане с качеството? Ние занижаваме качеството, само защото не искаме да платим по-високи пари на сънародницитге ни. Българите отиват и работят в Гърция и Испания като сезонни работници. Петстотин лева не е  логично за човек с два езица и който ще набива крак 12 часа. Това заяви Константин Проданов – председател на АБВ по БНТ. Той беше категоричен, че на българския работник се гледа като на някой, който трябва да ангарува. Проданов попита дали ще продължим да внасяме тайландци и пакистанци и дали това в крайна сметка няма да пормени генофонда ни. Относно мажоритарния вот лидерът на АБВ заяви, че той води до изкривявания като такива във Франция, партия с 15% взема над 50% от местата в парламента. Припомняме, че именно по идея на вицепремиера Валери Симеонов у нас се задвижи по-бързата процедура за това чужди граждани да могат да работят у нас. Според промените направени от лидера на НФСБ чужденстранни кадри получават разрешение буквално за дни, което бе прието с аплодисменти от хотелиерите, които от години изпитват недостиг на работници за летния сезон.", "date": "2017.06.23", "title": "СКАНДАЛ! Константин Проданов скочи остро на вноса на кадри: Да се вкарват нискоквалифицирани работници е национално предателство"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D1%81%D1%8A%D1%81-112-%D1%81%D0%B5-%D1%80%D0%B0%D0%B7%D1%80%D0%B0%D1%81%D1%82%D0%B2%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB-%D1%82%D0%B2%D1%8A%D1%80%D0%B4%D0%B8-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0-%D1%80%D0%B0%D0%B1%D0%BE%D1%82%D0%B8-%D0%BD%D0%B0-%D0%B0%D0%B2%D0%B0%D1%80%D0%B8%D0%B5%D0%BD-%D1%80%D0%B5%D0%B6%D0%B8%D0%BC-%D1%85%D0%BE%D1%80%D0%B0-%D1%83%D0%BC%D0%B8%D1%80-news669278.html", "text": "Проблемите със 112 са повече от две години, близо три години. Системата в последно време работи на авариен режим - не виждаш откъде ти се звъни, от кой град, от кое населено място. Объркват се адреси, градове, улици, номера и затова повечето от гражданите, подаващи сигнал, са потърпевши. Някои от тях, за жалост, умират, ако оператор или координатор обърка или забави сигнала. Това заяви пред Нова телевизия служител на спешния телефон 112. Мъжът не пожела да покаже лицето си пред камерата. Той разказа още, че много от сигналите се пишат на ръка. За обработването на един сигнал се отнемат повече от 15 минути. \"За да се стигне до тук има проблем - не се финансира отдел 112. И това е от две години. Тези пари - 13 милиона, които ни обещаха, ще бъдат за подобрение на старата система, която е в окаяно състояние. Много пари са хвърлени за нещо, което е морално остаряло. Може би ще има някакво подобрение, но то ще бъде минимално. С тези пари може да се направи нова система, която да е в перфектно състояние. За да можем да сме конкурентоспособни на другите европейски страни\", коментира служителят. \"Всичко това се отразява на хората, работещи в системата. Ако почине някой гражданин, ни обвиняват нас. И това се отразява на психиката на колегите. Те непрекъснато изпитват чувство на вина. Служебният министър бе дошъл на гости в нашия център и обеща, че всичко, което зависи от него, ще помогне. Но това просто бяха едни обещания\", заяви още мъжът. Говорителят на спешната система отрече да има такива крайни проблеми и заяви, че подаваните сигнали се обработвали за \"някакви си милисекунди\". Тя призна, че системата не е финансирана от две години, но бе категорична, че подадените сигнали се обработват навреме и реално няма проблем. \"Системата не работи. Гражданите реално не могат да се свържат. Клипчета в интернет показват как хората звънят и им се включва гласова поща. Решението е абсолютно нова система - с връзка с трите мобилни оператора, за точна локализация, за откриването на източника на информация\", заяви категорично служителят, пожелал анонимност.", "date": "2017.06.23", "title": "СКАНДАЛЪТ СЪС 112 СЕ РАЗРАСТВА! Служител твърди: \"Системата работи на авариен режим, хора умират\", говорителка маже: \"Сигналите се обработват за милисекунди\" "}
{"url": "http://pik.bg/%D1%88%D0%B0%D1%88-%D0%BF%D0%B0%D1%86%D0%B8%D0%B5%D0%BD%D1%82-%D0%BD%D0%B0%D0%B1%D0%B8-%D0%BB%D0%B5%D0%BA%D0%B0%D1%80-%D0%B7%D0%B0%D1%80%D0%B0%D0%B4%D0%B8-%D1%82%D0%B0%D1%82%D1%83%D0%B8%D1%80%D0%BE%D0%B2%D0%BA%D0%B8-news669290.html", "text": "Главният лекар на болницата в Хабаровск Александър Калашников съобщи, че един от пациентите е набил лекар хирург заради това, че по време на преглед той го е разпитал за татуировките и белезите по тялото му, съобщава РИА Новости. \"Вчера вечерта в приемното отделение на болницата пристигна мъж с оплаквания от болки в стомаха. По време на прегледа лекарят му е задал въпрос за многобройните белези и татуировки. Съвсем неочаквано мъжът се ядосал и се нахвърлил върху лекаря като го ударил със стол\", разказва главният медик. Колегата му се опитал да избегне ескалацията на конфликта и избягал в коридора, но разгневеният мъж го настигнал там и го пребил от бой. Медикът бил откаран спешно в друга болница, където била установена черепно-мозъчна травма, извадено рамо, отоци и наранявания по тялото. Лекарят няма да може скоро да се върне към своята работа. По време на инцидента колегите на пострадалия лекар натиснали паник бутона и извикали полиция, която отвела буйстващия пациент.", "date": "2017.06.23", "title": "ШАШ! Пациент наби лекар заради татуировки"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BF%D1%80%D0%B5%D1%86%D0%B0%D0%BA%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D1%81%D0%BF%D1%80%D1%8F-%D0%B2%D0%BD%D0%BE%D1%81%D0%B0-%D0%BD%D0%B0-%D0%BA%D0%BE%D0%BD%D1%81%D0%BA%D0%BE-news669298.html", "text": "Администрацията на президента Доналд Тръмп обяви, че спира вноса на прясно говеждо месо от Бразилия, съобщава АФП, цитирана от Фокус. Правителството на САЩ налага строги мерки спрямо втория по големина производител в света, позовавайки се на \"повтарящи се опасения за безопасност на храните“. През пролетта редица европейски и други страни прекратиха вноса, след като в Бразилия избухна голям корупционен скандал. Установено бе, че подкупни инспектори допускат продажба на развалено месо. „Американската забрана ще остане в сила, докато не бъдат предприети задоволителни действия, съгласувани с американското министерство на земеделието“, заяви министърът Сони Пърдю. \"Въпреки че международната търговия е важна част от нашите отношения с Бразилия, най-важното е да защитаваме интересите на американските потребители\", се подчертава в негово изявление.", "date": "2017.06.23", "title": "Тръмп прецака Бразилия, спря вноса на конско"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%B7%D1%80%D0%B8%D0%B2%D0%B8%D1%85%D0%B0-%D0%B1%D0%B0%D0%BD%D0%BA%D0%BE%D0%BC%D0%B0%D1%82-%D0%B2-%D0%B1%D1%83%D1%80%D0%B3%D0%B0%D1%81-%D1%81%D0%BD%D0%B8%D0%BC%D0%BA%D0%B8-news669252.html", "text": "Обирът е станал в бургаския комплекс „Славейков”, по неофициална информация - малко след 2:30 часа тази сутрин, съобщи Нова тв. Банкоматът се намира в помещение пред клон на банка. В съседство има още няколко банкови институции и застрахователни компании, както и денонощен магазин. Никой обаче не е чул взрива. Все още тече оглед на мястото на инцидента. Проверяват се записи от видеокамерите. Каква е откраднатата сума засега не е ясно.", "date": "2017.06.23", "title": "ИЗВЪНРЕДНО! Взривиха банкомат в Бургас (СНИМКИ)"}
{"url": "http://pik.bg/%D1%83%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D1%81%D0%B8%D0%BD%D1%8F%D1%82%D0%B0-%D0%B7%D0%BE%D0%BD%D0%B0-%D0%B2-%D1%81%D0%BE%D1%84%D0%B8%D1%8F-news669279.html", "text": "Да се удължи работното време на \"синята зона\" за платено паркиране в София в събота и то да бъде до 18 ч., вместо до 14 ч., обмисля Столичният общински съвет, предаде Днес.бг. Предложението трябва да мине през комисии в СОС и би могло да се реализира след месеци. Една от идеите е \"синя зона\" и \"зелена зона\" да има в делнични дни с променено времетраене – от 8,30 ч. до 19,30 ч., вместо от 8 ч. до 19 ч. Предлага се и разширяване на \"зелената зона\" в районите \"Средец\" и \"Лозенец\" и така да се обособят близо 5000 места за платено паркиране. Това са предложения за промени в Наредбата за организация на движението на Столична община.", "date": "2017.06.23", "title": "Удължават \"Синята зона\" в София"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D1%80%D1%83%D0%BF-%D0%BD%D0%B0-%D0%BC%D0%BB%D0%B0%D0%B4-%D0%BC%D1%8A%D0%B6-%D0%B2%D1%86%D0%B5%D0%BF%D0%B5%D0%BD%D0%B8-%D0%BE%D1%82-%D1%83%D0%B6%D0%B0%D1%81-%D0%B1%D1%83%D1%80%D0%B3%D0%B0%D1%81%D0%BA%D0%B8%D1%8F-%D0%B6%D0%BA%D0%BC%D0%B5%D0%B4%D0%B5%D0%BD-%D1%80%D1%83%D0%B4%D0%BD%D0%B8%D0%BA-news669296.html", "text": "Труп на млад мъж впецени от ужас жителите на бургаския ж.к.\"Меден рудник\". Тялото бе открито тази сутрин пред районното кметство в най-големия жилищен комплекс. По-всяка вероятност става въпрос за естествена смърт, което е малко необичайно предвид младата възраст на починалия, но на място са служители на Четвърто РУП-Бургас, които търсят свидетели и уточняват какво се е случило. Припомняме, че вчера на входа на Бургас, до бензиностанция Ромпетрол, също бе открит труп на млад мъж, захвърлен в крайпътна канавка( . Съмненията са, че става въпрос за жертва на катастрофа.", "date": "2017.06.23", "title": "ИЗВЪНРЕДНО! Труп на млад мъж вцепени от ужас бургаския ж.к.\"Меден рудник\""}
{"url": "http://pik.bg/%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BE%D1%82-%D0%B0%D1%80%D0%BC%D0%B5%D0%BD%D0%B8%D1%8F-%D0%B2%D0%BB%D0%B5%D0%B7%D0%BB%D0%B8-%D0%B2-%D0%BD%D0%BE%D1%80%D0%B2%D0%B5%D0%B3%D0%B8%D1%8F-%D0%BF%D1%80%D0%B5%D0%B7-%D0%B0%D1%80%D0%BA%D1%82%D0%B8%D0%BA%D0%B0-news669233.html", "text": "Норвежки правителствен служител е попитал Русия как се е получило така, че шестима кандидати за убежище от Армения са успели да влязат в Норвегия през затънтен граничен пункт в Арктика въпреки двустранното гранично споразумение между двете страни, което не позволява на мигранти да преминават оттам, съобщава \"Асошиейтед прес\". Шефът на полицията на граничния пункт Сторског уточни, че представящите се за бежанци, които са на възраст между 4 и 58 години, са влезли в скандинавската страна с кола във вторник. Полицейският шеф е задала въпрос на руските власти защо са били пуснати да минат без необходимите визи. Това е бил първият път, в който търсещи убежище са прекосили границата от 30 октомври 2015 г. Този маршрут стана известен, след като няколко хиляди души от Сирия и средиземноморския регион откриха необичайния маршрут през Русия, като мнозина преминаха с велосипеди границата в Арктика, която не е отворена за пешеходци.", "date": "2017.06.23", "title": "Мигранти от Армения влезли в Норвегия през Арктика"}
{"url": "http://pik.bg/%D0%B3%D0%B5%D0%BE%D1%80%D0%B3%D0%B8-%D0%B4%D0%B5%D1%80%D0%BC%D0%B5%D0%BD%D0%B4%D0%B6%D0%B8%D0%B5%D0%B2-%D0%B7%D0%B0-%D0%BD%D0%B8%D0%B2%D0%BE%D1%82%D0%BE-%D0%BD%D0%B0-%D0%BA%D0%BE%D0%B5%D1%82%D0%BE-%D1%81%D0%B0-%D0%B2-%D0%BC%D0%BE%D0%BC%D0%B5%D0%BD%D1%82%D0%B0-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D0%B8%D1%82%D0%B5-%D0%B8%D0%B3%D1%80%D0%B0%D1%85%D0%B0-%D0%B4%D0%BE%D0%B1%D1%80%D0%B5-news669242.html", "text": "Старши треньорът на Лугогорец (Разград) Георги Дерменджиев остана доволен от представянето на футболистите си в първата контрола от лагера в Австрия. Днес подопечните му играчи надиграха азербайджанския Габала с 2:0. “Резултатът прави самочувствието. Доволен съм от контролата. За нивото, на което са в момента, футболистите играха добре. Това е първи мач в Австрия, нито физически, нито игрово са добре. За това казвам, че за моментното състояние са добре. Имаме още 5 мача тук, в които ще се повиши тяхното игрово състояние”, каза Дерменджиев непосредствено след контролата, цитиран от Спортал. Той коментира и жребият за Първа лига, който ще противопостави Лудогорец срещу Левски и ЦСКА-София още в началото на шампионата: “Жребият си е жребий, не можем да направим нищо. Това е съдба и я приемаме каквато е. Ще се справим, независимо че имаме мачове с Жалгирис. Важното за мен е футболистите да бъдат добре подготвени.”", "date": "2017.06.23", "title": "Георги Дерменджиев: За нивото, на което са в момента, футболистите играха добре"}
{"url": "http://pik.bg/%D0%B8%D0%B3%D0%BE%D1%80-%D0%B4%D0%BE%D0%B4%D0%BE%D0%BD-%D0%B5-%D0%BF%D0%BE%D0%BA%D0%B0%D0%BD%D0%B8%D0%BB-%D0%B8%D0%BB%D1%85%D0%B0%D0%BC-%D0%B0%D0%BB%D0%B8%D0%B5%D0%B2-%D0%B4%D0%B0-%D0%BF%D0%BE%D1%81%D0%B5%D1%82%D0%B8-%D0%BC%D0%BE%D0%BB%D0%B4%D0%BE%D0%B2%D0%B0-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-news669250.html", "text": "Trend. Президентът на Молдова Игор Додон е поканил своя колега от Азербайджан Илхам Алиев да посети Кишинев през следващата година, предава Този коментар Додон направи в четвъртък след разговора си Алиев в Баку. „Президентите на нашите две страни отдавна не се бяха срещали и аз съм уверен, че срещата на най-високо равнище ще даде нов импулс за нашите двустранни отношения. Ние обсъдихме много въпроси, но ако трябва да ги структурираме, то основните направления бяха три: икономиката, хуманитарно-социалните теми и политиката“, допълни Додон, цитиран от Фокус.", "date": "2017.06.23", "title": "Игор Додон е поканил Илхам Алиев да посети Молдова следващата година"}
{"url": "http://pik.bg/%D0%BA%D0%B0%D1%80%D0%BB%D0%BE%D1%81-%D0%B1%D0%B0%D0%BA%D0%B0-%D0%BE%D1%81%D1%82%D0%B0%D0%B2%D0%B0%D0%BC-%D0%B2-%D0%BC%D0%B8%D0%BB%D0%B0%D0%BD-news669244.html", "text": "Милан Карлос Бака Олимпик Марсилия Андре Силва Никола Калинич Фиорентина Винченцо Монтела Нападателят на е уверен, че ще остане в клуба и през новия сезон. В последните дни усилено се говори, че колумбиецът ще бъде трансфериран в , но според самия него това са нормални трансферни слухове в този период от годината. \"По време на трансферния прозорец е нормално да има подобни писания в медиите. Аз съм спокоен. Щастлив съм в Милан. Харесва ми тук и имам договор за още три години. Оставам в Милан и ще се присъединя към клуба в началото на подготовката на 5 юли\", обяви Бака, цитиран от Спортал. Думите на нападателя обаче не звучат особено убедително на фона на това, че Милан вече привлече един нападател в лицето на , а усилено се говори, че клубът опитва да вземе и от . Така изглежда, че Бака не влиза в плановете на треньора и дните му на \"Сан Сиро\" са преброени.", "date": "2017.06.23", "title": "Карлос Бака: Оставам в Милан"}
{"url": "http://pik.bg/%D1%80%D1%83%D1%81%D0%BA%D0%B8-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D1%81%D0%B0-%D0%BF%D1%80%D0%B5%D1%85%D0%B2%D0%B0%D0%BD%D0%B0%D0%BB%D0%B8-%D0%BF%D0%BE%D0%B2%D0%B5%D1%87%D0%B5-%D0%BE%D1%82-14-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D0%B8%D0%B7%D0%BF%D1%8A%D0%BB%D0%BD%D1%8F%D0%B2%D0%B0%D1%89%D0%B8-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%82%D0%B5%D0%BB%D0%BD%D0%B8-%D0%BC%D0%B8%D1%81%D0%B8%D0%B8-news669245.html", "text": "„Красная звезда“. Министерството на отбраната на Русия обяви, че за последната седмица руски изтребители са прехванали повече от 14 самолета, изпълняващи разузнавателни мисии над територията на страната, пише По време на 23-те разузнавателни полета, включващи американски RC-135 и безпилотните Global Hawk, норвежките P3-C, два шведски Gulfstream, както и самолети от военовъздушните сили на Франция, Англия, Португалия и Япония, изтребители от въздушно-космическите сили на Русия СУ-27 и МиГ-31 са ги прехванали в близост до държавната граница. Фокус", "date": "2017.06.23", "title": "Руски изтребители са прехванали повече от 14 самолета, изпълняващи разузнавателни мисии"}
{"url": "http://pik.bg/%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D1%81%D0%B5-%D0%B3%D0%BE%D0%BD%D0%B8-%D0%BB%D0%BE%D1%88%D0%B0-%D0%B5%D0%BD%D0%B5%D1%80%D0%B3%D0%B8%D1%8F-%D1%81-%D1%87%D0%B0%D1%88%D0%B0-%D0%B2%D0%BE%D0%B4%D0%B0-news669234.html", "text": "Независимо дали вярвате в неща като „лоша“ или „отрицателна“ енергия, тя все пак може да присъства във вашия дом. Това със сигурност не води до добри събития и емоции, убедени са специалистите, нещо повече-отрицателната енергия може да предизвика да се случат много странни неща. Парични проблеми, напрежение, депресия са само част от събитията, които могат да се дължат на наличието на отрицателна енергия, чието „количество“ надвишава това на положителната. Понякога тези енергии влизат в домовете ни без наша вина-членовете на семейството, съседи или гости без да искат могат да ги „внесат“ и да повлияят на нашето настроение и благополучие. В резултат на това можете да се почувствате неспокойни и подтиснати. За щастие има няколко техники, които можем да използваме, за да премахнем тези влияния. Най-простият начин да откриете отрицателната енергия в дома си, а после и да я „изчистите“ включва вода. Вземете чиста чаша, сложете в нея малко морска сол и след това налейте в нея вода. Сложете я в стаята, където смятате, че отрицателната енергия е най-силна. Поставете я на скрито място, най-добре в ъгъл, и се уверете, че никой няма да я мести. След 24 часа вземете чашата. Ако изглежда така, както сте я оставили, значи няма отрицателна енергия във въпросната стая. Ако водата е мътна или изглежда замърсена, значи наистина има енергиен проблем. В такъв случай повтаряйте процедурата докато намерите водата чиста, както сте я оставили предния ден. Не забравяйте, че позитивността привлича позитивност. Ако останеш оптимист, то тогава е и твоята енергия. Завистта, както и несигурността могат да донесат отрицателна енергия във вашия дом. Опитайте винаги да бъдете възможно най-позитивни, независимо от ситуацията, съветват експертите. Nova", "date": "2017.06.23", "title": "Вижте как се гони лоша енергия с чаша вода"}
{"url": "http://pik.bg/%D1%81%D1%82%D0%BE%D1%83%D0%BA-%D1%81%D0%B8%D1%82%D0%B8-%D0%BE%D1%82%D1%80%D1%8F%D0%B7%D0%B0-%D1%80%D0%BE%D0%BC%D0%B0-%D0%B7%D0%B0-%D1%88%D0%B0%D0%BA%D0%B8%D1%80%D0%B8-news669248.html", "text": "Стоук Сити набързо отряза мераците на Рома да привлече крилото Джердан Шакири за заместник на Мохамед Салах. Снощи египтянинът официално премина в състава на Ливърпул и поради тази причина \"вълците\" спешно търсят футболист, който да може да играе в неговата зона. Един от вариантите за подсилване на атаката на Рома бе 25-годишния швейцарски национал. Римляните са отправили запитване за възможността за привличането му, но от Стоук са обявили, че нямат намерение да се разделят с този футболист. \"Няма такова нещо. Нямаме планове да се разделяме с този играч. Той успя да свикне с обстановката в клуба и в края на сезона се завърна от контузия и се представи на ниво. Ние също сме доволни от него, така че се надявам да видим още хубави неща и през следващия сезон\", заяви президентът на Стоук Сити Питър Коутс, цитиран от Спортал.", "date": "2017.06.23", "title": "Стоук Сити отряза Рома за Шакири"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%BA%D0%B0%D1%82%D0%BE-%D1%82%D0%BE%D0%B7%D0%B8-%D0%B2-%E2%80%9E%D0%B3%D1%80%D0%B5%D0%BD%D1%84%D0%B5%D0%BB-%D1%82%D0%B0%D1%83%D1%8A%D1%80%E2%80%9C-%D0%BC%D0%BE%D0%B6%D0%B5-%D0%B4%D0%B0-%D0%B1%D1%8A%D0%B4%D0%B5-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%B5%D0%BD-%D0%B7%D0%B0-%D0%BE%D1%89%D0%B5-%D0%B4%D0%B5%D1%81%D0%B5%D1%82%D0%BA%D0%B8-%D1%85%D0%B8%D0%BB%D1%8F%D0%B4%D0%B8-news669247.html", "text": "Independent, цитиран от Фокус. Пожар като този в „Гренфел Тауър“ в западен Лондон може да бъде смъртоносен за още десетки хиляди, показаха последни ревизии на жилищни сгради, съобщава Десетки хиляди хора са изложени на опасност в блокове на Лондон, след като от общинските служби на Лондон признаха, че сградите са със сходна външна облицовка с тази, използвана в „Гренфъл Тауър\".", "date": "2017.06.23", "title": "Пожар като този в „Гренфел Тауър“ може да бъде смъртоносен за още десетки хиляди"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA-%D0%BD%D0%BE%D0%B2%D0%B8%D1%8F%D1%82-%D0%BD%D0%B0-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%BF%D0%BE%D0%BC%D0%BB%D1%8F-%D0%BE%D1%82-%D0%B1%D0%BE%D0%B9-%D0%BD%D0%B5%D0%B8%D0%BD-%D0%BF%D0%BE%D1%87%D0%B8%D1%82%D0%B0%D1%82%D0%B5%D0%BB-%D1%87%D0%B0%D0%BB%D0%B3%D0%B0-%D0%B7%D0%B2%D0%B5%D0%B7%D0%B4%D0%B0%D1%82%D0%B0-%D0%B3%D0%BB%D0%B5%D0%B4%D0%B0-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D0%B5-news669191.html", "text": "Новото гадже на Преслава –Павел Цветков, е попилял от бой почитател на чалга звездата в столичното заведение, пише столичен вестник. Неприятният случай се е състоял преди дни, по време на участие на Преслава във фолк заведението в Студентски град. Павел Цветков, който е интимен с фолк дивата от около месец, се настанил на едно от ВИП сепаретата заедно с бившия футболист Мони Делчев – Шарения и съпругата му, която е най-добрата приятелка на Преслава. След като едрогърдата певица изпълнила няколко от хитовете си в препълнената дискотека, тя седнала при новото си гадже и приятелската си компания, а диджея обявил, че живите изпълнения ще продължат след половинчасова почивка. Порядъчно пийнал клиент обаче успял да преодолее охраната на ВИП сектора и се курдисал до Преслава, подавайки й 100 лева в ръката. Мъжът настоявал певицата да поздрави с един от хитовете си неговата приятелка. Настъпателният почитател на чалга дивата обаче не калкулирал в уравнението си импулсивния нрав на Павката. Новият на Преслава буквално побеснял от разиграващата се пред очите му ситуация. „Грабна препълнената с вода и с лед ледарка от масата и я стовари с все сила върху главата на несретника. Онзи падна на земята, а гаджето на Преслава започна да го рита. Добре, че се намеси охраната и го възпря, иначе можеше и да го убие”, ужасени са от агресията на Павел Цветков очевидци на побоя. Минути по-късно мъжът напуснал окървавен заведението заедно с приятелката си. Грозната саморазправа с нейни почитатели обаче по никакъв начин не смутила Преслава, която даже не направила забележка на възлюбения си, категорични са свидетели на мелето.", "date": "2017.06.23", "title": "ТОТАЛЕН ШОК! Новият на Преслава помля от бой неин почитател! Чалга звездата гледа кървавия екшън несмутимо"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D1%81%D0%B5-%D0%B8%D0%BC%D0%B5%D0%B9%D0%BB-%D0%B0%D0%B4%D1%80%D0%B5%D1%81%D0%B8-%D0%B8-%D0%BF%D0%B0%D1%80%D0%BE%D0%BB%D0%B8-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BF%D0%BE%D0%BB%D0%B8%D1%82%D0%B8%D1%86%D0%B8-news669237.html", "text": "The Times. Имейл адресите и паролите на британски министри, посланици и висши полицейски служители, са търгувани онлайн от руски хакери, съобщава в свое разследване Изданието цитира два обемисти списъка с неоторизирани лични данни за десетки хиляди държавни служители от Обединеното кралство, включително министърът на образованието Джъстин Грийндинг и министърът на икономиката и бизнеса Грег Кларк. Списъците с хакнатите данни включват лична информация от мейлите на над хиляда британски депутата и парламентарни сътрудници, повече от седем хиляди висши полицейски служители и над хиляда от външното министерство. Фокус", "date": "2017.06.23", "title": "СКАНДАЛ! Продават се имейл адреси и пароли на британски политици"}
{"url": "http://pik.bg/%D0%BF%D1%8A%D0%BB%D0%BD%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BD%D0%B0-%D1%86%D1%81%D0%BA%D0%B0-%D1%81%D0%BE%D1%84%D0%B8%D1%8F-%D0%B7%D0%B0-%D1%81%D0%B5%D0%B7%D0%BE%D0%BD-20172018-news669238.html", "text": "За втора поредна година отборът на ЦСКА-София ще открие новия сезон със столично дерби. \"Червените\", които победиха на старта на миналия сезон Славия с 2:0, сега ще гостуват на \"белите\". Програмата им продължава с три тежки сблъсъка - домакинство на шампиона Лудогорец, гостуване на носителя на Купата на България Ботев (Пловдив) и сблъсък на домашна сцена с Локомотив (Пловдив). Първият сблъсък на момчетата на Стамен Белчев с Левски пък ще бъде в 13-ия кръг. Ответният, втори двубой от редовния сезон в Първа лига пък е насрочен за 26-ия кръг. Разбира се, ако и двата отбора попаднат в един и същ поток - първа шестица или втора осмица, ще изиграят допълнителни два мача. Спортал", "date": "2017.06.23", "title": "Пълната програма на ЦСКА-София за сезон 2017/2018"}
{"url": "http://pik.bg/%D1%81%D0%B5%D0%B2%D0%B8%D0%BB%D1%8F-%D0%BF%D1%80%D0%B8%D0%B2%D0%BB%D0%B8%D1%87%D0%B0-%D0%BD%D0%BE%D0%BB%D0%B8%D1%82%D0%BE-%D0%BF%D0%BE%D0%B4-%D0%BD%D0%B0%D0%B5%D0%BC-news669253.html", "text": "Севиля е много близо до привличането на нападателя на Манчестър Сити Нолито под наем с опция за откупуване на стойност 6-7 милиона евро. Андалусийци ще платят 3 милиона евро от заплатата на Нолито, като сумата може да бъде намалена, ако от клуба решат да привлекат 30-годишния играч за постоянно. \"Когато става въпрос за топ играчи, никога не може да кажеш, че трансферът е напълно договорен. Истина е, че не търсим други футболисти, тъй като преговорите за Нолито вървят добре и вярваме, че той ще играе при нас\", обявиха от Севиля. Въпреки, че отбеляза 3 гола в първите си 4 мача за Манчестър Сити, бившият нападател на Селта постепенно загуби доверието на Гуардиола и записа едва един мач за \"гражданите\" през настоящата календарна година. Спортал", "date": "2017.06.23", "title": "Севиля привлича Нолито под наем"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%84%D0%B8%D0%BB%D0%BC-%D0%B1%D0%B5%D0%B7-%D0%B1%D1%8E%D0%B4%D0%B6%D0%B5%D1%82-%D1%89%D1%83%D1%80%D0%BC%D1%83%D0%B2%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%82%D0%B5-%D0%BA%D0%B8%D0%BD%D0%BE%D1%84%D0%B5%D1%81%D1%82%D0%B8%D0%B2%D0%B0%D0%BB%D0%B8-news669223.html", "text": "Български филм, направен без пари от ентусиасти, щурмува световните кинофестивали. В главната роля е Станислав Яневски, който участва в две от сериите за Хари Потър. Филмът \"Господари на съдбата\", за който ви разказахме преди година, беше създаден без пари, но с много ентусиазъм от български киномани. Току-що те завършиха новия си проект \"Белезите на времето\", пак без пари, но този път – и без диалог, предаде Би Ти Ви. Неговата 25-минутна версия в момента кандидатства по фестивали във Франция, Италия, Тайван, Швеция, Корея.", "date": "2017.06.23", "title": "Български филм без бюджет щурмува световните кинофестивали"}
{"url": "http://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D0%B4%D0%BD%D0%B5%D1%81-%D0%BF%D0%B0%D0%B7%D0%B5%D1%82%D0%B5-%D1%81%D0%B5-%D0%B6%D0%B8%D0%B2%D0%B0%D0%BA%D1%8A%D1%82-%D1%83%D0%B4%D1%80%D1%8F-36-%D0%B3%D1%80%D0%B0%D0%B4%D1%83%D1%81%D0%B0-news669235.html", "text": "ще бъде предимно слънчево, след обяд ще има временни увлечения на облачността, но ще е без валежи. Ще духа до умерен вятър от южната четвърт. Максималните температури ще бъдат между 26 и 29 градуса. Температурата на морската вода е 20-24°. Вълнението на морето ще е 1-2 бала. ще бъде слънчево. След обяд ще се развива купеста и купесто-дъждовна облачност и на места ще превали. Ще духа умерен, по високите и открити части и силен вятър от запад-северозапад. Максималната температура на височина 1200 метра ще е около 25°, на 2000 метра – около 17°. времето ще бъде предимно слънчево. След обяд ще се развива купеста и купесто-дъждовна облачност, но само на отделни места в Западна България и планинските райони ще превали и прегърми. Без валежи ще остане в неделя. В събота, със слаб до умерен северозападен вятър, ще проникне малко по-хладен въздух и тогава дневните температури ще са с градус-два по-ниски.", "date": "2017.06.23", "title": "ВРЕМЕТО ДНЕС: Пазете се! Живакът удря 36 градуса!"}
{"url": "http://pik.bg/%D1%82%D0%B5%D1%81%D1%82-%D0%BF%D1%80%D0%BE%D0%B2%D0%B5%D1%80%D0%B5%D1%82%D0%B5-%D0%B4%D0%BE%D0%B1%D1%80%D0%B5-%D0%BB%D0%B8-%D1%80%D0%B0%D0%B1%D0%BE%D1%82%D0%B8-%D0%B8%D0%BC%D1%83%D0%BD%D0%BD%D0%B0%D1%82%D0%B0-%D0%B2%D0%B8-%D1%81%D0%B8%D1%81%D1%82%D0%B5%D0%BC%D0%B0-news669211.html", "text": "Имунната система е програмирана да защитава организма от бактерии, вируси, гъбички и всеки чужд организъм, който ни заплашва. Тя е пряко отговорна за състоянието на черния дроб, кожата и съединителната тъкан. Ето един кратък тест, който ще ни помогне да определим доколко ефективно работи нашият имунитет. 1. Усещате ли често промените във времето? Предпочитате ли да останете в леглото? а) Да, често – 9 точки. б) Понякога – 6 точки. в) Никога или много рядко – 0 точки. 2. От време на време много трудно следите повече или по-малко продължителен разговор, дори ако не участвате в него. а) Да – 10 точки. б) Понякога – 5 точки. в) Много рядко – 0 точки. 3. Страдате ли от алергични реакции? а) Не – 0 точки. б) Преди се случваше – 2 точки. в) Да – 8 точки. 4. Сутрин най-често ставате много уморени, въпреки че сте си легнали навреме. а) Рядко – 2 точки. б) Често – 5 точки. в) Почти винаги се чувствам разбит/разбита – 9 точки. 5. Често ли дума или постъпка може да ви извади извън релси“? а) Да – 8 точки. б) Понякога – 4 точки. в) Рядко или никога – 0 точки. 6. Не обичате да излизате извън дома си и отклонявате покани за това. Вечер нямате настроение да се занимавате с каквото и да било. а) Често – 10 точки. б) Понякога – 5 точки. в) Практически това не се наблюдава при мен – 0 точки. 7. Случва ли ви се дълго и мъчително да се разкашляте? а) Да – 7 точки. б) Понякога – 5 точки. в) Никога – 0 точки. 8. Занимавате ли се със спорт? а) Редовно – 0 точки. б) Понякога – 3 точки. в) Никога – 9 точки. 9. Имате ли суха или белеща се кожа? а) Да – 10 точки. б) От време на време – 5 точки. в) Не – 0 точки. Резултати: От 2 до 31 точки: Можете да сте спокойни. Вашата имунна система е в прекрасно състояние, но не се зарязвайте, а я наблюдавайте постоянно. От 32 до 61 точки: Имунитетът ви страда от недостатъчна функционалност. Време е да си спомните за здравословния начин на живот, да се откажете от вредните навици и да обърнете внимание на витамините и имуностимулаторите. От 62 до 90 точки: Нещо сериозно не е наред с имунната ви система. Най-добре посетете лекар, за да изясните причините и да ви бъде препоръчано какво да направите.", "date": "2017.06.23", "title": "ТЕСТ: Проверете добре ли работи имунната ви система"}
{"url": "http://pik.bg/%D1%83%D0%BA%D1%80%D0%B0%D0%B8%D0%BD%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%B8%D0%BC%D0%BF%D0%B8%D0%B9%D1%87%D0%BC%D1%8A%D0%BD%D1%82-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BF%D0%B5%D1%82%D1%80%D0%BE-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-news669243.html", "text": "„Известия“. Опозиционната партия на Юлия Тимошенко възнамерява да подготви законопроект за отстраняването на президента на Украйна Петро Порошенко, пише вестник Инициатори са Всеукраинското обединение „Отечество“ и Политическата партия „Самопомощ“ от украинския парламент. В Конституцията на страната е предвидена възможност за импийчмънт на президента, но до този момент, в 25-годишната история на независима Украйна това не се е случвало. Фокус", "date": "2017.06.23", "title": "Украинският парламент подготвя импийчмънт на президента Петро Порошенко"}
{"url": "http://pik.bg/%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%86%D0%B8%D1%8F-%D1%82%D0%B8%D1%82%D0%B0-%D0%BA%D1%80%D0%B8%D0%B5-%D1%81%D0%B5%D1%81%D1%82%D1%80%D0%B0-%E2%80%93-%D1%81%D1%82%D1%80%D0%B0%D1%85%D0%BE%D1%82%D0%BD%D0%B0-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0-%D0%BA%D0%B0%D0%BA%D0%B0-%D0%B9-%D0%B4%D0%B5%D1%81%D0%B8-%D1%8F-%D0%B7%D0%B0%D0%B4%D0%BC%D0%B8%D0%BD%D0%B0-%D0%BF%D0%BE-%D1%85%D1%83%D0%B1%D0%BE%D1%81%D1%82-news669225.html", "text": "Именно от социалната мрежа стана ясно, че младата певица „крие“ доста красивата си сестра Деси. Брюнетката е по-голяма от блондинката и за разлика от роднините на популярни личности, тя не се е лепнала за известната си сестрица, за да трупа облаги или да рекламира персоната си. Напротив, Деси си стои кротко, без да събира излишно внимание към себе си, и подкрепя Тита по свой си начин, пише ХотАрена. Наскоро дори е направила кратко „изявление“ в мрежата, че винаги ще подкрепя изпълнителката на „Късай“ и че в нейно лице може да намери най-верния приятел, на който да сподели тайните си. Сестрите са родом от Силистра, но нито една от двете не живее вече там. Наскоро Тита се премести с майка си в просторен апартамент в София, а кака й Деси от известно време живее с приятеля си в Бургас. Макар да не са заедно нон-стоп, двете могат да разчитат една на друга във всеки един момент. Тъмнкосата мацка винаги е на линия на снимачната площадка, когато Тита снима клип, и й отдава своята морална и физическа подкрепа. Колкото и да пази семейството си от медиите, Тита като че ли е пропуснала, че Фейсбук също си е една голяма информационна платформа, чрез която може да се издири почти всичко за всеки.", "date": "2017.06.23", "title": "КОНКУРЕНЦИЯ! Тита крие сестра – страхотна красавица! Кака й Деси я задмина по хубост"}
{"url": "http://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D0%BF%D1%80%D0%B5%D0%B4-%D0%B5%D1%81-%D0%BF%D1%80%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%B7%D0%B0-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-news669263.html", "text": "правителствената информационна служба. Министър-председателите на Естония, България и Австрия ще представят официално в Брюксел 18-месечната програма на Съвета на ЕС (1 юли 2017 г. – 31 декември 2018 г.). Това съобщиха от Вечерта на 23 юни премиерът Бойко Борисов ще бъде в Берлин, където ще се срещне с представители на Фондацията на семейните предприятия. Акцент на дискусията ще бъдат предимствата на България като инвестиционна дестинация. В рамките на посещението си в германската столица министър-председателят Борисов ще разговаря и с федералния министър на финансите Волфганг Шойбле.", "date": "2017.06.23", "title": "Борисов представя пред ЕС програмата за председателството "}
{"url": "http://pik.bg/%D1%81%D1%82%D1%80%D0%B0%D1%85%D0%BE%D0%B2%D0%B8%D1%82%D0%BE-%D0%B0%D1%81%D0%B0%D0%BD%D1%81%D1%8C%D0%BE%D1%80%D0%B8%D1%82%D0%B5-%D1%83-%D0%BD%D0%B0%D1%81-%D1%81%D0%B0-%D0%BE%D0%BF%D0%B0%D1%81%D0%BD%D0%B8-%D0%BF%D0%BE%D0%BB%D0%BE%D0%B2%D0%B8%D0%BD%D0%B0%D1%82%D0%B0-%D1%81%D0%B5-%D0%BF%D0%BE%D0%B4%D0%B4%D1%8A%D1%80%D0%B6%D0%B0%D1%82-%D0%BD%D0%B0-%D1%87%D0%B5%D1%80%D0%BD%D0%BE-news669256.html", "text": "Около половината от асансьорите у нас се поддържат на черно, а близо три четвърти от приходите от ремонтите им не се декларират, смята Николай Маринков, гл. секретар на Българската асансьорна асоциация. „Често асансьорите не са записани в регистрите и се поддържат от случайно нает техник, на когото се плаща на ръка”, поясни той, цитиран от \"Монитор\". Според браншовика основният проблем е липсата на контрол върху хората, които се занимават с асансьори, сервизните и надзорните фирми. След новата наредба, според която във всеки асансьор трябва да има аварийна лапма и спежен телефон, масово лифтовете са незаконни. Хората пък се жалват, че се измислят нови и нови неща, за да може да се взимат пари. Фирмите пък които извършват новите услуги са едва няколко, а цените никак не са ниски. За телефон в кабината са необходими 300 лв., като е необходимо да се плаща и месечна такста за картата. В големи входове, където трудно се събират такси за обикновени битови нужди, подобен лукс се оказва немислим. Така може да се окаже, че при една проверка, повече от половината блокове в София ще се окажат без асансьори, защото са извън закона.", "date": "2017.06.23", "title": "СТРАХОВИТО! Асансьорите у нас са опасни, половината се поддържат на черно "}
{"url": "http://pik.bg/%D0%B5%D0%B2%D1%80%D0%B8%D0%BA%D0%B0-%D0%B5%D1%82%D0%BE-%D1%8F-%D1%87%D1%83%D0%B4%D0%BE%D1%82%D0%B2%D0%BE%D1%80%D0%BD%D0%B0%D1%82%D0%B0-%D0%BD%D0%B0%D0%BF%D0%B8%D1%82%D0%BA%D0%B0-%D0%BA%D0%BE%D1%8F%D1%82%D0%BE-%D1%82%D0%BE%D0%BF%D0%B8-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B8%D1%82%D0%B5-%D0%B4%D0%BE%D0%BA%D0%B0%D1%82%D0%BE-%D1%81%D0%BF%D0%B8%D1%82%D0%B5-news669217.html", "text": "Без много тежки тренировки се отървете от излишните килограми с помощта на лечебните свойства на канелата и меда. Сокът, който изгаря сто калории, докато вие седите и четете? О, да, това е възможно, ако вземете предвид лечебните свойства на канелата и меда. Тяхната комбинация ще ускори метаболизма и ще ви помогне да се отървете от излишните килограми, обещава \"За жената\". За подготовката ви е необходимо: 2 супени лъжици мед 1 супена лъжица канела 250мл вода: препоръчителното количество може да се променя, но е важно винаги да използвате две мерителни лъжици мед и една канела. Пригответе количеството напитка, което смятате, че ви е необходимо. За начало преварете водата, която ще излеете над канелата и след това изчакайте да се охлади. Медът го добавяте след като напитката изстине и имайте предвид, че медът никога не се поставя в топла вода. Половината от напитката се пие преди лягане, а останалата част сутрин преди хранене. И това е всичко! Имайте предвид, че напитката действа само на празен стомах.", "date": "2017.06.23", "title": "ЕВРИКА! Ето я чудотворната напитка, която топи килограмите, докато спите"}
{"url": "http://pik.bg/%D0%BF%D1%8A%D0%BB%D0%BD%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%BD%D0%B0-%D0%BB%D0%B5%D0%B2%D1%81%D0%BA%D0%B8-%D0%B7%D0%B0-%D1%81%D0%B5%D0%B7%D0%BE%D0%BD-20172018-news669241.html", "text": "Отборът на Левски започва новия сезон в Първа професионална лига с тежко домакинство на шампиона Лудогорец. Сблъсъкът на \"Герена\" ще бъде последван от визита на негостоприемния стадион \"Локомотив\" в пловдивския парк \"Лаута\". За втора поредна година 26-кратният шампион на България гостува на \"черно-белите\" във втория кръг на сезона. Първият сблъсък на \"сините\" със столичния съперник ЦСКА-София пък ще бъде в 13-ия кръг. Ответният двубой от редовния сезон пък е насрочен за 26-ия кръг. Разбира се, ако и двата отбора попаднат в един и същ поток - първа шестица или втора осмица, ще изиграят допълнителни два мача. Спортал", "date": "2017.06.23", "title": "Пълната програма на \"Левски\" за сезон 2017/2018"}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D0%BF%D1%80%D0%B8%D0%B1%D1%80%D0%B0-%D0%BE%D1%89%D0%B5-%D0%B5%D0%B4%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D0%BE%D1%82-%D1%82%D1%80%D0%B0%D0%BD%D1%81%D1%84%D0%B5%D1%80-%D1%81%D0%BD%D0%B8%D0%BC%D0%BA%D0%B8-news669249.html", "text": "Отборът на Левски продаде втори футболист в рамките на няколко дни. Сагата с Мехди Бурабия приключи, като французинът вече е играч на турския Коняспор. Носителят на Купата на Турция ще плати малко над един милион лева на \"сините\", които преди няколко дни взеха близо 900 000 за Божидар Краев. Както е известно, талантът бе купен от датския Мидтиланд. 25-годишният халф премина успешно медицински тестове в Турция, където бе в компанията на изпълнителния директор на Левски Красимир Иванов, след което парафира договор с тима, завършил на десето място в последния шампионат на Турция. Ръководството на 26-кратните шампиони на България направи всичко възможно, за да го задържи, но Бурабия бе категоричен, че не иска повече да играе на стадион \"Георги Аспарухов\". Основната причина затова е случката с феновете. Както е известно, след поражението от ЦСКА-София с 0:3, няколко човека се опитаха да го съблекат пред Сектор \"Б\", но той отказа да си даде фланелката. Няколко дни по-късно отказа да се среща с привържениците, тъй като е обиден за отношението към него, особено след добрите му изяви през пролетта. Халфът бе в отлични взаимоотношения с Митов, който му гласува доверие и върна самочувствието му, като дори обяви, че иска да гради отбора около него. Въпреки това при офертата от Коняспор, Бурабия бе красноречив от първия ден. \"Искам да отида в Коняспор. Не искам да играя повече за Левски. Това е уникален шанс за мен\", бяха думите му пред всички шефове на клуба. Голяма роля затова изигра и сериозната заплата, която му дава тимът на Димитър Рангелов - 35 000 евро на месец. Французинът дори напусна лагера на столичани в Правец в началото на седмицата, а след това не се върна за контролата с Черно море. Левски пък отказа да приеме първата оферта от 300 000 евро, която бе обявена от Спас Русев за смехотворна. Така след няколко дневни преговори Левски все пак стигна до договорка с турците, като двете страни се разбраха за почти два пъти по-голяма сума. Шефовете на столичани не искаха да се разделят с Бурабия, който бе обявен от всички за най-важния играч, но предвид отношението на халфа и държанието му последните дни нямаше друг изход, освен да се водят преговори, за да може Левски да вземе максимално висока сума. Юношата на Гренобъл пристигна на \"Герена\" през зимата на 2016 година от Черно море, като изигра общо 41 мача и вкара два гола за Левски. Полузащитникът се разписа за победата с 1:0 над Славия през есента на миналия сезон, а също така отбеляза красиво попадение от фаул при поражението с 1:2 от Локомотив (Пловдив) в плейофите през тази пролет. Бурабия пристигна в България преди две години, като игра шест месеца за \"смърфовете\" на \"Лаута\", записвайки 11 мача и едно попадение, след което и половин сезон на \"Тича\" в Черно море, където има три гола в 16 мача. Интересното е, че ръководството на Левски продаде двама футболисти за първи път от януари 2014 година, предава Спортал. Тогава клубът се раздели с Гари Родригес, който отиде в Елче и Антонио Вутов, преминал в Удинезе, като прибра подобно на това лято около два милиона лева, а последните шест трансферни прозореца нямаше нито един изходящ трансфер. Сега вече в касата на клуба имат свежи пари, като част от тях ще бъде инвестирани в класен футболист, който да вдигне нивото в халфовата линия след продажбата на най-креативните Краев и Бурабия.", "date": "2017.06.23", "title": "\"Левски\" прибра още един милион от трансфер (СНИМКИ)"}
{"url": "http://pik.bg/%D1%82%D0%BE%D0%BF%D0%B8%D0%BC-%D1%81%D0%B5-%D1%81%D0%BA%D0%BE%D1%80%D0%BE%D1%81%D1%82%D0%BD%D0%BE-%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%89%D0%B5-%D0%BF%D0%B0%D0%B4%D0%BD%D0%B5-%D0%BF%D0%BE%D0%B4-4-%D0%BC%D0%BB%D0%BD-%D0%B4%D1%83%D1%88%D0%B8-%D0%B4%D0%BE-2100-%D0%B3-news669228.html", "text": "България е една от държавите, чието население се очаква да се понижи драстично в следващите години. Това става ясно от доклад за прогнозите на Икономическия и социален съвет на ООН. Още през 2020 г. населението на страната ни се очаква да е под 7 млн. души, а между 2035 и 2040 г. ще се понижи до под 6 млн. души. Границата от 5 млн. души се очаква да бъде достигната през 2060 г. До 2100 г. живущите в страната ще са 3.85 млн. души. Това обаче са средните прогнозни стойности, като докладът предоставя и други, които са песимистични и оптимистични. Според най-лошата прогноза за страната ни, населението в началото на следващия век ще е само 2.869 млн. души. Най-оптимистичната пък предвижда в България към 2100 г. да живеят 4.971 млн. души. В момента населението на Земята е 7.6 милиарда, през 2030 г. то ще се увеличи на 8.55 милиарда, през 2050 - на 9.77 милиарда, а през 2100 - на 11.18 милиарда души. До 2025 г. Индия ще измести Китай като най-населената страна в света, като в двете държави ще живеят респективно 1.45 и 1.42 млрд. души. Населението на Индия ще продължи да нараства до 1.68 млрд. души през 2060 г., за да достигне 1.51 млрд. души през 2100 г. Китайското население ще започне да намалява през 2035 г. и до края на века ще достигне 1.02 млрд. души. През 2050 г. челната петица на най-населените държави в света ще се допълни от Нигерия, САЩ и Индонезия, докато в топ 10 ще са още Пакистан, Бразилия, Бангладеш, Декократична република Конго и Етиопия. През 2100 г. топ 10 ще претърпи леки изменения, като след Индия, Китай и Нигерия ще се нареждат САЩ, Демократична република Конго, Пакистан, Индонезия, Танзания, Етиопия и Уганда. В следващите години ще станем свиделите на бързо застаряване на населението в света. Броят на хората над 60 г. се очаква да нарасне двойно. Възрастното население, което сега е 962 милиона, ще се увеличи на 2.1 милиарда през 2050 г. и на 3.1 милиарда през 2100 г., пише \"Профит\".", "date": "2017.06.23", "title": "Топим се скоростно! Населението на България ще падне под 4 млн. души до 2100 г."}
{"url": "http://pik.bg/%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%BF%D0%B5%D1%82-%D0%B1%D0%B0%D0%BD%D0%BA%D0%B8-%D0%B2-%D0%B8%D1%82%D0%B0%D0%BB%D0%B8%D1%8F-%D0%B7%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B0-%D1%82%D1%8A%D1%80%D0%B3%D0%BE%D0%B2%D0%B8%D1%8F-%D1%81-%D0%B4%D0%B8%D0%B0%D0%BC%D0%B0%D0%BD%D1%82%D0%B8-news669221.html", "text": "Петте най-големи банки в Италия станаха обект на данъчно разследване за незаконна търговия с диаманти. Оказва се, че те предлагали на своите клиенти скъпоценни камъни на силно завишени цени. Офисите на петте финансови институции бяха претърсени от карабинери и агенти на данъчната полиция. Обвинението към банките е, че са предлагали диаманти на определени от тях цени, а не на базата на експертни оценки, предаде Би Ти Ви. Така клиентите са се сдобивали с прекалено скъпи активи, които след това не можели да продадат поради нереалната им цената. Банките предлагали да ги изкупуват обратно, но на много по-ниска цена и с големи комисионни.", "date": "2017.06.23", "title": "Разследват пет банки в Италия за незаконна търговия с диаманти"}
{"url": "http://pik.bg/%D0%B0%D0%BD%D0%B4%D1%80%D0%B5%D0%B9-%D0%B3%D1%8A%D0%BB%D1%8A%D0%B1%D0%B8%D0%BD%D0%BE%D0%B2-%D0%BF%D1%80%D0%B5%D0%B4-%D1%82%D1%80%D0%B0%D0%BD%D1%81%D1%84%D0%B5%D1%80-%D0%B2-%D0%B4%D0%B6%D0%B5%D0%BD%D0%BE%D0%B0-news669220.html", "text": "Българският нападател Андрей Гълъбинов може най-накрая да заиграе в Серия \"А\". Бившият футболист на Новара е желан от елитния Дженоа, твърди \"Скай Спортс\". Националът на България от доста години вече се подвизава в Италия, но досега не е имал шанс да играе в елита. Кариерата му до момента премина още през Ливорно, Авелино и дубъла на Болоня. През последния сезон с екипа на Новара Гълъбинов записа 37 мача и 13 гола, но отборът му не успя да се добере до пейофа за Серия \"А\". Нападателят има и 6 мача и 2 попадения за националния отбор, предава Спортал. В момента 28-годишния Гълъбинов е свободен агент, след като отказа да преподпише с Новара. Така той ще излезе без пари на Дженоа, ако \"грифоните\" решат да подпишат с него.", "date": "2017.06.23", "title": "Андрей Гълъбинов пред трансфер в Дженоа"}
{"url": "http://pik.bg/%D1%88%D0%BE%D0%BA-%D0%B4%D0%B5%D1%81%D0%B5%D1%82%D0%BE%D0%BA%D0%BB%D0%B0%D1%81%D0%BD%D0%B8%D1%87%D0%BA%D0%B0-%D0%BF%D1%80%D0%B8%D0%BD%D1%83%D0%B4%D0%B8%D0%BB%D0%B0-%D1%81-%D0%B1%D0%BE%D0%B9-%D1%81%D1%8A%D1%83%D1%87%D0%B5%D0%BD%D0%B8%D1%87%D0%BA%D0%B0-%D0%B4%D0%B0-%D0%BF%D1%80%D0%B0%D0%B2%D0%B8-%D0%BE%D1%80%D0%B0%D0%BB%D0%BD%D0%B0-%D0%BB%D1%8E%D0%B1%D0%BE%D0%B2-%D0%B8-%D1%81%D1%82%D1%80%D0%B8%D0%BF%D1%82%D0%B8%D0%B9%D0%B7-news669073.html", "text": "Потресаваща случка с насилие над ученичка е станала във Врачанско. Ученичка решила да принуди чрез побой и заплахи своя приятелка да прави орална любов на мъж, съобщи „Булнюз”. Историята става известна преди дни, когато делото срещу нападателката се гледа в районния съд в Бяла Слатина. Там момичето, което е ученичка в 10-ти клас в ПГО “Елисавета Багряна“ в градчето, сключва споразумение с държавното обвинение и се признава за виновна за действията си. От документите по делото става ясно, че от 27 до 29 септември миналата година ученичката Л.И. се опитала да принуди приятелката си С.Н. да извърши непристойни и против нейно желание действия. Първият път, когато жертвата била нападната от гневната тийнейджърка, бил в село Враняк. Нахаканата десетокласничка буквално завлякла уплашената девойка при мъж с инициали И.Х. и я накрала да има орален контакт с него. За целта Л.И. употребила сила. Тя ударила на беззащитното момиче три шамара и я заплашила, че ще продължи да я бие, ако не прави каквото й казва. Второто нападение станало в Бяла Слатина. Тогава агресивната десетокласничка принудила жертвата си да прави стрийптиз и да играе кючек, като я пак шамаросвала и налагала с юмруци в лицето и по гърба. Всичко това било придружено и от заплахи за още солидна доза побой. За действията си десетокласничката е осъдена на пробация за срок от 6 месеца, като през това време трябва да ходи и на курсове за обществено въздействие. Магистратите приели, че макар и да е непълнолетна е разбирала отлично какво прави и действията и били в условията на продължавано престъпление. Определението е окончателно.", "date": "2017.06.23", "title": "ШОК: Десетокласничка принудила с бой съученичка да прави орална любов и стриптийз"}
{"url": "http://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D1%82%D1%80%D0%B5%D0%B2%D0%B0-%D0%BA%D0%BE%D0%BA%D0%B0-%D1%85%D0%B5%D1%80%D0%BE%D0%B8%D0%BD-5-%D0%BE%D1%82-%D1%85%D0%BE%D1%80%D0%B0%D1%82%D0%B0-%D1%81%D0%B0-%D0%BE%D0%BF%D0%B8%D1%82%D0%B2%D0%B0%D0%BB%D0%B8-%D0%B4%D1%80%D0%BE%D0%B3%D0%B0-news669209.html", "text": "Около 5 процента от световното население е използвало наркотици поне веднъж през последните години, а близо 30 милиона души може да са зависими от дрога до такава степен, че да се нуждаят от лечение, обяви Службата на ООН по наркотиците и престъпността, цитирана от Асошиейтед прес. В годишния си доклад, публикуван днес, тя посочва, че от всички смъртни случаи, свързани с наркотици, по света годишно около 25 процента са регистрирани в САЩ, а смъртността там продължава да расте, като през 2015 г. броят на тези случаи е надхвърлил 52 000. В документа се казва, че почти 12 милиона души по света използват наркотици венозно, 1,6 милиона живеят с ХИВ, а 6,1 милиона - с хепатит С. От стремителното нарастване на производството на кокаин и опиум се възползват терористични организации и престъпни групировки, предупреждава докладът, цитиран от Ройтерс. Отглеждането на растението кока се е увеличило с близо 30 на сто между 2013 и 2015 г. поради бума на коката в Колумбия. В резултат се увеличава употребата на кокаин на два огромни пазара - Северна Америка и Европа, посочват експертите на ООН в областта на наркотиците. Количеството на кокаина, заловен в азиатските страни, се е увеличило с 40 процента през 2015 г. Данните за миналата година още не са налице, посочва БТА. Засадените с кока площи в Колумбия са се удвоили заради високите пазарни цени на листата кока и поради това, че властите са престанали да пръскат насажденията, за да ги унищожат. Мирното споразумение, постигнато миналата година между партизанската организация ФАРК и правителството, също е изиграло известна роля. В колумбийския бизнес с кока участваха групировки, занимаващи се с наркотрафик, както и бунтовнически групировки. Междувременно световното производство на опиум, от който се прави хероин, е скочило с 30 процента през 2016 г., основно заради по-добрата макова реколта в Афганистан след особено слабата реколта предходната година. Афганистан е най-големият производител на опиум в света, като този бизнес се контролира в страната от талибаните Талибаните печелят между 150 и 200 милиона долара годишно от данъка, който събират от произвеждащи опиум фермери и от контрабандистите, и това е половината от годишните им приходи, отбелязва Службата на ООН по наркотиците и престъпността. В Африка се наблюдава по-бърз растеж в употребата на хероин в сравнение с където и да било другаде. Броят на наркозависимите в Кения, Танзания, Мозамбик, Замбия, Нигерия и Кот д'Ивоар се е увеличил, тъй като тези страни са част от т.нар. южен маршрут за трафик от Афганистан до Европа. В САЩ засилващия се приток на мексикански хероин през 2015 г. е довел до разрастване на епидемичната употреба на синтетични наркотици. През 2015 г. от свръхдоза опиоиди в САЩ са починали около 33 000 души. Докато пазара на стимуланти от рода на амфетамините се разраства, особено в Азия, трафикът на канабис в последните години запазва постоянно равнище. Значителни количества канабис са задържани в Северна и Южна Америка и в Северна Африка. Най-големите производители в Европа са Холандия и Албания. Около 183 милиона души използват канабис, много повече, отколкото тези, които употребяват амфетамини (37 милиона), наркотици от рода на опиума (35 милиона), екстази (22 милиона) или кокаин (17 милиона), сочат данните от доклада. Около 190 0000 души по света умират вследствие на употребата на наркотици.", "date": "2017.06.23", "title": "Проучване: Трева, кока, хероин... 5% от хората са опитвали дрога"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%81%D0%B1%D0%BB%D1%8A%D1%81%D1%8A%D0%BA-%D0%BD%D0%B0-14-%D1%84%D0%B8%D0%BD%D0%B0%D0%BB-%D0%BD%D0%B0-%D1%82%D1%83%D1%80%D0%BD%D0%B8%D1%80%D0%B0-%D0%B2%D1%8A%D0%B2-%D0%B2%D0%B0%D1%80%D1%88%D0%B0%D0%B2%D0%B0-news669219.html", "text": "Български сблъсък ще има на турнира по тенис за жени във Варшава. Една срещу друга ще застанат Сесил Каратанчева и Елица Костова, които ще спорят за място на полуфинала на надпреварата с награден фонд 25 хиляди долара. Костова е поставена под №1 в турнира и вчера успя да победи с 6:4, 6:1 участващата с \"уайлд кард\" представителка на домакините Мая Швалинска, предава Спортал. Срещата започна лошо за българката, която губеше с 2:4 в първия сет, но успя да направи страхотен обрат. По-рано през деня пък подтавената под №5 Сесил Каратанчева се справи с Анастасия Прибилова от Русия. Нашето момиче се наложи в два сета - 6:3, 7:5. Двубоят бе доста оспорван и продължи 1 час и 55 минути.", "date": "2017.06.23", "title": "Български сблъсък на 1/4-финал на турнира във Варшава"}
{"url": "http://pik.bg/%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%80%D1%83%D1%81%D0%B8%D1%8F-%D1%81%D0%B5%D1%80%D0%B3%D0%B5%D0%B9-%D0%BB%D0%B0%D0%B2%D1%80%D0%BE%D0%B2-%D0%BE%D1%87%D0%B0%D0%BA%D0%B2%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BE%D1%82-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-news669205.html", "text": "РИА Новости. зданието цитира комюнике на Министерството на външните работи на Русия: \"Поредните опитите от тази седмица за натиск над Русия чрез санкции са илюзорни. Такъв род действия могат единствено да доведат до сериозни рискове в руско-американските отношения, които и без това днес са в сложен период“. В телефонен разговор с държавния секретар на САЩ Рекс Тилърсън, външният министър на Русия Сергей Лавров е заявил, че в Москва очакват отговор на предложенията за нормализиране на отношенията между двете страни, пише И \"При тези условия, Министерството на външните работи на Русия е принудено да отложи предвидената за 23 юни среща на заместник- министрите на външните работи\". Освен това, Лавров отбелязва, че „ръководената от САЩ коалиция нарушава суверенитета на Сирийската арабска република и затруднява неутрализирането на тероризма и групировката „Ислямска държава“. Фокус", "date": "2017.06.23", "title": "Външният министър на Русия Сергей Лавров очаква отговори от Вашингтон"}
{"url": "http://pik.bg/%D0%B0%D0%BD%D0%B3%D0%BB%D0%B8%D1%8F-%D0%B5-%D0%BD%D0%B0-12-%D1%84%D0%B8%D0%BD%D0%B0%D0%BB-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%BE%D1%82%D0%BE-%D0%B4%D0%BE-21-%D0%B3%D0%BE%D0%B4%D0%B8%D0%BD%D0%B8-news669207.html", "text": "Националният отбор по футбол на Англия до 21 години се класира на 1/2-финал на Европейското първенство за младежи. Това стана факт, след като \"трите лъва\" надиграха с 3:0 домакина Полша в последния си мач от група \"А\". С тази победа албионците си осигуриха първото място в групата и вече чакат следващия си съперник. Точни за успеха на Англия бяха Демарай Грей в 6-ата, Джейкъб Мърфи в 69-ата минута и Люис Бейкър от дузпа в 83-ата минута. Така тимът събра актив от 7 точки и изпревари Словакия в битката за първата позиция. Междувременно в другия мач от групата Словакия записа успех с 3:0 над Швеция с попадения на Чирен в 5-ата, Михалик в 22-ата и Шатка в 73-ата минута, предава Спортал. Това обаче стигна на тима само за 2-ото място, като сега играчите на Павел Хапал ще трябва да се надяват да се доберат до 1/2-финала като най-добър втори отбор.", "date": "2017.06.23", "title": "Англия е на 1/2-финал на Европейското до 21 години"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%B3%D0%B5%D0%BE%D1%80%D0%B3%D0%B8-%D0%BA%D0%BE%D1%81%D1%82%D0%B0%D0%B4%D0%B8%D0%BD%D0%BE%D0%B2-%D0%BF%D1%80%D0%B5%D0%BC%D0%B8%D0%BD%D0%B0-%D0%B2-%D0%BC%D0%B0%D0%BA%D0%B0%D0%B1%D0%B8-%D1%85%D0%B0%D0%B9%D1%84%D0%B0-news669206.html", "text": "еорги Костадинов Левски Берое Българският национал вече официално е играч на Макаби Хайфа. От израелския клуб обявиха трансфера на халфа, който идва като свободен агент. Както е известно, Костадинов за последно носи екипа на , но напусна, след като \"сините\" не удовлетвориха желанието му за по-висока заплата. Халфът дойде на \"Герена\" през 2015 година като свободен агент от . За \"сините\" той изигра 46 мача в Първа лига и отбеляза 8 гола. С добрите си изяви в Левски той стана и национал на България и дори отбеляза първия си гол с фланелката на \"лъвовете\" при загубата с 1:2 от Беларус, предава Спортал. Интерес към него имаше и от доста други отбори, но в крайна сметка той предпочете офертата на Макаби. \"Здравейте, аз съм Георги Костадинов, идвам от България и играя на позицията централен халф. Последните две години играх за най-големият отбор в България Левски (София). Освен това съм и национал на страната си. В България знаем, че Макаби Хайфа е най-големият отбор в Израел, който е играл два пъти в Шампионската лига и има много добри фенове. Първо се надявам аз и моите съотборници да сме здрави и след това да успеем да изпълним поставените ни задачи\", каза Костадинов при представянето си.", "date": "2017.06.23", "title": "Официално: Георги Костадинов премина в Макаби Хайфа"}
{"url": "http://pik.bg/%D0%BB%D0%B8%D0%B2%D1%8A%D1%80%D0%BF%D1%83%D0%BB-%D0%BE%D0%B1%D1%8F%D0%B2%D0%B8-%D1%82%D1%80%D0%B0%D0%BD%D1%81%D1%84%D0%B5%D1%80%D0%B0-%D0%BD%D0%B0-%D0%BC%D0%BE%D1%85%D0%B0%D0%BC%D0%B5%D0%B4-%D1%81%D0%B0%D0%BB%D0%B0%D1%85-news669214.html", "text": "Мохамед Салах вече официално е играч на Ливърпул. Тази вечер египтянинът подписа договора си с мърсисайдци, след като по-рано през деня мина успешно медицинските прегледи в базата на клуба. Англичаните ще платят 42 милиона евро за правата на крилото, като в договора между двата клуба са заложени и допълнителни бонуси в зависимост от представянето на играча на стойност 8 милиона евро. \"Салах ще премине в Ливърпул за първоначална сума от 42 милиона евро. Трансферът ще стане официално факт на 1 юли, когато отваря трансферният прозорец в Англия. В договора за продажба на 25-годишния играч има заложени и различни клаузи, които могат да достигнат до 8 милиона евро, в зависимост от представянето му и от успехите, които ще постигне клубът\", обявиха от Рома. Договорът на Салах с Ливърпул ще бъде до 2022 година, а играчът ще получава по 5,5 милиона евро на сезон на \"Анфийлд\". Това е своеобразно завръщане на египтянина в Премиър лийг, където той игра от януари 2014 до февруари 2015 година с екипа на Челси. Салах ще играе в Ливърпул с номер 11 на гърба. Той сподели, че е много щастлив, че идва в този клуб. \"Развълнуван съм да бъда тук. Много съм щастлив. Ще дам 100% от себе си, за да помогна на клуба. Наистина искам да постигна нещо голямо тук. Всеки вижда, че треньорът дава всичко от себе си. Надявам се заедно да постигнем големи успехи за феновете и за нас\", заяви Салах, цитиран от Спортал.", "date": "2017.06.23", "title": "Ливърпул обяви трансфера на Мохамед Салах"}
{"url": "http://pik.bg/%D1%88%D0%BE%D1%84%D1%8C%D0%BE%D1%80-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D1%8A%D1%82%D1%8F-%D1%80%D1%83%D1%81%D0%B5-%E2%80%93-%D1%81%D0%B8%D0%BB%D0%B8%D1%81%D1%82%D1%80%D0%B0-news669212.html", "text": "Шофьор загина тази вечер при катастрофа по пътя Русе – Силистра, в участъка между градовете Мартен и Сливо поле, съобщи Би Ти Ви. Сигнал за инцидента е подаден около 20:20 ч. Челно са се ударили камион с великотърновска регистрация и автомобил с русенска регистрация. При удара на място е загинал шофьорът на колата. Движението в участъка е затруднено. На място са екипи на полицията. Причините за инцидента се изясняват.", "date": "2017.06.23", "title": "Шофьор загина при тежка катастрофа на пътя Русе – Силистра"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B5%D0%B4%D0%B8%D0%BD-%D0%BD%D0%B0-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%81%D1%82%D1%80%D0%B0%D0%B4%D0%B0-%D0%BE%D1%82-%D0%BD%D0%B5%D0%B4%D0%BE%D1%81%D1%82%D0%B8%D0%B3-%D0%BD%D0%B0-%D0%B2%D0%B8%D1%82%D0%B0%D0%BC%D0%B8%D0%BD-%D0%B212-news669215.html", "text": "Един на всеки четирима възрастни страда от недостиг на витамин В12, сочи статистиката. Ако сте болни от анемия, която предизвиква постоянно чувство на слабост и умора, рязкото увеличение на витамин В12 ще ви помогне с  прилив на енергия. Това се дължи на факта, че витамин В12 играе ключова роля в производството на червените кръвни телца, които пренасят кислорода в организма. Не е изненадващо, че насищането на кръвта с кислород ни дава енергия и жизненост. Витамин В12 поддържа най-различни функции на тялото, в това число производството на хормони от надбъбречната жлеза, нормалното кръвообращение, образуването на еритроцити, нормалното функциониране на нервната система, доброто храносмилане, усвояването на желязото, метаболизмът на мазнините и въглехидратите, растежът и формирането на нервите, репродуктивното здраве на жените. - Ако сте постоянно сънливи, може да имате недостиг на кислород в кръвта. - Ако усещате схващане или изтръпване на крайниците, бъдете внимателни! Това са типични признаци на увреждане на нервите поради липса на В12. - Загубата на памет е чест признак на липса на В12, особено при по-младите, когато не може да бъде подозирана старческа деменция. - Слабост и замайване - друг симптом на липса на кислород в кръвта. - Пожълтяване на кожата може да бъде симптом, че кръвни клетки се разпадат, което води до развитието на жълта пигментация. Недостигът на B12 пречи на организма да създаде клетки с плътни стени. - Гладкият език говори за загубата на папили (неравностите по повърхността на езика). Ако храната ви изглежда безвкусна, това може да се дължи на загуба на вкусови рецептори, причинени от ниски нива на В12. - Ако усетите необичайна тревожност, или сълзливо настроение, те може да са причинени от дефицит на В12, който участва в изработването на \"хормоните на щастието\" серотонин и допамин. - Увреждането на зрителния нерв може да доведе до раздвояване и замъгляване на зрението. Ако забележите необичайни сенки в зрителното поле, прегледайте се: това също може да е симптом на недостиг на витамин В12. B12 може да получи само от животински продукти или обогатени храни. Ето няколко добри източника: Морски продукти: сардина, сьомга, риба тон, треска, скариди и миди. Месо: говеждо, свинско, пилешко, агнешко, козе и пуешко. Млечни: краве мляко, твърди и меки сирена, извара и кисело мляко. Яйца: всички витамини и минерали ги има в жълтъка. За вегетарианците: хранителни дрожди, обогатени с витамини кокосово мляко и темпе. zdrave.to", "date": "2017.06.23", "title": "ВНИМАНИЕ! Един на четирима страда от недостиг на витамин В12"}
{"url": "http://pik.bg/%D1%82%D0%B5%D1%80%D0%B7%D0%B0-%D0%BC%D0%B5%D0%B9-%D0%BE%D0%B1%D0%B5%D1%89%D0%B0-%D1%87%D0%B5-%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-%D0%BE%D1%82-%D0%B5%D1%81-%D0%BA%D0%BE%D0%B8%D1%82%D0%BE-%D0%B6%D0%B8%D0%B2%D0%B5%D1%8F%D1%82-%D0%B2-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%BE%D1%82%D0%BE-%D0%BA%D1%80%D0%B0%D0%BB%D1%81%D1%82%D0%B2%D0%BE-%D1%89%D0%B5-%D0%B1%D1%8A%D0%B4%D0%B0-news669199.html", "text": "AFP, цитирана от Фокус. По време на работна вечеря с лидери на Европейския съюз, Тереза Мей подчерта, че „нито един гражданин на обединена Европа, пребиваващ в Обединеното кралство няма да бъде принуден да напуска Великобритания след Брекзит“,съобщава По-рано правителството на Великобритания отхвърли съдебния надзор от страна на ЕС за правата на европейските граждани след Брекзит.", "date": "2017.06.23", "title": "Терза Мей обеща, че правата на гражданите от ЕС, които живеят в Обединеното кралство ще бъдат гарантирани"}
{"url": "http://pik.bg/%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B8-%D0%BC%D0%B5%D0%B4%D0%B0%D0%BB%D0%B8%D1%81%D1%82-%D0%B0%D1%83%D1%82-%D0%BE%D1%82-%D0%B1%D0%B0%D1%81%D0%B5%D0%B9%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D1%88%D0%BE%D1%84%D0%B8%D1%80%D0%B0%D0%BD%D0%B5-%D0%B2-%D0%BD%D0%B5%D1%82%D1%80%D0%B5%D0%B7%D0%B2%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news669200.html", "text": "Сребърният олимпийски медалист от Рио де Жанейро 2016 с мъжката щафета на Великобритания на 4 по 200 м свободен стил Дан Уолъс беше изключен от всички национални програми, след като си призна, че е шофирал в нетрезво състояние.  В специално съобщение от Британската и шотландската федерации по плуване беше потвърдено наказанието на 24-годишния спортист. Сакнцията му е в сила до 12 септември тази година. Шотландецът, който води подготовка в университета в Стърлинг, няма да може да участва и на Световното първенство в Будапеща следващия месец. Той ще трябва да се яви в съда. “Бях хванат да шофирам под въздействието на алкохол. Не само изложих себе си, семейството и съотборниците си, но и ги поставих в риск, много съжалявам за действията си”, написа в специално изявление плувецът. Уолъс е златен медалист с щафетата на Великобритания на 4 по 200 м свободен стил от Световното първенство в Казан преди две години. Спортал", "date": "2017.06.23", "title": "Олимпийски медалист аут от басейна заради шофиране в нетрезво състояние"}
{"url": "http://pik.bg/%D0%B5%D0%B4%D0%B8-%D1%85%D1%8A%D1%80%D0%BD-%D0%BA%D0%BB%D0%B8%D1%87%D0%BA%D0%BE-%D1%89%D0%B5-%D1%81%D0%B5-%D0%BF%D0%B5%D0%BD%D1%81%D0%B8%D0%BE%D0%BD%D0%B8%D1%80%D0%B0-%D0%B0%D0%BA%D0%BE-%D0%BC%D1%83-%D0%BF%D1%80%D0%B5%D0%B4%D0%BB%D0%BE%D0%B6%D0%B0-%D1%80%D0%B5%D0%B2%D0%B0%D0%BD%D1%88-%D0%B7%D0%B0-2-%D0%BC%D0%B8%D0%BB%D0%B8%D0%BE%D0%BD%D0%B0-news669201.html", "text": "Мениджърът на Антъни Джошуа Еди Хърн даде поредното си интервю послучай предстоящия дългоочакван реванш с Владимир Кличко, макар още дуелът да не е договорен, защото още се чака отговор на въпроса дали украинеца ще сложи край на кариерата си. “След две седмици ще направим официалното си предложение на щаба на Кличко и ще преценим какво да правим. Интересът е огромен, имаме оферти от Нигерия, Китай и Лас Вегас, които искат да организират реванша. Ще трябва да е нещо, което да задоволява интересите и на двамата боксьори. Не може да се обадя на Кличко и да му кажа, че ще играем в някаква зала в малък град за обща печалба от 2 милиона и да очаквам той да се съгласи. Той ще се откаже в такъв случай, но ще е съвсем различно, ако го поканим на мегасблъсък в Лас Вегас, на който дори ще спечели повече от предишния мач. Така изобщо няма да се притеснявам дали ще се съгласи. За Антъни е по-различно, защото това за него е началото на 8-годишно пътешествие, в което искаме да доминираме. При всички положения обаче искаме да направим нещо специално и съм оптимист, че нещата ще се получат”, каза Хърн пред списание “GQ”, цитирано от Спортал.", "date": "2017.06.23", "title": "Еди Хърн: Кличко ще се пенсионира, ако му предложа реванш за 2 милиона"}
{"url": "http://pik.bg/%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%81-%D1%82%D1%80%D0%B5%D1%82%D0%B8-%D0%BF%D0%BE%D1%80%D0%B5%D0%B4%D0%B5%D0%BD-%D1%83%D1%81%D0%BF%D0%B5%D1%85-%D0%B2-%D0%BA%D0%BE%D0%BD%D1%82%D1%80%D0%BE%D0%BB%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news669203.html", "text": "Отборът на Лудогорец постигна трета поредна победа в контролите. Вчера футболистите на Георги Дерменджиев записаха лесен успех с 2:0 над азербайджанския Габала. Първото попадение в срещата падна в 37-ата минута, когато бразилският нападател Жоао Пауло се разписа за 1:0. Крайният резултат оформи Джоди Лукоки в 73-ата минута, предава Спортал. Преди този успех “орлите” надиграха Родопа (8:0) и Евроколеж (15:0). В следващата контрола на австрийска земя шампионът на България ще се изправи срещу Зенит (Санкт Петербург). Първата интересна ситуация в срещата дойде още във втората минута, когато халфът на Лудогорец Густаво Кампаняро се озова на добра позиция и шутира, но стражът на Габала улови кълбото. Малко по-късно \"орлите\" направиха добра атака. Кишада намери отлично Жоао Пауло, който овладя топката и стреля, но опитът му мина далеч от целта. В 14-ата минута Ренан показа класа. Атакуващият халф на \"червените\" шутира много опасно от дистанция, но бразилският страж на \"зелените\" се намеси и запази мрежата си суха. Броени секунди след това Жоао Пауло се озова очи в очи с Безотонский, но бившият футболист на Ботев (Пловдив) шутира право в тялото на вратаря на Габала. Лудогорец направи прекрасна атака в 21-ата минута, когато Анисе намери Вандерсон, който намери майсторски Кишада, но последният стреля високо над гредата. В 30-ата минута отново нисичкият нападател бе изведен на прекрасна позиция, но бразилецът отново не успя да реализира. В 37-ата минута \"орлите\" поведоха в резултата. В автор на попадението се превърна Жоао Пауло, който от близка дистанция разстреля Безотонский. Това бе и последната интересна ситуация за първата част. Второто полувреме започна по-добре за футболистите на Георги Дерменджиев. В 49-ата минута капитанът на \"зелените\" пробва да вкара втори гол във вратата на Габала, но стражът на тима улови кълбото. В 51-ата минута играчите на Габала сътвориха много опасна атака. Гурбанов стреля, но Ренан спаси. Минута по-късно Асиф Мамадов вкара топката в мрежата на Лудогорец, но бе маркирана засада. В 69-ата минута резервата Марселиньо пробва късмета си от пряк свободен удар, но вратарят на \"червените\" изби топката в корнер. В 73-ата минута Лудогорец направи перфектна контраатака. Резервата Върджил Мисиджан проби мощно по левия фланг и центрира към Джоди Лукоки, който майсторски овладя топката и с премерен шут матира Безотонский. В 88-ата минута Мисиджан също пробва да се разпише, но стражът спаси. Това бе и последната интересна ситуация в сблъсъка. 1:0 Жоао Пауло (37) 2:0 Джоди Лукоки (73) Стартови състави: Лудогорец: 33. Ренан, 6. Натанаел. 27. Козмин Моци, 32. Игор Пластун, 8. Лукас Саша, 12. Абел Анисе, 10. Густаво Кампаняро, 88. Вандерсон, 22. Джонатан Кафу, 37. Жоао Пауло, 11. Жуниор Кишада 22. Безотонский, 3. Станкович, 4. Джамалов, 6. Елвин Мамадов, 8. Алиев, 11.Асиф Мамадов, 15. Вернидуб, 18. Дабо, 19. Озобич, 34. Абасов, 77. Гурбанов", "date": "2017.06.23", "title": "Лудогорец с трети пореден успех в контролите (СНИМКИ)"}
{"url": "http://pik.bg/%D0%B0%D0%B2%D1%82%D0%BE%D0%BC%D0%B0%D1%84%D0%B8%D1%8F%D1%82%D0%B0-%D0%B2-%D0%B4%D0%B5%D0%B9%D1%81%D1%82%D0%B2%D0%B8%D0%B5-%D1%82%D1%8A%D1%80%D0%BD%D0%BE%D0%B2%D0%B5%D1%86-%D0%B4%D0%BE%D0%B9%D0%B4%D0%B5-%D1%81-%D0%B1%D0%BC%D0%B2-%D0%BD%D0%B0-%D1%81%D0%BF%D0%B0-%D0%B2-%D1%85%D0%B8%D1%81%D0%B0%D1%80%D1%8F-%D0%BF%D1%80%D0%B8%D0%B1%D1%80%D0%B0-%D1%81%D0%B5-%D1%81-%D0%B2%D0%BB%D0%B0%D0%BA%D0%B0-news669204.html", "text": "Автокрадци вгорчиха почивката на 64-годишен мъж от Велико Търново, дошъл на спа в Хисаря. Той се настанил в хотел \"Сана\" и оставил автомобила си на охраняемия паркинг, предава трафикнюз. На следващия ден обаче установил, че от колата няма следа. Автомобилът е 10-годишен, със шведска регистрация. Обявен е за издирване. Обраният търновец пък се прибрал с влака.", "date": "2017.06.23", "title": "Автомафията в действие! Търновец дойде с БМВ на спа в Хисаря, прибра се с влака"}
{"url": "http://pik.bg/%D0%BA%D0%BE%D1%88%D0%BC%D0%B0%D1%80%D0%BD%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%BF%D0%BE-%D0%B5%D0%B4%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%B4%D0%BD%D0%B5%D0%B2%D0%BD%D0%BE-%D1%81%D1%82%D0%B0%D0%B2%D0%B0-%D0%BF%D1%80%D0%BE%D1%81%D1%82%D0%B8%D1%82%D1%83%D1%82%D0%BA%D0%B0-%D0%B2-%D0%B5%D1%81-news668891.html", "text": "По една българка дневно става проститутка в страна от Европейския съюз. Това показват данните в публикуваната за обсъждане Национална стратегия за борба с трафика на хора за периода 2017-2021 година. Според цифрите там само за последната отчетна година помощ са потърсили близо 400 жени, които са станали жертви на трафик и са били превърнати в компаньонки. Само тази цифра води до извода, че почти по една българка дневно е принудена да продава тялото си. Според експерти обаче цифрата е много по-голяма, тъй като много момичета остават анонимни и не се обръщат към полицията и институциите, пише \"Монитор\". Официалните данни сочат, че най-често млади момичета до 25-годишна възраст заминават за Германия, Холандия, Белгия, Кипър, Италия и Полша, за да упражняват най-древната професия. При последното преброяване само пълнолетните са били 353. 29 пък са били девойки, които все още не са навършили 18 години. Те са били основно от провинциални градове. В същото време бившите проститутки, които са успели да се спасят, ще бъдат записвани в бюрото по труда, за да могат отново да се интегрират в обществото. Това предвижда Национална стратегия за борба с трафика на хора 2017-2021 година.", "date": "2017.06.23", "title": "КОШМАРНА СТАТИСТИКА! По една българка дневно става проститутка в ЕС"}
{"url": "http://pik.bg/%D0%B1%D1%80%D0%B0%D0%BA-%D0%BF%D1%80%D0%B5%D0%B4-%D1%80%D0%B0%D0%B7%D0%BF%D0%B0%D0%B4-%D0%B1%D0%B5%D0%B1%D0%BE-%D1%85%D0%B0%D0%BB%D0%B2%D0%B0%D0%B4%D0%B6%D0%B8%D1%8F%D0%BD-%D0%B8-%D0%B0%D0%BB%D0%B5%D0%BA%D1%81-%D0%B5%D0%BD%D0%B5%D0%B2%D0%B0-%D1%80%D0%B0%D0%B7%D0%B4%D0%B5%D0%BB%D0%B5%D0%BD%D0%B8-%D0%B1%D0%B8%D0%B2%D1%88%D0%B0%D1%82%D0%B0-%D0%B0%D0%B4%D1%80%D0%B5%D0%BD%D0%B0%D0%BB%D0%B8%D0%BD%D0%BA%D0%B0-%D1%81%D0%B5-%D0%BD%D0%B0%D1%82%D0%B8%D1%81%D0%BA%D0%B0-%D1%81--news669213.html", "text": "Синът на Магърдич Халваджиян – Бедрос (или Бебо), и съпругата му Александра Енева вече не са заедно и този път е окончателно, шушука се в кулоарите на Нова тв. Слухът бе потвърден и от пикантна снимка, пише седмичник. На фотоса хореографката се натиска и целува с друг мъж в известно столично заведение. В същото време попадаме на друга снимка, на която Бебо се гушка със своя приятелка. Припомняме, че само преди няколко седмици цялото семейство Халваджиян замина на шопинг в Милано. Към ваканцията се присъединиха де що има братовчеди, лели и вуйчовци от фамилията, но единствена Алекс не дойде. Още тогава се заговори, че има нещо гнило в арменското семейство. Освен това, Кремена Халваджиян никога не е харесвала снаха си и още от самото начало е против връзката на Бебо с адреналинка. Когато Енева забременя, Кремена някак си се примири. В последствие Маги Халваджиян направи Алекс шеф на балет „Funky monkeys“, които участват в „Капките“, и Енева успя да избяга от амплоато на адреналинка и танцьорка. Въпреки това, негодуванието на свекървата си остана и неслучайно Алекс липсваше на последния рожден ден на Кремена. Дали обаче раздялата на Бебо и Енева е факт? Близки до семейството са категорични, че двамата много се обичат и не биха се разделили най-малкото в името на 2-годишния им син Еди. Ако това е така, остава въпросът какво прави Алекс с непознатия мъж от снимката? И защо си позволява публично да се натиска с друг, посрамвайки цялата фамилия Халваджиян, клатят глава очевидци на закачката. Маги и Кремена може да са толерантно и модерно семейство, но подобно поведение със сигурност ги е обидило. „Щом е снаха на такава фамилия, трябва да е по-обрана в публичното пространство и да се съобразява“, допълват близки до Халваджиян. Сплотената тв фамилия Халваджиян е пред разпад. Това е тема номер 1 в светските среди след финала на „Като две капки вода“.", "date": "2017.06.23", "title": "БРАК ПРЕД РАЗПАД!? Бебо Халваджиян и Алекс Енева разделени? Бившата адреналинка се натиска с друг"}
{"url": "http://pik.bg/%D0%B4%D0%BE%D0%BC%D0%B0%D1%88%D0%BD%D0%B8-%D1%85%D0%B8%D1%82%D1%80%D0%B8%D0%BD%D0%B8-%D0%B2%D0%B8%D0%B6%D1%82%D0%B5-%D0%B7%D0%B0-%D0%BA%D0%B0%D0%BA%D0%B2%D0%BE-%D1%81%D0%BB%D1%83%D0%B6%D0%B8-%D0%BE%D1%80%D0%B8%D0%B7%D1%8A%D1%82-news669202.html", "text": "Този продукт може да се използва и за грейка при болежки. Трябва да напълните от него в малка платнена чантичка, да я зашиете или завържете добре и при нужда да я поставите за малко в микровълнова печка, за да се стопли. После налагате на болното място. Мнозина ще се сетят, че са виждали в заведения на морския бряг оризови зърна в солницата. Причината е в нуждата да се абсорбира влагата от солта. Следвайки тази логика ако мобилният ви телефон се намокри, бързо го поставете в съд, който е пълен с ориз. Оризът действа като скраб, когато трябва да се измият съдове с тясно гърло. Сипете малко ориз вътре, добавете препарат и малко води и разклатете. После изхвърлете нестандартния скраб и изплакнете добре. Кафемелачката също се почиства с ориз – просто сипете от него и включете машинката за една минута. Накрая остава само да изхвърлите смления ориз. Ако искате закупен плод или зеленчук да узрее по-бързо, сложете го в кутия с ориз. Не изхвърляйте водата от ориза, който варите. Оставете я да изстине и после я ползвайте като тоник за лицето! Струма.бг", "date": "2017.06.23", "title": "Домашни хитрини: Вижте за какво служи оризът"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%8F%D1%82-%D0%BA%D0%B0%D0%BD%D1%86%D0%BB%D0%B5%D1%80-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F-%D0%BF%D1%80%D0%B5%D0%BC%D0%B8%D0%B5%D1%80-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9--news669216.html", "text": "AFP. Германският канцлер Ангела Меркел се изказа предпазливо в четвъртък след предложението на британския премиер Тереза Мей за правата на гражданите на ЕС след Брекзит, съобщава Меркел заяви, че това е \"добро начало, но е необходимо да се направи още“. Това е във връзка с изказванията на председателя на Европейския съвет Доналд Туск, че „медицинските и финансовите права на гражданите на Европейския Съюз трябва да бъдат гарантирани“. Това е в противоречие с решението на Великобритания, юридическите проблеми да се решават от британските съдебни власти, а не от Европейския съд в Люксембург. Ролята на Европейския съд е да гарантира, че правото на ЕС се тълкува и прилага по еднакъв начин във всички страни членки, като разрешава правни спорове между институции на ЕС и националните правителства. Фокус", "date": "2017.06.23", "title": "Германският канцлер Ангела Меркел определи предложението на британския премиер Тереза Мей като добро начало"}
{"url": "http://pik.bg/%D1%82%D0%BE%D1%82%D0%BD%D1%8A%D0%BC-%D1%85%D0%B2%D1%8A%D1%80%D0%BB%D0%B8-%D0%BE%D0%BA%D0%BE-%D0%BD%D0%B0-%D1%81%D1%83%D1%81%D0%BE-news669226.html", "text": "Милан Сусо Ливърпул Маурисио Почетино Рома Наполи Тотнъм проявява интерес към крилото на . 23-годишният испанец не успя да се наложи в Премиър лийг с екипа на и бе продаден на \"росонерите\" срещу само 1,3 милиона евро през януари 2015 година. През миналия сезон обаче той показа, че има сериозни качества и се отчете със 7 гола и 11 асистенции в 37 мача. Мениджърът на Тотнъм е впечатлен от представянето на Сусо и има желание да го върне в Англия с екипа на \"шпорите\", предава Спортал. Договорът на играча изтича през 2019 година и за момента няма оферта за удължаването му. Тотнъм не е единственият клуб, който се интересува от Сусо. В последните дни се говори усилено, че той е следен и от и .", "date": "2017.06.23", "title": "Тотнъм хвърли око на Сусо"}
{"url": "http://pik.bg/%D0%BC%D0%B0%D0%B9%D0%BD%D1%86-05-%D0%B8-%D0%B1%D0%BE%D1%82%D0%B5%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%B5-%D1%80%D0%B0%D0%B7%D0%B1%D1%80%D0%B0%D1%85%D0%B0-%D0%B7%D0%B0-%D0%BD%D0%B5%D0%B4%D0%B5%D0%BB%D0%B5%D0%B2-news669218.html", "text": "Шефовете на Майнц 05 и Ботев (Пловдив) постигнаха съгласие помежду си и Тодор Неделев ще продължи да носи екипа на \"канарчетата\" и през новия сезон, съобщава botevplovdiv.bg. Днес се проведоха последни разговори между двата клуба, които завършиха успешно. Неделев ще подпише нов договор с пловдивчани в началото на следващата седмица, като той ще бъде за срок от три години. От ръководството на Ботев пък ще направят всичко възможно да картотекират играча по най-бързия начин и той да бъде на разположение на треньорския щаб за мачовете от Лига Европа.", "date": "2017.06.23", "title": "Майнц 05 и \"Ботев\" (Пловдив) се разбраха за Неделев"}
{"url": "http://pik.bg/%D1%84%D1%80%D0%B0%D0%BD%D0%BA-%D0%B4%D0%B5-%D0%B1%D1%83%D1%80-%D0%B1%D0%BB%D0%B8%D0%B7%D0%BE-%D0%B4%D0%BE-%D0%BF%D0%B0%D0%BB%D0%B0%D1%81-news669229.html", "text": "Легендата на холандския футбол Франк де Бур почти сигурно ще поеме тима на Кристъл Палас. 47-годишният специалист е спряган за нов мениджър на \"орлите\", като се очаква назначението му да бъде обявено в най-скоро време. Де Бур ще замени на поста Сам Алърдайс, който изненадващо си тръгна от клуба, макар да изпълни поставената му задача да задържи отбора в елита, предава Спортал. За последно холандецът бе начело на Интер, но бе уволнен през октомври 2016 година, след като записа 5 победи, 2 равенства и 7 загуби начело на \"нерадзурите\". В последните дни се за нов мениджър на Кристъл Палас се спрягаха още имената на Маурисио Пелегрино, Марко Силва и Мануел Пелегрини, но в крайна сметка шефовете на клуба са се спрели на Де Бур.", "date": "2017.06.23", "title": "Франк де Бур близо до Палас"}
{"url": "http://pik.bg/%D1%81%D0%B0%D1%89-%D1%81%D0%BF%D0%B8%D1%80%D0%B0%D1%82-%D0%B2%D0%BD%D0%BE%D1%81%D0%B0-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%BE-%D0%B3%D0%BE%D0%B2%D0%B5%D0%B6%D0%B4%D0%BE-%D0%BC%D0%B5%D1%81%D0%BE-news669230.html", "text": "AFP. Администрацията на президента Доналд Тръмп обяви, че спира вноса на прясно говеждо месо от Бразилия, съобщава Правителството на САЩ налага строги мерки спрямо втория по големина производител в света, позовавайки се на \"повтарящи се опасения за безопасност на храните“. Забраната ще остане в сила, докато не бъдат предприети задоволителни действия, съгласувани с американското министерство на земеделието, заяви в свое изявление министърът Сони Пердю. \"Въпреки че международната търговия е важна част от нашите отношения с Бразилия, най-важното е да защитаваме интересите на американските потребители\". Фокус", "date": "2017.06.23", "title": "САЩ спират вноса на бразилско говеждо месо"}
{"url": "http://pik.bg/%D0%B4%D0%BE%D0%BA%D0%B0%D0%B7%D0%B0%D0%BD%D0%BE-%D1%81%D0%B5%D0%BA%D1%81%D1%8A%D1%82-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D1%81%D1%80%D0%B5%D0%B4%D0%BD%D0%BE-54-%D0%BC%D0%B8%D0%BD%D1%83%D1%82%D0%B8-news669210.html", "text": "Когато правим нещо приятно, времето сякаш лети, просто губим представа за него. Когато става дума за секс, колко трябва да продължи той? Дали два или един час, а може би просто 20 минути? Дори и сексът да е толкова страхотен, че да сме забравили името си, твърде вероятно е да нямаме представа каква всъщност е била продължителността му. Е, колко време продължава сексът? Или по-скоро – колко време трябва да продължава? Според популярно проучване, проведено сред 500 двойки, които засичат времето си, докато правят секс в продължение на четири седмици, средното време за акта е около 5 и половина минути. Да, в началото това изглежда наистина кратко, но дали наистина е така? Любопитен е анализът на огромното количество данни, които показват, че при някои от двойките актът продължава 38 секунди, докато при други засеченото време е около 44 минути. Тази огромна разлика определено е повод да се запитаме дали действително има „нормална“ продължителност на секса. Вместо това по-скоро би трябвало да помислим колко време бихме искали да продължи. Сексолози съветват да не измерваме качеството на секса единствено с продължителността му. По-голямо внимание следва да отделим на усещането и удовлетворението, което носи и на двама ни. Бързичките сесии могат да бъдат доста задоволяващи. От друга страна, дългият и продължителен секс може да създаде физически стрес и напрежение в мускулите и да нарани нежната тъкан на женските гениталии.", "date": "2017.06.23", "title": "ДОКАЗАНО! Сексът продължава средно 5,4 минути"}
{"url": "http://pik.bg/%D0%B8%D0%BD%D1%82%D0%B5%D1%80-%D0%BE%D0%BF%D0%B8%D1%82%D0%B2%D0%B0-%D0%B4%D0%B0-%D0%BE%D1%82%D0%BC%D1%8A%D0%BA%D0%BD%D0%B5-%D0%B4%D1%8A%D0%B3%D0%BB%D0%B0%D1%81-%D0%BA%D0%BE%D1%81%D1%82%D0%B0-%D0%BF%D0%BE%D0%B4-%D0%BD%D0%BE%D1%81%D0%B0-%D0%BD%D0%B0-%D1%8E%D0%B2%D0%B5-news669232.html", "text": "Ръководството на Интер ще опита да отмъкне една от основните трансферни цели на големия си враг Ювентус. Става въпрос за крилото на Байерн (Мюнхен) Дъглас Коста, пише \"Медиасет\". Не е тайна, че бръзилецът е желан от \"бианконерите\". За момента обаче двата клуба не могат да се разберат за цената на играча. От Байерн искат 50 милиона евро, докато Юве предлага 40 милиона. Точно това разминаване дава възможност на Интер да подлее вода на торинци. \"Нерадзурите\" са готови да извадят исканите от Байрен пари и така да си осигурят и подписа на играча. На \"Джузепе Меаца\" виждат в Дъглас Коста идеален вариант за заместник на Иван Перишич, който е близо до преминаване в Манчестър Юнайтед. Самият Дъглас Коста иска да премине в състава на Юве, като дори вече е договорил личните си условия с италианския шампион, откъдето му предлагат 6,5 милиона евро на сезон. И тук обаче Интер ще заложи на по-голяма оферта, като \"нерадзурите\" са готови да му дадат заплата от 8 милиона на година.", "date": "2017.06.23", "title": "Интер опитва да отмъкне Дъглас Коста под носа на Юве"}
{"url": "http://pik.bg/%D1%80%D0%BE%D0%BC%D0%B0-%D0%BF%D1%80%D0%B0%D1%89%D0%B0-%D0%B4%D1%83%D0%BC%D0%B1%D0%B8%D1%8F-%D0%B2-%D1%81%D0%BF%D0%BE%D1%80%D1%82%D0%B8%D0%BD%D0%B3-%D0%BB%D0%B8%D1%81%D0%B0%D0%B1%D0%BE%D0%BD-news669236.html", "text": "Нападателят на Рома Сейду Думбия почти сигурно ще продължи кариерата си в Спортинг (Лисабон). Двата клуба преговарят за отдаване на футболиста под наем за един сезон с опцията за откупуване на стойност 6 милиона евро. Привличането на Думбия в Рома от ЦСКА (Москва) през 2015 година срещу 14,4 милиона евро се оказа голям провал, пише Спортал. Само шест месеца по-късно той бе върнат под наем в руския клуб, а след това игра също под наем в отборите на Нюкасъл и Базел, но никой от тях не се реши да откупи изцяло правата му. Сега играчът от Кот д`Ивоар за пореден път ще бъде отдаден под наем, този път на Спортинг с опция за откупуване на стойност 6 милиона евро. Тя ще стане задължителна, ако Думбия вкара 20 гола, или ако клубът се класира за участие в Шампионската лига. През последния сезон 29-годишния нападател вкара 21 гола в 34 мача с екипа на Базел.", "date": "2017.06.23", "title": "Рома праща Думбия в Спортинг (Лисабон)"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BE%D1%82%D1%80%D0%B8%D1%87%D0%B0-%D0%B4%D0%B0-%D0%B5-%D0%B7%D0%B0%D0%BF%D0%B8%D1%81%D0%B2%D0%B0%D0%BB-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D1%81-%D1%88%D0%B5%D1%84%D0%B0-%D0%BD%D0%B0-%D1%84%D0%B1%D1%80-news669260.html", "text": "Американският президент обяви, че не разполага със записи на разговорите си с бившия директор на ФБР. Няколко дни след като го уволни на 9 май, американският президент намекна за възможността да съществуват записи на разговорите му с него. По време на изслушването си в сената бившият директор на ФБР заяви под клетва, че Тръмп поискал от него да му е лоялен. Президентът му казал да прекрати разследването на руската намеса в американските избори от 2016 г. в частта, засягаща бившия съветник за националната сигурност на президента Майкъл Флин.", "date": "2017.06.23", "title": "Тръмп отрича да е записвал разговори с шефа на ФБР"}
{"url": "http://pik.bg/%D0%B3%D1%80%D0%B8%D0%B3%D0%BE%D1%80-%D0%B8%D0%B7%D0%BB%D0%B8%D0%B7%D0%B0-%D0%BD%D0%B0-%D0%BA%D0%BE%D1%80%D1%82%D0%B0-%D0%B4%D0%BD%D0%B5%D1%81-%D1%81%D0%BB%D0%B5%D0%B4%D0%BE%D0%B1%D0%B5%D0%B4-news669246.html", "text": "Най-добрият български тенисист Григор Димитров ще изиграе своя 1/4-финал от турнира \"Куинс клъб\" срещу Даниил Медведев утре в късния следобед. Руският тенисист днес победи с 6:2, 6:2 Танасе Кокинакис. В петък програмата на Централния корт предвижда първата ни ракета да излезе на корта около 17,30 часа наше време. Неговият мач е трети за деня, като първата среща започва в 14,00 часа, предава Спортал. Преди двубоя на Григор двата сблъсъка са Сам Куери срещу Жил Мюлер и Марин Чилич срещу Доналд Йънг.", "date": "2017.06.23", "title": "Григор излиза на корта днес следобед"}
{"url": "http://pik.bg/%D1%81%D1%8A%D1%82%D1%80%D0%B5%D1%81%D0%B5%D0%BD%D0%B8%D1%8F-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%BF%D1%80%D0%B8%D0%BD%D1%86-%D1%85%D0%B0%D1%80%D0%B8-%D1%82%D0%B2%D1%8A%D1%80%D0%B4%D0%B8-%D0%BD%D0%B8%D0%BA%D0%BE%D0%B9-%D0%BD%D0%B5-%D0%B8%D1%81%D0%BA%D0%B0-%D0%B4%D0%B0-%D1%81%D1%82%D0%B0%D0%B2%D0%B0-%D0%BA%D1%80%D0%B0%D0%BB-%D0%B8%D0%BB%D0%B8-%D0%BA%D1%80%D0%B0%D0%BB%D0%B8%D1%86%D0%B0-%D1%81%D0%BB-news669031.html", "text": "Принц Хари хвърли бомбата в специално интервю за списание \"Нюзуик\". \"Никой от нас не иска да стане крал или кралица на страната. Но сме принудени да си изпълняваме задълженията и ще го правим  във възможно най-правилното време. Той обаче признава,че Великобритания и други страни все още се нуждаят от \"магията\" на монархията. Хари не може да прости на фамилята си и това,че са го принудили да върви зад ковчега на майка си Даяна. \"Никое 12-годишно момче не бива да бъде карано да прави такова нещо\", казва младият мъж. И продължава: \"Майка ми току-що беше починала. А аз вървях заедно със стотици други хора, но погледите на множеството бяха към мен и семейството ми\". Той никога не е крил своята тотална липса  на желае  да се захване с \"най-добрата работа в света\". Сега обаче казва,че дори и брат му Уилям не гори от желание да поеме кормилото на кралската власт. В същото време обаче Хари е честен: \"Монархията е нещо за доброто на хората. Кралицата направи повече от много неща за последните 65 години. Ние ще продължим нейната линия. Е, далеч сме от идеята да се конкурираме с нея. Ние сме посметени на мисията да модернизираме тази монархия. Не правим тези промени, защото на нас ще ни е хубаво, а за доброто на народа. Кралицата е повече от фантастична, защото ни позволи да избираме какво и как да правим. И най-вече ни посъветва да чакаме своето време\". Хари и Уилям бяха често критикувани за това,че са спазвали прекалено стриктно всичките си кралски задължения от доста ранна възраст. Сега обаче Хари признава,че се бори за нещо повече от това да е \"Принц Хари\". \"Аз се усещам,че живея в купа на златна рибка. Но вече знам как да управлявам тази купа и да си отварям и затварям сам прозорчето\".", "date": "2017.06.23", "title": "СЪТРЕСЕНИЯ ВЪВ ВЕЛИКОБРИТАНИЯ! Принц Хари твърди: Никой не иска да става крал или кралица след баба ми (СНИМКИ)"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D1%81%D0%B4%D0%B5%D0%BB%D0%BA%D0%B0-%D0%BD%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-%D0%BD%D0%B0-%D0%B5%D1%81-%D0%B2%D1%8A%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news669264.html", "text": "Британският премиер Тереза Мей е предложила в Брюксел на останалите европейски лидери споразумение за статута на техните граждани в Обединеното кралство, което тя самата окачествила като \"справедливо\". Мей посочила още, че не иска никой да си тръгва от Великобритания заради излизането от ЕС, нито семейства да се налага да бъдат разделяни, предаде Ройтерс. Очертавайки петте водещи принципа на своето \"справедливо и сериозно предложение\", на срещата на върха в Брюксел Мей казала пред лидерите, че иска да предложи сигурност за бъдещето на гражданите на съюза във Великобритания, като отново е използвала по-мек тон в подхода си към Брекзит. \"Тази вечер премиерът представи детайли във връзка с правата и статута на европейските граждани във Великобритания след Брекзит - обещавайки да им даде гаранции и приоритетно значение в преговорите\", каза високопоставен източник от британското правителство. \"Премиерът заяви, че изразената от Обединеното кралство позиция представлява справедливо и сериозно предложение - такова, чиято цел е да даде възможно най-голяма сигурност на гражданите, които вече са се установили във Великобритания, градят кариери и живот, и допринасят толкова много за нашето общество\", допълва той. Мей представила плана - за който много хора в нейната партия се надяват, че чрез него ще бъде намалена имиграцията - и след това си тръгнала от срещата. Останалите лидери продължили да обсъждат въпроса за излизането на Обединеното кралство без нея. Според казаното от Мей тя искала да внесе сигурност в обстановката, като е заявила, че гражданите на ЕС няма да бъдат карани да напускат кралството при излизането от съюза, както и че всички граждани на ЕС, пребиваващи законно на британска територия към момента на Брекзит, ще могат да уредят статута си. Тя също така предвижда да бъде предложено на гражданите на ЕС, които пребивават във Великобритания от поне пет години, да могат - до определена, но неуточнена дата - да кандидатстват за нова категория статут на уседналост. По силата на този статут те ще бъдат третирани като британски граждани, що се отнася до здравеопазване, образование, социални помощи и пенсии. Гражданите на ЕС, на които не им достигат години в Обединеното кралство, ще получат право да съберат изискуемите години на пребиваване, за да придобият този статут. Британските власти вероятно ще дадат и толеранс най-вероятно за период до две години, в който хората ще могат да уредят статута си.", "date": "2017.06.23", "title": "ВАЖНО! Тереза Мей предлага сделка на гражданите на ЕС във Великобритания"}
{"url": "http://pik.bg/%D0%B8%D1%81%D0%BA%D1%80%D0%B8-%D0%B2-%D0%B5%D1%84%D0%B8%D1%80%D0%B0-%D0%B1%D0%B5%D1%82%D0%B8%D0%BD%D0%B0-%D0%B6%D0%BE%D1%82%D0%B5%D0%B2%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D0%BA%D1%8A%D0%B4%D1%80%D0%B8%D0%BD%D0%BA%D0%B0-%D0%BA%D1%8A%D0%B4%D1%80%D0%B8%D0%BD%D0%BE%D0%B2%D0%B0-%D0%B4%D0%B0-%D0%B7%D0%B0%D0%BF%D0%BB%D0%B0%D1%88%D0%B8%D1%85-%D1%8F-%D0%BD%D0%BE-%D1%81%D1%8A%D1%81-news669272.html", "text": "Горещите страсти след скандала Бетина Жотева - Къдринка Къдринова не спират. Н Къдринка Къдринова коментира скандала така: \"Имам една информация, с която отивам на това заседание и искам да разбера дали е така. Какъв е проблемът да си задам въпроса публично? Проблемът идва, след като в частен разговор получавам от нея заплахи\". Бетина Жотева й отговори: \"Това, което се представя на хората, е половинчата, цензурирана информация. Слава Богу, излезе тази стенограма. Много добре искам да я прочетете... Защото това е христоматиен пример за фалшива новина\". Жотева цитира пред Нова телевизия конкретно извадки от стенограмата и въпроса на Къдринова. \"Това е долна лъжа и манипулация - цялата комбинация от твърдението й... На какво има право тя? Това е манипулация, че аз лобирам за затваряне на \"Радио България\" - нещо, което е абсолютно невярно. Не знам точно срещу кого е ударът - срещу мен или госпожа Захариева. Какво съм заплашила?! \"Ще видиш какво става\" - да, защото вече съм завела дело в прокуратурата\", заяви Жотева. \"Това е фалшива новина! Това е пар екселанс фалшива новина, която е казана на място, пълно с журналисти, парламентаристи. Аз отивам в съда и прокуратурата и ще я съдя за разпространяване на клевета и набеждаване\", категорично заяви Бетина Жотева и добави: \"Това са изключително тежко обвинение срещу мен и срещу вицепремиера на държавата. Аз не съм лобирала пред чужди посланици за закриването на радиото. След като тя може да каже всичко, значи и аз мога да кажа всичко\". \"Защо не я пребихте тогава направо?\", попита Виктор Николаев. \"Когато моето име и хора, цели институции, които аз уважавам, са несправедливо обвинени, имам право да се защитавам. Аз съм избрала културния начин - чрез съда\", отговори Жотева. Тя допълни, че няма представа какво означава исканата й оставка от Асоциацията на журналистите. Къдринка Къдринова опонира накрая и попита: \"Искам да знам могат ли журналистите да задават въпроси. Задаван е въпрос, получен отговор. Защо следват заплахи, не мога да си обясня\". \"Всеки трябва да носи отговорност за това, което говори. И понеже чувството за отговорност не само у журналисти, но и у политици, се е изпарило, всеки трябва да носи отговорност за това, което казва\", заяви Бетина Жотева. а 15 юни по време на заседание на комисията по културата и медиите в Народното събрание, между двете възникна спор по казуса \"Радио България\".", "date": "2017.06.23", "title": "ИСКРИ В ЕФИРА: Бетина Жотева скочи на Къдринка Къдринова: Да, заплаших я, но със..."}
{"url": "http://pik.bg/%D0%BA%D1%80%D1%83%D1%82%D0%B8-%D0%BC%D0%B5%D1%80%D0%BA%D0%B8-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%89%D0%B5-%D1%81%D0%BB%D0%B5%D0%B4%D1%8F%D1%82-%D1%87%D0%B0%D1%82%D0%BE%D0%B2%D0%B5%D1%82%D0%B5-%D0%BD%D0%B0-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8-%D0%BB%D0%B8%D1%86%D0%B0-news669257.html", "text": "Германският парламент одобри план за следене на комуникациите на заподозрени лица в кодирани приложения като WhatsApp и Skype, предаде АП. Законът бе приет с гласовете на управляващата коалиция. Той разширява правомощията на следователите да инсталират шпионски софтуер в мобилните телефони и компютрите на заподозрени в различни престъпления. Досега това важеше само за заподозрени терористи, но вече обхваща и престъпления като укриване на доходи и компютърни измами. Днешното гласуване е от голямо значение за страна, която обикновено строго защитава личните данни заради тежестта на миналото си с двете диктатури през 20 в. - нацистката и комунистическата в следвоенна Източна Германия, отбелязва АФП. Вътрешният министър Томас де Мезиер изрази задоволство от приемането на този закон, който по думите му компенсира технологичното изоставане на държавата от престъпниците, защото те масово ползват тези приложения за кодирани съобщения. \"Не може успехът на една съдебна процедура или прилагането на закона да зависи от това какво средство за комуникация ползва дадено лице, да зависи от това дали ползва УотсАп или праща есемес\", изтъкна Де Мезиер за в. \"Ханделсблат\". Опозиционните партии на крайната левица и Зелените гласуваха против с аргумента, че се въвежда средство за безпрецедентно следене на населението.", "date": "2017.06.23", "title": "КРУТИ МЕРКИ! В Германия ще следят чатовете на заподозрени лица"}
{"url": "http://pik.bg/%D0%BD%D1%8F%D0%BC%D0%B0-%D1%81%D0%BF%D0%B8%D1%80%D0%BA%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%B8%D0%B7%D0%BF%D0%B8%D1%82%D0%B0-%D1%80%D0%B0%D0%BA%D0%B5%D1%82%D0%B5%D0%BD-%D0%B4%D0%B2%D0%B8%D0%B3%D0%B0%D1%82%D0%B5%D0%BB-news669267.html", "text": "Северна Корея извърши ново изпитание на ракетен двигател, за което САЩ предполагат, че може да е част от програмата й за разработване на междуконтинентална балистична ракета. Това заяви американски официален източник, цитиран от Ройтерс. САЩ смятат, че изпитанието - поредният от серия тестове на двигатели и ракети тази година - може да е било на най-малката степен на двигател на междуконтинентална балистична ракета, посочи той.", "date": "2017.06.23", "title": "НЯМА СПИРКА! Северна Корея изпита ракетен двигател"}
{"url": "http://pik.bg/%D1%87%D0%B5%D1%80%D0%BD%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D1%81%D0%B0%D0%BC%D0%BE-%D0%B7%D0%B0-%D0%B4%D0%B5%D0%BD%D0%BE%D0%BD%D0%BE%D1%89%D0%B8%D0%B5-%D1%82%D1%80%D0%B8%D0%BC%D0%B0-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0-news669281.html", "text": "МВР При тях един човек е пострадал. Трима души са загинали, а един е с опасност за живота при катастрофи през изминалото денонощие. Това съобщиха от пресцентъра на . Общо в страната са станали 19 произшествия. При тях 25 души са ранени. В София са регистрирани 141 леки и една тежка катастрофа.", "date": "2017.06.23", "title": "Черна статистика! Само за денонощие, трима души са загинали по пътищата "}
{"url": "http://pik.bg/%D1%83%D0%B6%D0%B0%D1%81-%D1%82%D0%BE%D0%B7%D0%B8-%D0%BA%D0%BE%D1%88%D0%BC%D0%B0%D1%80-%D1%89%D0%B5-%D1%81%D0%B5-%D0%BF%D0%BE%D0%BC%D0%BD%D0%B8-%D0%B2%D0%B8%D0%BD%D0%B0%D0%B3%D0%B8-%D0%B8%D0%B2%D0%BE-%D0%BF%D0%B8%D1%89%D1%8F%D1%82-%D0%BA%D0%B0%D1%82%D0%BE-%D0%BB%D1%83%D0%B4%D0%B8---%D0%B0%D0%BA%D0%BE-%D1%83%D0%BC%D1%80%D0%B0%D1%82-%D0%B3%D0%B8-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D0%B2-%D0%BD%D1%8F%D0%BA%D0%BE%D1%8F-%D0%B3%D0%BE-news669227.html", "text": "71 души, сред които и четири деца, наблъскани на 14 кв.м. - без осветление, без вентилация, без прозорец. Кислородът е свършил за не повече от три часа. Бежанците от Сирия, Ирак и Афганистан се опитват да привлекат вниманието на шофьора с тропане и блъскане по вратата на хладилния камион. Мъжът ги чува, но не отваря, защото така му е наредено. Всичките 71 души загиват мъчително. Кадрите от тази трагедия, разиграла се през лятото на 2015, са толкова шокиращи, че малко след това Меркел отвори границите на Германия за бежанците, отбелязват в тази връзка редица медии и добавят: Посланието беше повече от ясно - подобно нещо не бива да се случва никога повече! Тази седмица в унгарския град Кечкемет започна процесът срещу каналджиите, организирали курса на въпросния \"камион на смъртта\". Повечето от трафикантите са български граждани. Установено е, че между февруари и август 2015 те са превозили нелегално поне 1200 мигранти, от които са получили повече от 300 000 евро. От средата на август 2015, тоест - преди трагедията със задушилите се 71 бежанци, каналджиите са били наблюдавани от унгарската полиция, която дори е подслушвала телефонните им разговори. Този факт накара много германски медии да спекулират, че трагедията е можела да бъде предотвратена. Унгарските власти обаче отхвърлят обвиненията и поясняват, че прихванатите телефонни разговори са били преведени и анализирани чак по-късно - след фаталния завършек на пътуването, довело до смъртта на 71 души. Записаните разговори разкриват цялата жестокост и безскрупулност на трафикантите. В един от тях шофьорът на камиона, 26-годишен български гражданин, казва: \"Иво, Иво, мисля, че не могат да дишат. На сто процента съм сигурен, не нямат повече въздух. Пищят като луди!\". Отговорът обаче гласи: \"Абе, виж само да не прегрее таз пущина. Карай, карай и толкоз... Няма да отваряш, а ако умрат, ги изхвърли в някоя горичка в Германия\". Предполага се, че присъдата ще бъде произнесена най-рано в края на годината. Предстои да бъдат изслушани поне 200 свидетели, заяви адвокатът Миклош Магони, който е служебен защитник на един от обвиняемите български граждани. На въпрос дали клиентът му осъзнава какво е направил, адвокатът отговаря: \"Разбира се, че станалото го е засегнало по болезнен начин. Та той самият има семейство и деца\". Въпросният 30-годишен българин е обвинен за подстрекаване към убийство на бежанци. Именно той, заедно с основния обвиняем - афганистанец, е дал указания на шофьора да не отваря вратите. Адвокат Магони се оплаква пред \"Тиролер Цайтунг\", че по време на процеса има огромни трудности с преводите. \"Нито един от обвиняемите не разбира унгарски, а процесът се води именно на този език. За всеки един от обвиняемите трябва да се осигури преводач, а качеството на превода е просто ужасяващо\", казва той. Обвинението обхваща 59 000 страници. Според сегашните преценки, обвиняемите ги очакват или доживотни присъди, или минимум 20 години лишаване от свобода. news.bg", "date": "2017.06.23", "title": "УЖАС! Този кошмар ще се помни винаги: \"Иво, пищят като луди!\" - \"Ако умрат, ги изхвърли в някоя горичка\""}
{"url": "http://pik.bg/%D1%88%D0%BE%D0%BA-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%B2-%D0%BC%D0%BE%D1%80%D0%B3%D0%B0-%D0%B4%D0%B0%D0%B2%D0%B0%D0%BB%D0%B8-%D1%82%D1%80%D1%83%D0%BF%D0%BE%D0%B2%D0%B5-%D0%BD%D0%B0-%D0%B5%D0%BA%D1%81%D1%82%D1%80%D0%B0%D1%81%D0%B5%D0%BD%D1%81%D0%B8-news669307.html", "text": "Работници в моргата в Санкт Петербург са подведени под отговорност заради това, че са нарушили закона. През 2016 г. победителката в популярното в Русия шоу \"Битка на екстрасенсите\" два пъти била канена в учебната секция на моргата към \"Съдебно-медицинска експертиза\", за да й бъдат проверени \"екстрасенските способности\". За \"експеримента\" били използвани трупове на починали хора, които били оставени в моргата. Достъпът до тях бил осъществен без разрешение на ръководството, а случващото се не било оформено със съответните документи. Прокуратурата е започнала проверка по случая.", "date": "2017.06.23", "title": "ШОК! Работници в морга давали трупове на екстрасенси "}
{"url": "http://pik.bg/%D0%BB%D0%B5%D0%B2%D1%81%D0%BA%D0%B8-%D1%81-%D0%BC%D0%BE%D1%89%D0%B5%D0%BD-%D1%83%D0%B4%D0%B0%D1%80-%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80-news669310.html", "text": "\"Сините\" се готвят за мощен удар на трансферния пазар. В Левски ще бъдат привлечени четирима нови футболисти със средствата, придобити след последните две сделки на \"Герена\". Вчера бе финализирана продажбата на Мехди Бурабия, който замина за Турция. Коняспор ще плати 550 хил. евро, а след като се извади процентът за Черно море, в касата на \"сините\" ще влязат 420 хил. Самият Бурабия пък ще получава по 50 хил. долара на месец от носителя на Купата на Турция. С парите от продажбите на Краев и Бурабия в Левски са се амбицирали сериозно да подсилят състава си, пише \"Меридиан мач\". След контролата с Черно море треньорът Николай Митов обяви, че вече чака 2 нови халфа. За позицията в средата на терена се водят разговори с Франсиско Жуниор от Стрьмсгодсет, играч от Лига 2 на Франция, както и с Владимир Гаджев. Жуниор е считан за сигурен нов на \"Герена\". Освен тези играчи в Левски са се върнали към идеята да бъде взето и крило, а ако има възможност и още един бранител. На \"Герена\" обаче трябва да побързат с трансферите, ако искат новите да бъдат картотекирани за мачовете със Сутиеска в Лига Европа. Така трансферният вихър на \"Герена\" продължава. Цял отбор нови футболисти се очертава да се подвизават за \"сините\" през задаващата се кампания. Огромни надежди се възлагат на Мапуку и Буш, които са доказани голмайстори в българското първенство. Почти сигурно в Левски ще наложат схема с двама централни нападатели. Очаква се Франсиско Жуниор пък да е сред лидерите в средата на терена за тима. Така отборът ще има коренно различен облик в сравнение с изминалия сезон.", "date": "2017.06.23", "title": "Левски с мощен удар на трансферния пазар!"}
{"url": "http://pik.bg/%D0%BA%D0%BE%D0%BC%D1%81%D0%BE%D0%BC%D0%BE%D0%BB%D1%8C%D1%81%D0%BA%D0%B0%D1%8F-%D0%BF%D1%80%D0%B0%D0%B2%D0%B4%D0%B0-%D1%87%D0%B5%D1%82%D0%B8%D1%80%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%80%D0%B0%D0%B9%D0%BE%D0%BD%D0%B0-%D0%B1%D1%8F%D1%85%D0%B0-%D0%BE%D0%B1%D1%8F%D0%B2%D0%B5%D0%BD%D0%B8-%D0%BE%D1%82-%D1%8E%D0%BD%D0%B5%D1%81%D0%BA%D0%BE-%D0%B7%D0%B0-%D0%B1%D0%B8%D0%BE%D1%81%D1%84%D0%B5%D1%80%D0%BD%D0%B8-%D1%80%D0%B5%D0%B7%D0%B5%D1%80%D0%B2%D0%B0%D1%82%D0%B8-news669231.html", "text": "На сесията на Междудържавния координационен съвет по въпросите на образованието, науката и културата на ЮНЕСКО, проведена в ООН между 12 и 15-ти юни, българските резервати „Централен Балкан“, „Червена стена“, „Сребърна“ и „Узунбуджак“ са официално утвърдени и съответстват на \"Севилската стратегия\" за устойчиво използване на природните ресурси. Съгласно \"Севилската стратегия\", подписана през 1995 г. резерватите от нов тип са със строго охраняем статут, поради уникалната си флора и фауна. Освен това, в тези защитени територии се произвеждат и висококачествени местни био-продукти със съответните сетификати. Фокус", "date": "2017.06.23", "title": "\"Комсомольская правда\": Четири български района бяха обявени от ЮНЕСКО за биосферни резервати"}
{"url": "http://pik.bg/%D0%B3%D1%83%D0%B3%D1%8A%D0%BB-%D0%BD%D0%B0%D0%BF%D0%BE%D0%BC%D0%BD%D1%8F-%D0%B7%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0%D1%82%D0%B0-%D0%BE%D1%82-%D1%80%D0%BE%D0%B6%D0%B4%D0%B5%D0%BD%D0%B8%D0%B5%D1%82%D0%BE-%D0%B0%D0%BD%D0%B8%D0%BC%D0%B0%D1%82%D0%BE%D1%80%D0%B0-%D0%BE%D1%81%D0%BA%D0%B0%D1%80-%D1%84%D0%B8%D1%88%D0%B8%D0%BD%D0%B3%D0%B5%D1%80-news669222.html", "text": "Днес се навършват 117 години от рождението на създателя на авангардното кино Оскар Фишингер. Той става известен с това, че десетилетия преди появата на компютърната графика и музикалните клипове създава абстрактна анимация. Автор е на спецефектите в един от първите научно-фантастични филми - \"Fritz Lang's 1929 Woman In The Moon\". Създател е на повече от 50 късометражни филма, нарисувал е около 800 платна, много от които се намират в музеи, галерии и частни колекции в цял свят. В чест на годишнината Google му посвети един от специалните си дудъли, пише news.bg.", "date": "2017.06.23", "title": "\"Гугъл\" напомня за годишнината от рождението аниматора Оскар Фишингер"}
{"url": "http://pik.bg/%D0%B4%D1%80%D0%B0%D0%BC%D0%B0%D1%82%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BA%D0%B0%D1%81-%D0%B4%D1%8A%D1%80%D0%B6%D0%B8-%D1%86%D1%81%D0%BA%D0%B0-%D0%BD%D0%B0-%D1%82%D1%80%D1%8A%D0%BD%D0%B8-news669320.html", "text": "ЦСКА очаква окончателно решение по жалбата за евроучастието си от Арбитражния съд в Лозана до 26 юни (понеделник). Пьрвоначално прогнозите сочеха, че отговор на жалбата на клуба ще бъде даден още до петък, но това почти сигурно няма да се случи, пише \"Тема Спорт\". ЦСКА сезира международния съд, след като бе изваден от жребия за Лига Европа минути преди неговото начало в понеделник. Това е станало по лично решение на генералния секретар на Централата Теодор Теодоридис. \"Червените\" бяха заменени от Дунав Русе. Юридическият екип, който защитава правата. на ЦСКА, веднага е подготвил документи за жалба дo КАС, като арбитражът ще дaде окончателния отговор дали \"армейците\" ще играят в Лига Европа, или няма да бъдат допуснати до турнира. УЕФА трябва да се съобрази със съда. Любопитно е да се отбележи, че до този момент евроцентралата под никаква форма не е съобщила официално защо ЦСКА бе изваден от жребия, какво следва за клуба оттук насетне и за какъв период евентуално няма да може да играе в евротурнирите. Отговорът от КАС ще развърже ръцете на \"червените\" относно селекцията, която в момента е в изчаквателен режим. На база на решението на съда в Лозана \"армейците\" ще финализират разговорите, които имат за няколко нови играчи. Отворен остава въпросът около бъдещето на Петрус Бумал и Арсенио Нунеш в ЦСКА. За Арсенио треньорът Стамен Белчев заяви, че се чака в лагера още във вторник. 3 дни по-късно португалецът още не се е появил в Австрия и \"червените\" явно опитват да договорят продажбата му в Морейрензе. За Бумал не е съобщено нищо, но е на 99% сигурно, че той ще се раздели с ЦСКА.", "date": "2017.06.23", "title": "Драмата продължава! КАС държи ЦСКА на тръни"}
{"url": "http://pik.bg/%D0%BD%D1%8F%D0%BC%D0%B0-%D0%BC%D1%8A%D1%80%D0%B4%D0%B0%D0%BD%D0%B5-%D1%80%D0%B0%D0%B7%D0%BF%D0%B8%D1%82%D0%B2%D0%B0%D1%82-%D0%B2-%D0%BF%D0%BE%D0%BB%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D1%81%D0%B8%D0%BD%D0%B0-%D0%BD%D0%B0-%D1%82%D1%83%D1%81%D0%BA-%D0%B7%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8-%D0%B8%D0%B7%D0%BC%D0%B0%D0%BC%D0%B8-news669315.html", "text": "Изслушването на Михал Туск пред парламента на Полша може да навреди силно политически на баща му Доналд Туск - бивш министър-председател на Полша и настоящ председател на Европейския съвет, съобщава Гласът на Варшава. В официално заявление на Михал Туск се сочи, че баща му е имал добри познания за финансовите измами на инвестиционната компания „Амбър Голд“, което може да поднови политическите атаки срещу бившия министър-председател. Според медиите на страната разпитът пред парламента е целял да унижи политически Доналд Туск.", "date": "2017.06.23", "title": "НЯМА МЪРДАНЕ! Разпитват в полския парламент сина на Туск за финансови измами"}
{"url": "http://pik.bg/%D1%86%D1%81%D0%BA%D0%B0-%D0%B3%D0%BE%D1%82%D0%B2%D0%B8-%D1%83%D0%B4%D0%B0%D1%80---%D0%B2%D0%B7%D0%B8%D0%BC%D0%B0-%D0%B2%D1%80%D0%B0%D1%82%D0%B0%D1%80-%D0%BE%D1%82-%D0%B5%D0%BB%D0%B8%D1%82%D0%B0-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-news669327.html", "text": "ЦСКА готви впечатляващ трансфер. Отборът продължава да търси вратар, който да е алтернатива на Георги Китанов. Полякът Гжегож Сандомиерски, който се считаше за сигурно ново попълнение, е отхвърлил офертата на армейците, за да продължи да играе в родината си за вицешампиона Ягиелония. При това положение в ЦСКА ще се насочат към друга цел. Смята се, че това е вратар от Италия, като преговорите са в напреднала фаза. Играчът дори се очаква да пристигне в следващите дни на лагера в Австрия. До момента клубът е подписал само с един нов - бразилецът Рафаел Енрике, пише \"Сега\".", "date": "2017.06.23", "title": "ЦСКА готви удар - взима вратар от елита на Италия"}
{"url": "http://pik.bg/%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%B4%D0%B2%D0%B0-%D0%BA%D0%B0%D0%BC%D0%B8%D0%BE%D0%BD%D0%B0-%D0%BF%D1%80%D0%B0%D1%82%D0%B8-%D1%88%D0%BE%D1%84%D1%8C%D0%BE%D1%80-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news669316.html", "text": "На 22.06.2017 г.около 15.25 ч. в гр. Смолян на ул. \"Невястата\" товарен автомобил „Форд Транзит“, собственост на фирма, управляван от И. Д. /38-годишен/ от гр. Пловдив, поради несъобразена скорост, навлиза частично в пътната лента за насрещно движение и странично блъска насрещно движещият се товарен автомобил „Пежо“, собственост на фирма от гр. Пещера, управляван от 29-годишен мъж от гр. Смолян. От удара товарният автомобил „Пежо“, отскача назад и се блъска в движещият се зад него специален автомобил, собственост на охранителна фирма и управляван от 56-годишен мъж от гр. Пловдив. Леко ранен е водачът на товарен автомобил „Пежо“, който е с охлузвания в областта на главата, двете ръце и комоцио. Прегледан е в МБАЛ-Смолян, без опасност за живота. Произшествието е посетено от екип на „Пътна полиция“ и е взето отношение по Закона за движение по пътищата.", "date": "2017.06.23", "title": "Катастрофа между два камиона прати шофьор в болница "}
{"url": "http://pik.bg/%D0%BF%D0%BE%D0%B7%D0%BD%D0%B0%D0%B2%D0%B0%D1%82%D0%B5-%D0%BB%D0%B8-%D1%8F-%D1%82%D0%BE%D0%B2%D0%B0-%D0%B5-%D0%BA%D0%B0%D1%80%D0%B8-%D0%BA%D0%BE%D1%8F%D1%82%D0%BE-%D0%B3%D1%8A%D1%80%D0%BA%D1%8A%D1%82-%D0%B1%D0%BE%D1%81%D0%BA%D0%BE%D1%81-%D0%BE%D1%82%D0%BD%D0%B5%D1%81%D0%B5-%D0%BD%D0%B0-%D1%81%D0%BF%D0%B8%D1%80%D0%BA%D0%B0%D1%82%D0%B0-%D0%B4%D0%B8%D0%BF%D0%BB%D0%BE%D0%BC%D0%B8%D1%80%D0%B0-%D1%81%D0%B5-news669324.html", "text": "19-годишната пловдивчанка Катерина Матеева, която преживя изключително тежки моменти след катастрофата на моста на Герджика, се дипломира в ЕГ \"Иван Вазов\". Момичето бе буквално премазано от колата на гръцкия студент Христос Боскос на 19 май 2014 година. За щастие след дълго лечение и много силна воля днес Кари пълноценно продължава живота си.", "date": "2017.06.23", "title": "ПОЗНАВАТЕ ЛИ Я! Това е Кари, която гъркът Боскос отнесе на спирката! Дипломира се!"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%B1%D0%BE%D1%8F%D1%82-%D0%BD%D0%B0%D0%B4-%D1%81%D0%BF%D0%B5%D1%88%D0%BD%D0%B8-%D0%BC%D0%B5%D0%B4%D0%B8%D1%86%D0%B8-%D0%BD%D0%B5-%D1%81%D0%BF%D0%B8%D1%80%D0%B0-4-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D0%B7%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-20-%D0%B4%D0%BD%D0%B8%E2%80%A6-news669286.html", "text": "За последните 20 дни са регистрирани 4 нападения над лекарски екипи в Спешна помощ. 33% от лекарите в спешна помощ са били или свидетели или обект на насилие, показва проучване. Въпреки това медиците помагат. Това каза пред Би Ти Ви Десислава Кателиева, председател на Националната асоциация на работещите в спешната помощ. „Въпреки насилието колегите помагат. Правим го с любов, но не знам до кога, както и докога ще имаме търпението да го правим. Ние работим непрекъснато в агресия“, добави тя. „Държавата трябва да предприеме много спешни мерки за защита на екипите, които оказват спешна помощ. Трябва да има много близка връзка между полицията и спешните екипи“, категорична беше Екатерина Станчева, председател на Сдружение „Етика в медицината“. По думите на лекарите, рискът за екипите няма как да се прецени. „Сигналите се препредават от тел. 112. Няма как да се прецени рискът, ако не сме предупредени предварително. Колежката ми е попаднала при една пиянска компания, въоръжена само с чантата си и бялата си престилка“, добави Кателиева. „Агресията срещу нас ескалира. Ние отиваме на сляпо, не знаем дали се касае за животозастрашаваща ситуация. Остава въпросът дали държавата ще ни защити, за да ни стимулира да останем в системата“, завърши тя.", "date": "2017.06.23", "title": "СТРАШНО! Боят над спешни медици не спира! 4 инцидента за последните 20 дни…"}
{"url": "http://pik.bg/%D0%BC%D1%8A%D0%B6-%D1%81%D0%B5-%D0%BD%D0%B0%D1%80%D1%8A%D0%B3%D0%B0-%D1%81-%D0%BD%D0%BE%D0%B6-%D0%B2-%D0%B3%D1%8A%D1%80%D0%B4%D0%B8%D1%82%D0%B5-%D1%81%D0%BB%D0%B5%D0%B4-%D1%81%D0%BA%D0%B0%D0%BD%D0%B4%D0%B0%D0%BB-%D1%81-%D0%B6%D0%B5%D0%BD%D0%B0-news669319.html", "text": "На 22.06.2017 г. около 02.00 ч. в РУ-Чепеларе е получено съобщение чрез ЕЕНСП 112, че 48-годишен мъж в дома си в Чепеларе, се е самонаранил умишлено и е с прободена рана в областта на гръдния кош, гласи полицейската сводка. На място пристигат служителите на РУ-Чепеларе, които установяват, че инцидентът е възникнал след битов скандал между пострадалия и живеещата с него на семейни начала жена. На пострадалия му е оказана медицинска помощ и е настанен в МБАЛ \"Д-р Братан Шукеров\" - Смолян, без опасност за живота. Местопроизшествието е посетено от дежурна оперативна група при РУ-Чепеларе и е извършен оглед. По случая е образувано досъдебно производство.", "date": "2017.06.23", "title": "Мъж се наръга с нож в гърдите след скандал с жена"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%87%D0%B0%D1%81%D1%82%D0%B5%D0%BD-%D0%B8%D0%BC%D0%BE%D1%82-%D0%B1%D0%BB%D0%BE%D0%BA%D0%B8%D1%80%D0%B0-%D0%B4%D0%BE%D1%81%D1%82%D1%8A%D0%BF%D0%B0-%D0%B4%D0%BE-%D0%BF%D0%BB%D0%B0%D0%B6-%D1%81%D0%B8%D0%BB%D0%B8%D1%81%D1%82%D0%B0%D1%80-news669275.html", "text": "„РИОСВ не ми дадоха разрешение тук да има паркинг, тъй като имотите се намират в защитена зона”, заяви пред Нова тв. Ивайло Ставрев, наемател на частните терени, които трябваше да бъдат приспособени като паркинг. „Казаха ми, че трябва да си охранявам имота, иначе ще ми наложат 10 000 лева глоба. Не искам да спирам достъпа, но след като го има това разпореждане, няма какво да направя”, допълни той. „В този отказ на РИОСВ не е посочено, че обектът трябва да бъде ограден. Всеки ден има все по-малко хора на плажа”, заяви от своя страна Стойчо Монев, концесионер на плажа. Ставрев съобщи още, че няма как да сложи жива охрана, която да пропуска специализирана техника, тъй като това са допълнителни средства за него. Концесионерът на плажа пък си е предвидили ресурс за концесионната такса, но ако ситуацията не се промени ще претърпи сериозни загуби, които трудно ще си възвърнат във времето. Нито туристи, нито линейки, нито каквато и да било техника може да стигне до плажа Силистар. Причината – частните терени, през които се минава, за да се стигне до плажа, са заградени с колчета, сложена е табела „Частен имот”.", "date": "2017.06.23", "title": "СКАНДАЛ! \"Частен имот\" блокира достъпа до плаж Силистар"}
{"url": "http://pik.bg/%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%81%D1%8A%D0%B2%D0%B5%D1%82%D0%BD%D0%B8%D1%86%D0%B8-%D1%81-%D1%83%D0%BD%D0%B8%D0%BA%D0%B0%D0%BB%D0%B5%D0%BD-%D0%B8%D0%B7%D0%B2%D0%BE%D0%B4-%D0%B3%D1%80%D0%B0%D0%B4%D1%81%D0%BA%D0%B8%D1%8F%D1%82-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B7%D0%B0%D0%BA%D1%8A%D1%81%D0%BD%D1%8F%D0%B2%D0%B0-%D0%B7%D0%B0%D1%89%D0%BE%D1%82%D0%BE-%D0%BD%D1%8F%D0%BC%D0%B0-%D0%BF%D0%B0%D1%80%D0%B8-news669266.html", "text": "Столичните общински съветници Зафир Зарков от ГЕРБ и Калоян Паргов от БСП спориха в ефира на БНТ защо закъснява градския транспорт, след като водещия им показа снимка, на която се вижда, че в чак пик транспортът се движи на 43 минути. „Ако искаме по-добър градски транспорт, трябва още разходи“, заяни представителят на ГЕРБ. „ Защо не дофинансирахме транспорта, за да се возим през 23, а не през 43 минути“, отвърна Паргов. Според представителя на ГЕРБ транспортът в София всяка година става все по-добър, което предизвика бурна реакция от страна на Паргов, който реагира с „Вижда се колко е добър“. Накрая и двамата стигнаха до мнението, че за да е редовен транспорта трябват още пари. За високата чена на билетчето и каква услуга получаваме отсреща никой така и не повдигна въпроса. Общинските съветници спориха и защо Столична община е продължила договора на частна автобусна фирма за 15 линии за още 2 години, а не са купени автобуси. Линиите обслужват близките села. Според представителя на ГЕРБ това било еднократно и докато се закупят автобуси, които да обслужват тези линии. Представителят на БСП заяви, че заради това някой трябва да понесе отговорност, защото не е видял, че през 2017-1018 е изтекъл договора и да подаде оставка. Накря стана ясно, че за първа година Центърът за градска мобилност няма неразплатени плащания.", "date": "2017.06.23", "title": "Общински съветници с уникален извод: Градският транспорт закъснява, защото няма пари"}
{"url": "http://pik.bg/%D1%83%D0%B4%D0%B0%D1%80%D0%B8%D1%85%D0%B0-%D0%BD%D0%B8-%D1%80%D1%83%D0%BC%D1%8A%D0%BD%D1%86%D0%B8%D1%82%D0%B5-%D1%81-27-%D0%BF%D0%BE-%D0%B2%D0%B8%D1%81%D0%BE%D0%BA%D0%B8-%D0%B4%D0%BE%D1%85%D0%BE%D0%B4%D0%B8-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-news669303.html", "text": "Румънците са най-често даваната страна като пример за бедност и ниски доходи в европейския печат. Дори по-често от другата най-бедна страна в обединена Европа - България. Но румънците вече получават с 27% по-високи доходи от българите, показват данните на Евростат, цитирани от Би Ти Ви. Само за последната година доходите в северната ни съседка са се увеличили с над 14%, а долната камара на румънския парламент гласува драстично увеличение на заплатите на лекарите и учителите до 2019 година, като лекарските заплати се очаква да се удвоят и да стигнат 5000 лева за шеф на отделение. Така румънците убедително печелят битката на честта за предпоследното място за размер на заплатите в 28-членния европейски блок. И все повече се доближават до централноевропейските страни, докато се откъсват от България. 1419 лева е средната брутна заплата в 19-милионата страна на север от Дунав към юни 2017 г. срещу 1034 за най-бедния член на ЕС. След облагане в джоба на румънците влизат чисто 1020 лева, а след данъци заплата у нас е 807 лева. И в България, и в Румъния най-високи са доходите в IT сектора. Румънците, които работят в сферата на информационните технологии, печелят средно по 3250 лева преди облагане, срещу 2159 лева у нас. Голямата разлика в средните доходи в двете съседки идва от големия брой румънци, заети в индустрията. Работещите в този сектор получават средно по 2600 лева месечна заплата в Румъния срещу 1647 в България. Заетите в банковия сектор, пенсионното осигуряване и застраховането в Румъния получават средно 2427 лева срещу 1612 лева у нас. Стартовата заплата на румънски учител е 841 лева като правителството се ангажира да увеличи възнагражденията на младите учители до 1372 лева през 2022 лева. За начало на кариерата си учителите у нас получават 660 лева. Нашето правителство обеща да вдигне стартовата учителска заплата с 15% още от септември и тя да стане 759 лева преди облагане с данъци. Съществена е разликата в базовото възнаграждението на лекарите у нас и в Румъния – 1956 лева месечно в Румъния срещу 1000 лева в България.", "date": "2017.06.23", "title": "УДАРИХА НИ! Румънците с 27% по-високи доходи от българите"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D1%81%D0%BC%D0%B5%D1%80%D1%87-%D0%BE%D1%82%D0%BD%D0%B5%D1%81%D0%B5-%D0%BF%D0%BE%D0%BA%D1%80%D0%B8%D0%B2%D0%B8-%D0%BD%D0%B0-%D0%BA%D1%8A%D1%89%D0%B8-%D0%B2-%D1%81%D1%82%D1%80%D1%8F%D0%BC%D0%B0-news669357.html", "text": "Бурята, която се разрази вчера следобед в региона на Пловдив, е съборила покрив на къща в село Стряма. Инцидентът станал около 16 часа. По чудо никой от обитателите не е пострадал. Междувременно стана ясно, че мълния е изпепелила три блока с посеви в региона. 20 дка пшеница изгоряха в Дълго поле, спасени са други 200 дка. В Момино село пък мълния подпали 2 дка ечемик, пожарникарите спасиха 200 дка в съседство. В Катуница природното явление подпали 20 дка фураж, току-що окосен. 45 са сигналите за помощ, постъпили в Пожарната вчера. Най-много са били тези за паднали дървета и клони. Те са над 30, предимно от районите „Източен” и „Изгрев”.", "date": "2017.06.23", "title": "БЕДСТВИЕ! Смерч отнесе покриви на къщи в Стряма"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%BE%D1%84%D0%B5%D1%80%D1%82%D0%B0%D1%82%D0%B0-%D0%B7%D0%B0-f16-%D0%B8%D0%B7%D0%B1%D0%B8%D1%80%D0%B0%D0%BC%D0%B5-%D0%BC%D0%B5%D0%B6%D0%B4%D1%83-%D0%B3%D1%80%D0%B8%D0%BF%D0%B5%D0%BD-%D0%B8-%D1%8E%D1%80%D0%BE%D1%84%D0%B0%D0%B9%D1%82%D1%8A%D1%80-news669274.html", "text": "Новите изтребители на ВВС вероятно ще бъдат Грипен или Юрофайтър. Това става ясно от доклад на военния министър Красимир Каракачанов във връзка с предложение за преформулиране на параметрите, свързани с проектите за модернизация на сухопътните, военноморските и военновъздушните ни въоръжени сили. От проекторешението, което ще бъде внесено за обсъждане в МС става ясно, че междуведомствената група, която разглеждаше офертите е класирала две от тях-на Швеция и Италия. Третата на Португалия, която предвиждаше доставка на изтребители F-16 втора ръка с логистичен пакет от САЩ е била отхвърлена, тъй като не отговаряла на предварително зададените от България критерии към проекта, включително заради твърде високата сума, поискана за самолетите. Така американските машини са отпаднали от надпреварата. Същевременно шведското предложение е било класирано на първо място, а италианското на второ. Оттук насетне предстояли допълнителни преговори за евентуално финализиране на сделка с някоя от двете страни. Същевременно проекторешението предвижда корекции във финансовата рамка и периода за модернизиране на СВ, ВМС и ВВС, което ще глътне общо 3,5 млрд. лв. Според него изтребителите ще струват на страната ни общо 1,5 млрд. лв., като последната партида от тях трябва да бъде доставена през 2025 година. За новите кораби на ВМС пък ще заминат 820 млн. лв., а за бронираните машини на СВ 1,2 млрд. лв., като тази бойна техника ще бъде доставяна чак до 2029 година.", "date": "2017.06.23", "title": "Министър Каракачанов отхвърли офертата за F16, избираме между Грипен и Юрофайтър"}
{"url": "http://pik.bg/%D0%B2%D0%B0%D0%BC%D0%BF%D0%B8%D1%80%D0%B8-%D0%B8-%D1%82%D0%B0%D0%BB%D0%B0%D1%81%D1%8A%D0%BC%D0%B8-%D0%B2-%D1%81%D1%82%D0%B0%D1%80%D0%B8%D1%82%D0%B5-%D1%81%D0%BE%D1%84%D0%B8%D0%B9%D1%81%D0%BA%D0%B8-%D1%81%D0%B3%D1%80%D0%B0%D0%B4%D0%B8-news669362.html", "text": "Ужасяващи са темповете, с които се унищожава старата градска част на столичния град. Вярно е, че огромната част от сградите са в окаяно състояние, че много от тях са по-скоро опасни за преминаващите под тях, но и за живеещите в тях. Обикновено те стават жертва на мастити бизнесмени с тъмен произход на богатството си, които ги изкупуват на безценица, а след това ги събарят за свои бизнес планове. Някак доста цинично е обяснението на Столичната община и на кметицата Фандъкова, че тяхната поддръжка е задължение на собствениците им. Само че тези сгради в продължение на много десетилетия бяха одържавени. Те принадлежаха на т. нар. Софжилфонд и в тях живееха какви ли не хора. Най-често собствениците им бяха свирани в една стаичка, ако не бяха разстреляни, въдворени на друго място, пратени в концлагер или просто изселени в провинцията. А в другите помещения живееха пришълци, верни на партията, която тогава се изписваше с главни букви. С десетилетия никой не е полагал никакви грижи за тези сгради, в много от тях са се разполагали и различни канцеларии, институции, детски градини, ясли и какво ли не още. И така, доведени до абсолютна разруха, когато най-сетне собствениците им си ги получиха, те върнаха собственост върху руини. Хората не бяха обезщетени по никакъв начин за отнетото си имущество, а сега върху тях пада задължението да ги укрепват, ремонтират. В по-голямата си част това са хора в напреднала пенсионна възраст. Та те едва свързват двата края, с минимални доходи, преживели брутални репресии. И сега, в края на живота си, с подаянията, наречени пенсии, да бъдат принуждавани да носят отговорност за съсипия, която, и да са искали, не са могли да спрат по никакъв начин. Виновни са само защото са собственици. Това има ли го някъде по света. Панайот Желев, София", "date": "2017.06.23", "title": "Вампири и таласъми в старите софийски сгради"}
{"url": "http://pik.bg/%D1%86%D0%B8%D0%B2%D0%B8%D0%BB%D0%B5%D0%BD-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%B5-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D0%BB-%D0%B2-%D0%B3%D1%8A%D1%80%D1%86%D0%B8%D1%8F-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news669361.html", "text": "ABC News, цитирани от \"Фокус\". Гръцките власти съобщават, че малък цивилен хеликоптер е катастрофирал северно от Атина, убивайки двама от тримата души на борда, предаде Противопожарната охрана съобщава, че един от пътниците е успял да се измъкне от катастрофиралия хеликоптер жив, преди пристигането на спасителите, докато две мъртви тела са открити по-късно от лекарите. Все още не се знае какво е причинило катастрофата, случила се рано тази сутрин над блато край Маратон, на 42 км. от Атина.", "date": "2017.06.23", "title": "Цивилен хеликоптер е катастрофирал в Гърция, има загинали"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D0%BD%D0%BE%D0%B2%D0%B8%D0%BD%D0%B0-%D0%B3%D0%B5%D1%80%D0%B1-%D0%BF%D1%80%D0%B5%D0%B4%D0%BB%D0%B0%D0%B3%D0%B0-10-%D0%B3%D0%BE%D0%B4%D0%B8%D1%88%D0%BD%D0%B0-%D0%B4%D0%B0%D0%B2%D0%BD%D0%BE%D1%81%D1%82-%D0%BD%D0%B0-%D0%B4%D1%8A%D0%BB%D0%B3%D0%BE%D0%B2%D0%B5%D1%82%D0%B5-%D0%B1%D0%B0%D0%BD%D0%BA%D0%B8%D1%82%D0%B5-%D0%BA%D0%B0%D0%B7%D0%B2%D0%B0%D1%82-%E2%80%9E%D0%B4%D0%B0%E2%80%9C-news669389.html", "text": "10-годишна абсолютна давност на дълговете предлага ГЕРБ с промени в Закона за задълженията и договорите. По този начин ще се сложи край на \"вечния длъжник\". 10-годишна абсолютна погасителна давност по отношение на физическите лица дава възможност на гражданите, които са изпаднали в затруднение, да започнат на чисто. Това заяви българският евродепутат от ГЕРБ/ЕНП Емил Радев по време на обществено обсъждане на тема „Край на вечния длъжник”. Предложението се подкрепя от Асоциацията на банките, Камара на частните съдебни изпълнители и Министерство на правосъдието. „У нас над 600 хил. семейства имат дългове“, посочи Емил Радев. Той изрази задоволство, че идеята намира подкрепа, защото това не е политически проект, а засяга огромен брой български граждани. „Задал съм и писмен въпрос на Европейската комисия като член на ЕП, дали предвиждат задължително въвеждане на потребителски фалит, обща давност и т.н. за държавите членки. Отговорът е, че това е решение на държавите членки“, обясни Радев. По мнението му кръгът на лицата, които могат да попаднат в хипотезата на абсолютната 10-годишна погасителна давност, е ограничен до физическите лица. „За търговците действа търговската несъстоятелност, Глава IV от Търговския закон. Видяхме в едни предходни години как и тя се използваше да се освободят неправомерно от задълженията си някои търговци. Направиха се някои промени и мисля, че се нормализираха нещата”, коментира Радев. Според него предложеният 10-годишен срок е достатъчен. „Аз подкрепям тази инициатива и считам, че е изключително навременна и полезна. Надявам се тя да получи и максимално широка политическа и обществена подкрепа“, заяви вицепремиерът и министър на външните работи Екатерина Захариева. „10-годишна абсолютна давност е предостатъчен период и практиката показва, че много рядко след 6-7-та година кредиторът успява да събере вземанията си”, подчерта Захариева. Тя обясни, че като министър на правосъдието и кандидат за народен представител е получавала много сигнали от граждани, които са свързани с този проблем.", "date": "2017.06.23", "title": "ГОЛЯМА НОВИНА! ГЕРБ предлага 10-годишна давност на дълговете! Банките казват „да“!"}
{"url": "http://pik.bg/%D1%86%D0%B5%D0%BD%D0%BE%D0%B2%D0%B8-%D1%88%D0%BE%D0%BA-%D0%B1%D1%80%D0%B5%D0%BA%D0%B7%D0%B8%D1%82-%D0%BE%D1%81%D0%BA%D1%8A%D0%BF%D1%8F%D0%B2%D0%B0-%D1%8F%D0%B3%D0%BE%D0%B4%D0%B8%D1%82%D0%B5-%D0%B4%D1%80%D0%B0%D1%81%D1%82%D0%B8%D1%87%D0%BD%D0%BE-news669386.html", "text": "Цeнaтa нa бpитaнcĸитe ягoди мoжe дa cĸoчи c дo 50%, cлeд ĸaтo индycтpиятa e изпpaвeнa пpeд \"ĸaтacтpoфaлни\" eфeĸти oт зaгyбaтa нa paбoтници oт EC. Toвa пpeдyпpeдиxa зeмeдeлcĸитe пpoизвoдитeли нa Ocтpoвa пред Индипендънт, цитиран от Мъни.бг. Oĸoлo 95% oт 29 000 ceзoнни paбoтници, ĸoитo cи изĸapвaт пpexpaнaтa ĸaтo бepaчи нa плoдoвe в Oбeдинeнoтo ĸpaлcтвo, идвaт oт cтpaни в Eвpoпeйcĸия cъюз, ĸaтo пoвeчeтo paбoтници ca oт Бългapия и Pyмъния. Бeз пocтoянeн дocтъп дo тoзи тpyд cлeд Брекзит ce oчaĸвa ягoдитe и мaлинитe дa бъдaт мeждy 30% и 50% пo-cĸъпи. Πpoдyĸциятa нa мeĸи плoдoвe в Oбeдинeнoтo ĸpaлcтвo пpeз минaлaтa гoдинa нaбpoявaшe 1.2 милиapдa пayндa, ĸoeтo oтчитa yвeличeниe cъc 131% пpeз пocлeднитe двe дeceтилeтия. Ягoдитe пpeдcтaвлявaт oгpoмнa чacт oт cĸoĸa. Фepмepитe вeчe ce cблъcĸвaт c нeдocтиг нa paбoтнa pъĸa, ĸaтo cитyaциятa ce влoшaвa cлeд Брекзит, пpeдyпpeдиxa eĸcпepтитe. Cпaдът в cтoйнocттa нa пayндa дoвeдe дo нaмaлявaнe нa зaплaтитe нa paбoтницитe в EC c пoвeчe oт 10%. Уceщaнeтo зa yвeличaвaнe нa aнтимигpaнтcĸитe нacтpoeния cpeд paбoтницитe мигpaнти cъщo мoжe дa пoпpeчи нa xopaтa дa ce oтпpaвят ĸъм cтpaнaтa, зa дa paбoтят, ĸoмeнтиpaxa oщe oт индycтpиятa.", "date": "2017.06.23", "title": "Ценови шок! Брекзит оскъпява ягодите драстично"}
{"url": "http://pik.bg/%D0%B8%D0%BD%D0%BE%D0%B2%D0%B0%D1%82%D0%B8%D0%B2%D0%B5%D0%BD-%D0%BF%D0%BE%D0%B4%D1%85%D0%BE%D0%B4-%D0%B1%D0%BE%D1%80%D1%8F%D1%82-%D0%B0%D0%B3%D1%80%D0%B5%D1%81%D0%B8%D1%8F%D1%82%D0%B0-%D1%81-%D0%BF%D0%BB%D0%B0%D0%BA%D0%B0%D1%82%D0%B8-%D0%B8%D0%B7-%D1%83%D1%87%D0%B8%D0%BB%D0%B8%D1%89%D0%B0%D1%82%D0%B0-news669402.html", "text": "С плакати Министерството на образованието бори агресията в училище. Това стана ясно от отговора на просветния министър Красимир Вълчев по време на парламентарния контрол, съобщава Нюз.бг. Ще бъде извършен инструктаж на педагогическия персонал, разработена е система за взаимодействие между учители, деца и лични лекари. Министърът каза още, че ще бъдат разлепени плакати срещу агресията и с написан номер на горещ телефон за насилие над деца. Ще представят пред училища и детски градини добри практики на взаимодействие между родители, учители и деца. Работи се за видеонаблюдение на училищната територия. Вълчев се надява всички мерки, които държавата предприема, да доведат до намаляване на агресията. Случаите на агресия са множество, трябва да работим за предотвратяване на тези случаи, изтъкна просветният министър.", "date": "2017.06.23", "title": "Иновативен подход?! Борят агресията с плакати из училищата"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B7%D0%B0%D1%81%D1%82%D1%80%D0%B5%D0%BB%D1%8F%D0%BD%D0%B8-%D0%BC%D1%8A%D0%B6-%D0%B8-%D0%B6%D0%B5%D0%BD%D0%B0-%D0%BE%D1%82%D0%BA%D1%80%D0%B8%D1%82%D0%B8-%D0%B2-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%BE-news669397.html", "text": "Полицията разследва тежко криминално престъпление. Сигнал за случилото се в село Гиген е получен снощи, към 20.55 часа, на тел. 112 от 36-годишна жителка на селото. Тя съобщила, че минути по-рано е открила починали мъж и жена / на 61 и 43 г./, които живеели заедно, съобщават от пресцентъра на МВР. Двамата са намерени в дворно място на необитаем дом в селото, ползван от тях. При огледа по телата са установени прострелни рани. До тялото на мъжа е намерено огнестрелно оръжие - неустановена марка и модел, което е иззето. Уведомен е дежурен прокурор при Окръжна прокуратура - Плевен. По случая е образувано досъдебно производство за престъпление по чл.115 от НК. Разследващ полицай продължава работата за изясняване на случая на вероятно убийство, последвано от самоубийство.", "date": "2017.06.23", "title": "ИЗВЪНРЕДНО В ПИК! Застреляни мъж и жена открити в Плевенско!"}
{"url": "http://pik.bg/%D0%B7%D0%B0%D1%81%D0%BF%D0%B0%D0%BB-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-%D1%80%D1%83%D0%BC%D1%8A%D0%BD%D0%B5%D1%86-%D0%BF%D0%BE%D1%82%D1%80%D0%BE%D1%88%D0%B8-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D1%81%D0%B8-%D0%BA%D1%80%D0%B0%D0%B9-%D0%BF%D0%BB%D0%B5%D0%B2%D0%B5%D0%BD-news669388.html", "text": "Тежката катастрофа се разигра в отсечката тази сутрин и това наложи движението да се извършва в една лента, съобщава \"Племен утре\". Лек автомобил \"Форд Фиеста\", в който пътували мъж и жена от Румъния, се е ударил в цистерна. По всяка вероятност мъжът е заспал и това е довело до инцидента. Двамата са се отървали с леки наранявания и са прегледани в плевенската болница. Възстановено е движението по път І-3 Българене - Козар Белене, съобщиха от агенция \"Пътна инфраструктура\".", "date": "2017.06.23", "title": "Заспал зад волана румънец потроши семейството си край Плевен "}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D0%B5%D1%86-%D0%B7%D0%B0%D0%B2%D0%B5%D0%B4%D0%B5-%D0%B6%D0%B5%D0%BD%D0%B0-%D1%81%D0%B8-2000-%D0%BF%D1%8A%D1%82%D0%B8-%D0%B2-%D0%B4%D0%B8%D1%81%D0%BD%D0%B8%D0%BB%D0%B5%D0%BD%D0%B4-news669405.html", "text": "Ветеранът на ВВС на САЩ Джеф Рейц заедно със съпругата си посетил 2000 пъти Дисниленд, съобщава \"Дейли Мейл\". Според изданието, мъжът купил абонамент за посещение на парка за развлечения още на 1 януари 2012 г. По думите на Джеф, той и съпругата му са луди по атракционите. Но повече от всичко обичат да слушат музика. Любопитното е, че от Дисниленд не са обърнали внимание на ежедневните си гости. Едва след като изданието публикувало материал за тях, те коментирали, че единственото, което знаят за странната двойка е, че много обичат Дисниленд.", "date": "2017.06.23", "title": "РЕКОРД! Американец заведе жена си 2000 пъти в Дисниленд "}
{"url": "http://pik.bg/%D0%B7%D0%B0-%D0%BF%D1%8A%D1%80%D0%B2%D0%B8-%D0%BF%D1%8A%D1%82-%D0%BE%D1%82-%D1%86%D0%B5%D0%BB%D0%B8-60-%D0%B3%D0%BE%D0%B4%D0%B8%D0%BD%D0%B8-%D0%B2-%D0%B4%D1%83%D0%BF%D0%BD%D0%B8%D1%86%D0%B0-%D1%81%D0%B5-%D1%80%D0%BE%D0%B4%D0%B8%D1%85%D0%B0-%D1%82%D1%80%D0%B8%D0%B7%D0%BD%D0%B0%D1%86%D0%B8-news669400.html", "text": "Най-после градът на фармацията може да се похвали с нещо положително след толкова години. Айс, Мей и Фюриън Капитански са първите тризнаци в Дупница от 60 години. От общината побързаха да ги обявят за талисмани на града. „С баща им харесахме тези имена и затова така ги кръстихме“, разказа майката на децата Радостина, която доскоро е работила като разследващ полицай. Бащата на децата – Иван Капитански е бил треньор на футболния отбор „Марек”, а сега тренира в школата на английския клуб „Брайтън”, съобщава Нова тв.", "date": "2017.06.23", "title": "За първи път от цели 60 години в Дупница се родиха тризнаци"}
{"url": "http://pik.bg/%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%BB%D1%8E%D1%81%D0%B8-%D0%B4%D1%8F%D0%BA%D0%BE%D0%B2%D1%81%D0%BA%D0%B0-%D0%B9-%D0%B4%D0%B0%D0%B4%D0%B5-%D0%BF%D1%80%D0%BE%D1%88%D0%BA%D0%B0-news669440.html", "text": "Майката на Люси Дяковска най-накрая прости на дъщеря си за интимния й избор. Росица Дяковска дълги години не можеше да се примири със сексуалната ориентация на щерка си. Люси неведнъж е разкривала как майка й се срамува от нея. Докато бе в Къщата на \"ВИП Брадър\" Дяковска дори плака и моли родителката си за прошка. И ето, че я получи. Певицата сама се похвали за топлите отношения с Росица и по думите й не малка роля за това изиграло участието й в \"Като две капки вода\".", "date": "2017.06.23", "title": "Майката на Люси Дяковска й даде прошка "}
{"url": "http://pik.bg/6-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%81%D0%B5%D0%BA%D1%81-%D1%84%D0%B0%D0%BA%D1%82%D0%B0-%D0%BA%D0%BE%D0%B8%D1%82%D0%BE-%D0%B2%D0%B5%D1%80%D0%BE%D1%8F%D1%82%D0%BD%D0%BE-%D0%BD%D0%B5-%D0%B7%D0%BD%D0%B0%D0%B5%D1%82%D0%B5-news669425.html", "text": "През 50-те и 60-те години Уилям Мастърс и Вирджиния Джонсън станали прочути със своите изследвания в областта на секса, които извършвали в Университета на Сейнт Луис, пише Time. Всъщност тяхната популярност била толкова голяма, че ТВ каналът Showtime реши да екранизира тяхната история в нов сериал с името Masters of Sex. Изследванията на Мастърс и Джонсън променят представите ни за секса и най-вече ца женската сексуалност и показват, че жените могат да изпитват по повече от един оргазъм, пише \"Обекти\". По онова време тези проучвания са наистина революционни, но дори и днес крият някои малко известни факти, които могат да ви изненадат и дори шокират. 1. Светлината влияе на плодовитостта Някога жените имали менструация по време на новолунието (когато през нощта е най-тъмно)и овулирали при пълнолуние (когато е най-светло). Сега в пълния с изкуствени източници на светлина модерен свят връзката между женската биология и природата не е толкова ясна. Някои жени дори опитват т.нар. \"лунно зачатие\" като моделират светлините в спалнята си на базата на лунната светлина, за да променят своята овулация. 2. Жената може да забременее между 5 и 8 дни след секс Изследванията показват, че някои сперматозоиди могат да живеят в слузта на шийката на матката преди яйцето изобщо да се оплоди и да прекарат там повече от седмица. 3. Високите токчета могат да повлияят на женския оргазъм Носенето на обувки с висок ток може да е секси, но в същото време има негативен ефект върху женския оргазъм. Някои производители на обувки с ток ги правят такива, че да наподобяват извивката в женския таз, която се получава при жената, когато получи оргазъм. Токчетата създават контракции в основата на таза, което е проблем, защото тя не може да се свие допълнително при истински оргазъм. \"Оргазъмът е все едно да ускорите от 0 до 100 км/ч.\", обясняват учените. \"Ако вече сте на 80 км/ч просто няма да получите пълното изживяване\". 4. Оргазмите правят жените по-творчески настроени Изследванията показват, че оргазмите могат да направят жените по-уверени, по-продуктивни и по-творчески настроени. В същото време е валидно и обратното - жените получават по-цялостни оргазми, когато са най-креативни. 5. Хапчетата против забременяване нарушават либидото Всеки вид контрацептиви има определен психологически ефект. Понякога жените имат проблем със зачеването, когато спрат хапчетата, тъй като биохимията им не е съвместима с тази на партньора без допълнителните хормони. 6. Седенето на стол може да възбуди жените Нервите под таза и седалищната кост захранват органите на възбудата - вагина, клитор и анус. Седенето в определен тип стол и натискането на тези нерви по определен начин може да доведе до сексуална възбуда.", "date": "2017.06.23", "title": "6 шокиращи секс факта, които вероятно не знаете"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B0%D1%82%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%80%D0%B5%D1%89%D1%83-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B8-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-news669426.html", "text": "Опозиционната ВМРО-ДПМНЕ на бившия премиер Никола Груевски разпространи съобщение на официалната си страница, в което категорично осъди скорошните изказвания на българския европейски депутат Ангел Джамбазки и на директора на Националния исторически музей в София Божидар Димитров, съобщава Фокус. „ВМРО-ДПМНЕ остро осъжда омаловажаването, подценяването и обидите, изказани към македонския народ от евродепутата Ангел Джамбазки и директора на Националния исторически музей Божидар Димитров. Престанете с негативното отношение към Македония! Престанете да ни обиждате! Ние не сме нито сърби, нито сърбомани, а още по-малко антибългари. Ние сме македонци. Престанете да наричате сърби или сърбомани или да маркирате като врагове на България тези, които се чувстват като македонци. Спазвайте реалността на съществуването на македонския народ. Искаме да имаме добри отношения с всички и особено с България, но не искаме и няма да мълчим, когато някой ни обижда. Македония нито обижда, нито пък омаловажава никого. Публичните изяви на Зоран Заев в София отвориха кутията на Пандора. Зоран Заев заяви, че Македония затваря главата на национализма и омраза. Този негов концерт бе приветстван и похвален и от евродепутата Джамбазки и от директора Димитров. Джамбазки позорно нарече Македония творение на Коминтерна и плод на сръбската пропаганда, а Димитров разтълкува цялото посещение като историческо, защото с реализацията на договора се слага край на македонизма и се вървяло в посока на формиране на втора българска държава. Такива негативни изказвания не подхождат на изграждането на добросъседски отношения. Такива негативни изказвания само влошават отношенията между македонския и българския народ. Македония не е плод на сръбската пропаганда, нито творение на Коминтерна. Децата в Македония трябва да учат македонска история и не бива да им се налага никаква чужда. Македонската история е само македонска. Тя е автономна и автохтонна, също както и Илинденско-Преображенското въстание. СДСМ вече има отговорността да ръководи правителството на Македония. СДСМ не бива да затваря очи и да премълчава тези провокации. Министерството на външните работи трябва да реагира спрямо всички обиди към Македония и към македонския народ“, пише в заявлението.", "date": "2017.06.23", "title": "СКАНДАЛ! Македонската опозиция изригна срещу Ангел Джамбазки и Божидар Димитров"}
{"url": "http://pik.bg/%D0%BD%D0%B0%D0%B4-1200-%D0%B1%D0%BE%D0%B9%D1%86%D0%B8-%D0%BF%D0%BE-%D0%BA%D0%B8%D0%BE%D0%BA%D1%83%D1%88%D0%B8%D0%BD-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%B2-%D0%BA%D0%B0%D0%BC%D1%87%D0%B8%D1%8F-%D0%BD%D0%B0-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D1%82%D1%80%D0%B5%D0%BD%D0%B8%D1%80%D0%BE%D0%B2%D1%8A%D1%87%D0%BD%D0%B8-%D0%BB%D0%B0%D0%B3%D0%B5%D1%80%D0%B8-news669446.html", "text": "Над 1200 състезатели, инструктори и съдии по карате киокушин от 25 страни ще се съберат в Камчия на един от най-големите тренировъчни лагери по бойното изкуство в света. Той ще се проведе между 2 и 9 юли в морския град и се организира от Българската карате киокушин федерация(БККФ) и Световния киокушин съюз (Kyokushin World U nion). Специално за него у нас ще пристигнат едни от най-големите имена на карате киокушин в света и ръководители на най-престижните федерации и съюзи по бойното изкуство - International Kyokushin Federation (IFK), Кyokushin World Federation (KWF), Kyokushin World U nion (KWU) и World Fighting Kyokushin Organisation (WFKO), Kyokushin-kan International Honbu. И тази година за тренировъчния лагер в Камчия в България ще пристигне светилото в карате киокушин – Канчо Хацуо Рояма , директор на Kyokushin-kan International Honbu (9 дан). Сред официалните лица ще бъдат и Шихан Анджей Древняк (8 дан), Шихан Рамил Габасов (5 дан) и Шихан Дейвид  Питхол (7 дан). Сред официалните представители от Българската карате киокушин федерация на лагера ще бъдат Сенсей Стоян Димов (4 дан) – изпълнителен директор на федерацията, Сенсей Николай Рачев (4 дан) – национален представител на БККФ, Шихан Асен Асенов ( 5 дан) и Сенсей Тихомир Атанасов (4 дан), които са членове на УС на БККФ. Отборите от различните страни ще пристигнат на 2 юли, а още на следващия ден започват и усилените тренировки. Те ще бъдат двуразови и ще се провеждат на три отделни татамита, на плажа, дори и в морето!", "date": "2017.06.23", "title": "Над 1200 бойци по киокушин се събират в Камчия на един от най-големите тренировъчни лагери по карате в света"}
{"url": "http://pik.bg/%D1%83%D0%BB%D1%82%D0%B8%D0%BC%D0%B0%D1%82%D1%83%D0%BC-%D0%BA%D1%8A%D0%BC-%D0%BA%D0%B0%D1%82%D0%B0%D1%80-%D0%BA%D1%8A%D1%81%D0%B0%D0%BD%D0%B5-%D0%BD%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B8-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D1%81-%D0%B8%D1%80%D0%B0%D0%BD-%D0%B7%D0%B0%D1%82%D0%B2%D0%B0%D1%80%D1%8F%D0%BD%D0%B5-%D0%BD%D0%B0-%D1%82%D1%83%D1%80%D1%81%D0%BA%D0%B0%D1%82%D0%B0-%D0%B2%D0%BE%D0%B5%D0%BD%D0%BD%D0%B0-news669305.html", "text": "Четири арабски страни изискват от Катар да прекъсне дипломатическите си отношения с Иран, да затвори турската военна база на своя територия и да ликвидира сателитния телевизионен канал \"Ал Джазира\", съобщава \"Асошиейтед прес\", като се позовава на документ, до който е успяла да се добере. По-рано бе съобщено, че Саудитска Арабия, Египет, Обединените арабски емирства и Бахрейн с посредничеството на Кувейт са предали на властите на Катар списък с искания към емирството. Съставителите на списъка също така настояват Катар да спре натурализацията на техни граждани и да експатрира онези, които вече се намират в емирството. От Доха се изисква да предаде всички лица, издирвани в четирите страни по обвинения в тероризъм и да предостави подробен отчет относно финансирането на чуждестранни опозиционни дейци. Освен това Катар трябва да плати обезщетение, чийто размер не се уточнява. За изпълнението на всички изисквания на Катар се предоставят 10 дни, се уточнява в документа. На 5 юни Саудитска Арабия, Египет, ОАЕ и Бахрейн обвиниха Доха, че подкрепя международния тероризъм и скъсаха отношенията си с Катар.", "date": "2017.06.23", "title": "Ултиматум към Катар: Късане на дипломатически отношения  с Иран, затваряне на турската военна база и ликвидиране на „Ал Джазира“ "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B0%D1%80%D0%B5%D1%88%D0%BA%D0%B8-%D0%B8-%D0%B2%D0%BE%D0%BB%D1%8F-%D0%BE%D1%82%D0%B3%D0%BE%D0%B2%D0%BE%D1%80%D0%B8%D1%85%D0%B0-%D0%B7%D0%B0-%D0%B8%D0%BC%D1%83%D0%BD%D0%B8%D1%82%D0%B5%D1%82%D0%B0-%D0%B8%D1%81%D0%BA%D0%B0%D0%BD-%D0%BE%D1%82-%D1%86%D0%B0%D1%86%D0%B0%D1%80%D0%BE%D0%B2-%D0%BC%D0%B8%D1%80%D0%B8%D1%88%D0%B5-%D0%BD%D0%B0-%D0%B1%D0%B5%D0%BD%D0%B7-news669359.html", "text": "Главният прокурор внесе искания за снемане имунитета на народните представители от ПП „Воля“ Веселин Марешки, Кръстина Таскова и Пламен Христов. „Главният прокурор Сотир Цацаров е внесъл искане за сваляне на имунитети. Ние сме готови да си дадем имунитета. Нямаме притеснения за обвинения, плод на комплотна конкуренция, управителни органи в структури на Веселин Марешки. Прокуратурата вече има произнесени становища, че няма нищо нередно. Сега г-н Цацаров е решил да поднови разследването, но това е негово право. Ние нямаме притеснения. Обвиненията са скалъпени и са плод на конкуренция. Има конкретни фирми и лица, които стоят зад сигнала. Така че аз подозрения нямам, защото има факти. Всичко много мирише на бензин“, обяви депутатът на „Воля“ Пламен Христов. Както първо ПИК съобщи, исканията се основават на доказателства от разследване на Окръжна прокуратура – Варна, образувано на 12.12.2014 г. за изнудване. В хода на проведеното разследване са събрани доказателства за това, че в периода от есента на 2012 г. до края на 2015 г. в градовете Варна, Добрич, Видин, Плевен и София народният представител Веселин Марешки е заплашил 7 /седем/ собственици на аптеки с увреждане на имущество и други противозаконни действия с тежки последици за тях. Според разследването има събрани доказателства за това, че в периода от есента на 2012 г. до края на 2015 г. в градовете Варна, Добрич, Видин, Плевен и София народният представител Веселин Марешки е заплашил 7 /седем/ собственици на аптеки с увреждане на имущество и други противозаконни действия с тежки последици за тях. Целта на Марешки е била да принуди собствениците на аптеките да се разпоредят със свое право – да прехвърлят дружествени дялове от управляваните от тях търговски дружества на търговски дружества, собственост или контролирани от Веселин Марешки или прекратят търговската си дейност. В някои случаи целта му е била да принуди собствениците на аптеки да се задължат да купуват при неизгодни условия лекарства от неговия склад за лекарствени продукти. Доказателствата сочат, че в инкриминирания период от време Марешки е заплашвал собствениците на аптеки, че чрез целенасочен административен натиск – чрез извършване на тенденциозни проверки от приближени нему служители от Изпълнителната агенция по лекарствата и чрез нелоялни търговски практики, ще доведе до фалит търговските им дружества и ще ги принуди да преустановят дейността си.", "date": "2017.06.23", "title": "ИЗВЪНРЕДНО В ПИК TV! Марешки и \"Воля\" отговориха за имунитета, искан от Цацаров: Мирише на бензин! (ОБНОВЕНА)"}
{"url": "http://pik.bg/%D0%B1%D0%B0%D0%B1%D0%B8-%D1%81%D0%B5-%D0%B1%D0%B8%D1%85%D0%B0-%D1%81-%D0%B1%D0%B0%D1%81%D1%82%D1%83%D0%BD-%D0%B7%D0%B0%D1%80%D0%B0%D0%B4%D0%B8-%D0%BA%D0%BE%D0%B7%D0%B0-%D0%B8-5-%D0%BB%D0%B5%D0%B2%D0%B0-%D0%B4%D0%BE%D0%BA%D0%B0%D1%82%D0%BE-%D1%81%D1%8A%D0%B4%D1%8A%D1%82-%D1%81%D0%B5-%D0%BF%D1%80%D0%BE%D0%B8%D0%B7%D0%BD%D0%B5%D1%81%D0%B5-%D0%B5%D0%B4%D0%BD%D0%B0%D1%82%D0%B0-%D1%81%D0%B5-%D1%81%D0%BF%D0%BE%D0%BC%D0%B8%D0%BD%D0%B0-news669403.html", "text": "Боят между баби заради 5 лв. в хисарското село Старосел обикаля съдебните зали вече четвърта година, въпреки че междувременно едната от тях е починала. Става дума за Гана Смиловска, обвинена, че е ступала съседката си Ирина Берберова след разправия около продажбата на една коза. Според прокуратурата, въпреки че е била прикована в инвалидна количка, Смиловска е успяла да нанесе няколко удара на Берберова, отнемайки бастуна . Делото срещу нея стартира преди 2 години, но беше прекратено след смъртта . Сега обаче Берберова съди наследниците , искайки да  изплатят обезщетение от 7000 лв. за преживените болки и срам, съобщава Марица.бг. В края на 2013 г. двете жени се договорили Берберова да продаде на Смиловска една коза и си стиснали ръцете за сумата от 70 лв. След това обаче купувачката се опитала да плати за животното само 65 лв. и сделката се провалила. Смиловска решила да си отмъсти и издебнала Берберова, докато тя посрещала козите си от паша. Засилила се с електрическата си инвалидна количка и я блъснала. Берберова паднала върху нея, Смиловска взела бастуна  и започнала да нанася удари, като я държала за косата, за да не побегне. Към онзи момент Берберова е била на 84 години, а Смиловска - на 75. „Не съм човек, откакто ме биха така”, каза пред съда Берберова в началото на процеса преди 2 г. Смиловска пък отрече въобще да  е посягала. Новото дело срещу наследниците вече е разгледано от Пловдивския районен съд, който отхвърля иска на Берберова. Едната причина за това е, че наказателното производство срещу Смиловска е прекратено след нейната кончина и така въпросът дали е виновна е останал висящ. Другият мотив на магистратите е, че близките на починалата не са приели нейното наследство, респективно не могат да носят оставените от нея пасиви. Решението подлежи на обжалване пред Окръжния съд.", "date": "2017.06.23", "title": "Баби се биха с бастун заради коза и 5 лева. Докато съдът се произнесе, едната се спомина"}
{"url": "http://pik.bg/%D0%B0%D0%B2%D1%82%D0%BE%D0%B1%D1%83%D1%81-%D1%81%D0%B5-%D0%B7%D0%B0%D0%BA%D0%BB%D0%B5%D1%89%D0%B8-%D0%BF%D0%BE%D0%B4-%D0%BC%D0%BE%D1%81%D1%82-%D0%B2-%D0%BF%D0%B0%D1%80%D0%B8%D0%B6-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news669445.html", "text": "AFP, цитирана от \"Фокус\". Двуетажен туристически автобус се е заклещил под моста „Александър Трети“ в централната част на Париж, ранявайки най-малко четирима души, предаде Автобусът се е блъснал в моста, място на струпване на туристи заради гледката си към Айфеловата кула и река Сена. Противопожарната служба в Париж съобщава, че един от ранените е в сериозно положение.", "date": "2017.06.23", "title": "Автобус се заклещи под мост в Париж, има ранени"}
{"url": "http://pik.bg/%D0%BC%D0%BE%D0%BD%D0%B8%D0%BA%D0%B0-%D0%B2%D0%B0%D0%BB%D0%B5%D1%80%D0%B8%D0%B5%D0%B2%D0%B0-%D0%BE%D0%BC%D1%8A%D0%B6%D0%B8-%D1%81%D0%B5%D1%81%D1%82%D1%80%D0%B0-%D1%81%D0%B8-%D1%81%D0%BD%D0%B8%D0%BC%D0%BA%D0%B8-news669466.html", "text": "Лятото на 2017 година се оказа много забавно за плеймейтката и риалити звезда Моника Валериева. Моделът прекара незабравими дни на остров Миконос в Гърция. Почивката й продължи с чисто гола фотосесия на плажа за \"Плейбой\". Забавното лято на Валериева продължи със сватбата на сестра й Цветелина. Съквартирантката от \"ВИП Брадър\" сподели снимки от празника. Моника и другата красива шаферка са били облечени в прилепнали сини рокли, с венци от бели цветя в косите, пише \"Хотнюз\".", "date": "2017.06.23", "title": "Моника Валериева омъжи сестра си (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%83%D1%82%D0%B8%D0%BD-%D0%BB%D0%B8%D1%87%D0%BD%D0%BE-%D1%81%D1%82%D0%B0%D1%80%D1%82%D0%B8%D1%80%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B4%D1%8A%D0%BB%D0%B1%D0%BE%D0%BA%D0%BE%D0%B2%D0%BE%D0%B4%D0%BD%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D0%B3%D0%B0%D0%B7%D0%BE%D0%BF%D1%80%D0%BE%D0%B2%D0%BE%D0%B4%D0%B0-%E2%80%9E%D1%82%D1%83%D1%80%D1%81-news669447.html", "text": "Президентът на Русия Владимир Путин присъства и лично даде старт на преминаването от плитководна към дълбоководна част на строителството на газопровода „Турски поток”, съобщи телевизия „Рен”. На кораба, който полага тръбите по дъното на Черно море, отй бе посрещнат от шефа на „Газпром” Алексей Милер, капитанът на кораба Фред Ректоп и шефа на компанията-изпълнител на строителството Едуард Хеерем. С думите: Давайте напред” Путин стартира полагането на тръбите по дъното на Черно море.", "date": "2017.06.23", "title": "ИЗВЪНРЕДНО! Путин лично стартира строителството на дълбоководната част на газопровода „Турски поток” (ВИДЕО)"}
{"url": "http://pik.bg/%D1%81%D0%BB%D0%B5%D0%B4-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%BD%D0%B0-%D1%8F%D0%B7%D0%BE%D0%B2%D0%B8%D1%80%D0%B8%D1%82%D0%B5-1151-%D0%BD%D0%B5%D0%B8%D0%B7%D0%BF%D1%80%D0%B0%D0%B2%D0%BD%D0%B8-205-%D0%B2-%D1%82%D0%B5%D0%B6%D0%BA%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news669411.html", "text": "От всички проверени, от 2016-та година до настоящия момент, изкуствени водни обекти, язовири и водоеми са установени технически неизправности от различен мащаб по общо 1151 от тях. По всичките тези язовири се извършват постоянни проверки. Двеста и пет от тях са язовири в по-тежко състояние и върху тях има постоянен мониторинг. Това заяви от парламентарната трибуна министърът на икономиката Емил Караниколов, в отговор на въпрос от народния представител Миглена Александрова, относно проверки на всички язовири и съоръженията към тях, съобщава Фокус. „От 1 януари 2016 г. до този момент Държавна агенция по метрологичен и технически надзор (ДАМНТ) извършва наблюдение на над 5 400 язовири и водни обекти. От началото на 2017 г. ДАМНТ е извършила самостоятелно проверки на 672 язовира, плюс съвместните проверки с областни управители и общини, общият брой е 798. Съставени са 175 акта за установяване на административни нарушения, издадени за 917 предписания за отстраняване на констатирани технически неизправности по съоръженията на язовирите”, поясни министър Караниколов. По думите му издадени са и 41 броя наказателни постановления на стойност около 60 000 лева, но към момента са платени само 6 000 лева от тях. Министър Караниколов поясни, че констатациите за неизправности се отнасят основно за малките язовири, по-голямата част от които са общинска собственост. „За 59 язовира, които са в най-лошо техническо състояние, са дадени предписания за пълното изпразване и поддържането на водното ниво на кота „мъртъв обем”. На практика тези язовири не се използват и са извън експлоатация, докато не се вземе решение за тяхното бъдещо експлоатиране”, обясни икономическият министър.", "date": "2017.06.23", "title": "След проверки на язовирите: 1151 неизправни, 205 в тежко състояние"}
{"url": "http://pik.bg/%D0%B3%D0%B0%D0%B2%D1%80%D0%B0-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB-%D1%81-%D0%BD%D0%BE%D0%B6-%D0%B8%D0%B7%D0%BD%D0%B0%D1%81%D0%B8%D0%BB%D0%B8-%D0%BF%D0%BE%D0%BB%D0%B8%D1%86%D0%B0%D0%B9%D0%BA%D0%B0-%D0%B2-%D0%BF%D1%80%D0%B5%D0%B4%D0%B3%D1%80%D0%B0%D0%B4%D0%B8%D0%B5-%D0%BD%D0%B0-%D0%BF%D0%B0%D1%80%D0%B8%D0%B6-news669458.html", "text": "Неизвестен нападател е заплашил с нож и после е изнасилил полицайка, съобщи „Паризиен” Инцидентът е станал снощи в Вал-де-Марн, предградие на френската столица Париж. Младата жена се връщала от работа с автомобила си и била облечена цивилно. Пред сградата, където е бил апартаментът й тя спряла и останала известно време в колата, за да прочете получен СМС. Точно в този момент се приближил мотор с двама души. Единият от тях слязъл, заплашил жената с нож и й наредил да излезе. Когато тя се подчинила, той я завлякъл в близкото празно място, където я изнасилил. След това двамата се качили на мотора и изчезнали. Жената е подала оплакване, води се следствие.", "date": "2017.06.23", "title": "ГАВРА: Нападател с нож изнасили полицайка в предградие на Париж"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B8%D0%B7%D1%80%D0%B8%D0%B3%D0%BD%D0%B0-%D0%BF%D1%80%D0%B5%D0%B4-%D0%BF%D0%B8%D0%BA-%D1%81%D0%BB%D0%B5%D0%B4-%D0%B0%D1%82%D0%B0%D0%BA%D0%B0%D1%82%D0%B0-%D0%BD%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B2-%D1%81%D0%BA%D0%BE%D0%BF%D0%B8%D0%B5-%D0%BC%D0%B0%D0%BA-news669461.html", "text": "\"Благодарен съм на македонската опозиция, че скача срещу мене\", каза пред ПИК директорът на НИМ проф. Божидар Димитров. ВМРО-ДПМНЕ разпространи съобщение на официалната си страница, в което категорично осъди негови скорошни изказвания. Македонските опозиционери призоваха Димитров и евродепутата Ангел Джамбазки \"да спрат с негативното отношение към Македония\" (ВИЖТЕ В \"ОЩЕ ПО ТЕМАТА\"). \"Скачат срещу мене, защото имам голяма заслуга за ерозията на македонизма. Тогава, когато всички се снишаваха и не смееха да говорят, аз издадох книгата \"Десетте лъжи на македонизма\", поясни Божидар Димитров. Посещението и политиката, която започна новият премиер Зоран Заев, дава шанс за Македония и България, според проф. Димитров. \"Той не е предател, както го обвинява опозицията. А стори нещо, което отдавна беше нужно - да направи крачка за установяването на добри отношения между две съседски държава. Ще видим какво ще стане нататък\", поясни директорът на НИМ. Божидар Димитров е категоричен, че историята на Македония започва от 1944 г. \"Македонците крадат та се късат. Това е най-доброто доказателство, че са българи\", каза той.", "date": "2017.06.23", "title": "ЕКСКЛУЗИВНО! Проф. Божидар Димитров изригна пред ПИК след атаката на опозицията в Скопие: Македонците крадат, та се късат! "}
{"url": "http://pik.bg/%D0%B1%D0%B0%D0%BB%D1%8A%D0%BA%D0%BE%D0%B2-%D1%83%D1%80%D0%B5%D0%B4%D0%B8-%D0%B7%D0%B0%D1%89%D0%B8%D1%82%D0%BD%D0%B8%D0%BA-%D0%BD%D0%B0-%D1%86%D1%81%D0%BA%D0%B0-%D0%BD%D0%B0-%D0%BB%D0%B5%D1%87%D0%B5%D0%BD%D0%B8%D0%B5-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-news669486.html", "text": "Централният защитник на ЦСКА Пламен Гълъбов продължава лечението си след операцията на дясното коляното, която претърпя преди месец. От няколко дни 21-годишният бранител е в Щутгарт, където се възстановява в рехабилитационния център на едноименния германски отбор. Гълъбов провежда 4-часова терапия всеки ден със специалиста Марк Пфайфер, а идните дни престоят му в клиниката ще бъде удължен. Младият защитник ще остане в Германия до 7 юли, след което ще продължи лечението си у нас, съобщава \"Гонг\". В продължание на седмица той ще тренира самостоятелно с кондиционните треньори на отбора, а по план след това ще може да се включи пълноценно в заниманията заедно със съотборниците си. През януари на същото място се възстановяваше и полузащитникът на ЦСКА Кристиян Малинов. Лечението на Гълъбов в Щутгарт се осъществява със съдействието на бившия футболист на германския тим Красимир Балъков.", "date": "2017.06.23", "title": "Балъков уреди защитник на ЦСКА на лечение в Германия"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%BE%D1%80%D1%8A%D1%87%D0%BA%D0%B8%D1%82%D0%B5-%D0%B7%D0%B0-%D0%BF%D1%80%D0%B5%D0%B1%D1%80%D0%BE%D1%8F%D0%B2%D0%B0%D0%BD%D0%B5-%D0%BD%D0%B0-%D0%BA%D0%BE%D0%BC%D0%B0%D1%80%D0%B8%D1%82%D0%B5-%D0%BF%D0%BE-%D0%B4%D1%83%D0%BD%D0%B0%D0%B2%D0%B0-%D1%81%D0%B0-%D0%B4%D0%B0%D0%B4%D0%B5%D0%BD%D0%B8-%D0%BD%D0%B0-%D0%BE%D0%BB%D0%B0%D1%84-news669494.html", "text": "Обществените поръчки за комарите са дадени на ОЛАФ. Това заяви адвокат д-р Ирена Георгиева пред камерите на БиТиВи. ПИК припомня,че става дума за поръчка за географска информационна система за райониране на популациите на комари по българската страна на река Дунав с прогнозна стойност 1 063 955 лева с ДДС. Адвокат Георгиева е направила и изследване на корупцията и обществените поръчки в България, Австрия и Германия.", "date": "2017.06.23", "title": "ОТ ПОСЛЕДНИТЕ МИНУТИ! Поръчките за преброяване на комарите по Дунава са дадени на ОЛАФ"}
{"url": "http://pik.bg/%D0%BD%D0%B5%D1%80%D0%B0%D0%B2%D0%BD%D0%B8-%D1%81%D0%B8%D0%BB%D0%B8-%D0%B1%D0%B0%D0%B3%D0%B5%D1%80-%D0%BF%D0%BE%D0%BC%D0%B5%D1%82%D0%B5-72-%D0%B3%D0%BE%D0%B4%D0%B8%D1%88%D0%B5%D0%BD-%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4%D0%B8%D1%81%D1%82-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news669489.html", "text": "72-годишен колоездач е откаран в болница след сблъсък с багер на кръстовището на бул. „Сливница“ и ул. „Акад. Сахаров“ във Варна. Състоянието на пострадалия възрастен мъж все още се изяснява, съобщиха от полицията,цитирани от \"Петел\". От пресцентъра на ОДМВР – Варна съобщиха също, че все още не са изяснени обстоятелствата, при които е станало произшествието. Сблъсъкът е станал около 16 часа, на мястото все още има екип на КАТ, който работи по случая.", "date": "2017.06.23", "title": "НЕРАВНИ СИЛИ! Багер помете 72-годишен велосипедист във Варна "}
{"url": "http://pik.bg/%D1%87%D0%B5%D1%88%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D1%81%D0%B5-%D0%B2%D1%8A%D0%B7%D0%BC%D1%83%D1%82%D0%B8-%D0%BE%D1%82-%D0%BE%D1%82%D0%BA%D0%B0%D0%B7%D0%B0-%D0%BD%D0%B0-%D0%B8%D0%B2%D0%B0%D0%BD%D0%B0-%D1%82%D1%80%D1%8A%D0%BC%D0%BF-%D0%B4%D0%B0-%D1%81%D1%82%D0%B0%D0%BD%D0%B5-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%BD%D0%B0-%D1%81%D0%B0%D1%89-%D0%B2-%D0%BF%D1%80%D0%B0%D0%B3%D0%B0-news669465.html", "text": "Бившата съпруга на Доналд Тръмп- Ивана, която е чешкиня по рождение, се срещна с президента на Чехия Милош Земан и в разговора му съобщи, че не се чувства готова да поеме поста посланик на САЩ в Прага.Това съобщи сайтът „Людовку”, като се позова на източник от президентството. Това предизвикало недоволството на Земан, който много разчиташе на нейното посредничество при развитие на отношенията със САЩ. Той каза пред пресата след срещата, че Ивана просто е решила да не поема отговорности, които не се смята готова да изпълни. Той изрази и съмнението си дали някой може да повлияе на Ивана да промени решението си.", "date": "2017.06.23", "title": "Чешкият президент се възмути от отказа на Ивана Тръмп да стане посланик на САЩ в Прага"}
{"url": "http://pik.bg/%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D1%83%D0%B1%D0%B8%D1%82%D0%B8%D1%8F-%D0%B1%D0%B8%D0%B2%D1%88-%D0%B3%D0%B0%D1%80%D0%B4-%D0%BD%D0%B0-%D0%B1%D1%80%D0%B0%D1%82%D1%8F-%D0%B3%D0%B0%D0%BB%D0%B5%D0%B2%D0%B8-%D0%BE%D1%82%D0%B2%D0%B5%D1%80%D1%82%D0%BA%D0%B0%D1%82%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D1%82%D1%80%D0%B8-%D0%B3%D0%BE%D0%B4%D0%B8%D0%BD%D0%B8-%D1%81%D0%B5-%D0%B2%D1%8A%D1%80%D1%82%D0%B8%D0%BC-%D0%B2-%D0%BE%D0%BC%D0%B0%D0%B3-news669470.html", "text": "Заради ангажираност на двама от адвокатите на подсъдимите отложиха заседанието по делото за убийството на дупничанина Николай Радев – Отвертката. Баща и син Марковски не се явиха в съда и това накара майката на убития Гълъбина Радева да избухне. „Не им вярвам, въобще не им вярвам. Не може всеки път ту единия, ту другия да е болен или зает. Настоявам съдът да назначи служебни защитници на подсъдимите  и делото да продължи нормално. Аз работа в чужбина, за всяко заседание пътувам, а заради адвокатите вече три години имам чувството, че се въртим в омагьосан кръг”, каза майката на Николай Радев – Отвертката. Делото в окръжен съд – Кюстендил се води срещу известният дупнишки стоматолог Владимир Карастоянов и синовете му Николай и Иван Карастоянови. Тримата са обвинени в убийството на починалият от кръвозагуба 27 годишен бивш гард на Братя Галеви Николай Радев – Отвертката. По време на съдебните заседания до сега стана ясно, че Отвертката е имал връзка с дъщерята на Николай Карастоянов – лекар в общинската болница в Дупница, след скъсването момичето не е отговаряло на желанията му, а той я тормозел.", "date": "2017.06.23", "title": "Майката на убития бивш гард на Братя Галеви-Отвертката изригна: Три години се въртим в омагьосан кръг!"}
{"url": "http://pik.bg/%D1%81%D0%BE%D0%BB%D0%B5%D0%BD%D0%B8-%D0%B3%D0%BB%D0%BE%D0%B1%D0%B8-%D0%B2-%D0%B3%D1%8A%D1%80%D1%86%D0%B8%D1%8F-%D0%B0%D0%BA%D0%BE-%D1%81%D0%B8-%D1%81%D0%BB%D0%BE%D0%B6%D0%B8%D1%82%D0%B5-%D0%BF%D0%B0%D0%BB%D0%B0%D1%82%D0%BA%D0%B0%D1%82%D0%B0-%D0%B8%D0%B7%D0%B2%D1%8A%D0%BD-%D0%BA%D1%8A%D0%BC%D0%BF%D0%B8%D0%BD%D0%B3%D0%B0-news669462.html", "text": "Гърция притежава огромна брегова ивица и безкрайни плажове, както и невъобразимо много места за къмпингуване. Въпреки това, туристите, които искат да избягат от комерсиалните хотели и човешката гълчава и са предпочели уединението сред природата на палатка или каравана (кемпър), трябва да се съобразят с няколко категорични забрани на гръцките власти, неспазването на които ще им струват скъпо. Първото условие е, че палатки и кемпъри трябва да се поставят само и единствено на определените за къмпинг места, разказват от \"Български новини\". Свобдното къмпингуване е забранено от съображения за сигурност. На къмпингите има течаща вода, тоалетни, електрическо захранване и всички необходими условия. Решите ли, да го правите на свобдно избрано място, рискувате сериозни санкции, които стигат до 150 евро и в крайни случаи до затвор за три месеца. Другото условие е, никога и по никакъв начин да не се пали огън сред природата. Това е строго забранено ивън определените места, а наказанията в този случай са много сурови. Глобите са с хиляди евро, а при нанесени щети, затворът е гарантиран с продължителен престой. Преди години, наколко наше сънародници бяха предизвикали горски пожар с фойерверки и само намесата на дипломацията ги спаси от дългогодишни присъди и солени глоби. Много е важно и да не оставят боклуци сред себе си. замърсяването на природата се третира също като тежко нарушение и отново се санкционира, като глобите започват от 200-300 евро. Достъпът до водоеми при риболов трябва да става само пеша или с колело, а колата трябва да оставите на поне километър от там. Шофирането по земеделски земи е административно нарушение и се наказва в зависимост от нанесените щети, като рискувате и парични граждански искове от потърпевшите стопани. Спазването на тези прости правила ще ви предпази от неприятности и ще ви даде възможност да се насладите на безкрайното море и слънце.", "date": "2017.06.23", "title": "Солени глоби в Гърция, ако си сложите палатката извън къмпинга "}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%88%D0%B5%D1%84-%D1%83%D0%B2%D0%BE%D0%BB%D0%BD%D1%8F%D0%B2%D0%B0-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8%D1%82%D0%B5-%D1%81%D0%B8-%D0%B0%D0%BA%D0%BE-%D0%BD%D0%B5-%D0%BC%D1%83-%D1%85%D0%B0%D1%80%D0%B5%D1%81%D0%B0%D1%82-%D1%81%D0%BD%D0%B8%D0%BC%D0%BA%D0%B8%D1%82%D0%B5-%D0%B2%D1%8A%D0%B2-%D1%84%D0%B5%D0%B9%D1%81%D0%B1%D1%83%D0%BA-news669467.html", "text": "Крупен строителен предприемач от руския град Кемерово ползва специална програма, с която следи дали служителите харесват снимките му в социалните мрежи, съобщи вестник \"Телеграф\", позовавайки се на сайта \"Фишки нет\". Досетете се какво се случва с провинилите се, ако не се съгласят да си наваксат за пропуснатите натисквания на бутона \"лайк\". Те просто бивали уволнявани на часа. Михаил Шкуропатски, който е сред наградените като \"Собственик на най-иновативната компания за 2016 г.\", заръчал на програмистите си да му напишат софтуер, с който да следи кой, кога и колко често харесва снимките му в социалните мрежи. Освен за да четка самолюбието си, одобрението в интернет му било необходимо и за политическите амбиции. И той буквално документирал всяка своя стъпка - от кампаниите, които водел, до тежките софри, които си спретвал по света и у дома. Бизнес събития, дарителски кампании и скъпи почивки на екзотични дестинации - събитията били документирани като в 24-часов новинарски канал. Всеки ден служителите му получавали във фирмения чат линкове към последните му интернет публикации. Първото наказание за неподчинилите се била удръжка от заплатата. Юристка на фирмата, която казала, че е професионалист и отказва да губи от работното си време за лайкове, вече търси ново поле за професионалните си умения.", "date": "2017.06.23", "title": "ВНИМАНИЕ! Шеф уволнява работниците си, ако не му харесат снимките във Фейсбук "}
{"url": "http://pik.bg/%D1%86%D0%B2%D0%B5%D1%82%D0%B0%D0%BD-%D1%86%D0%B2%D0%B5%D1%82%D0%B0%D0%BD%D0%BE%D0%B2-%D0%B2%D0%BC%D0%B5%D1%81%D1%82%D0%BE-%D0%B4%D0%B0-%D1%81%D0%B5-%D0%B7%D0%B0%D0%BD%D0%B8%D0%BC%D0%B0%D0%B2%D0%B0%D0%BC%D0%B5-%D1%81%D1%8A%D1%81-%D1%81%D1%8A%D1%89%D0%B5%D1%81%D1%82%D0%B2%D0%B5%D0%BD%D0%B8%D1%82%D0%B5-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%BD%D0%B8%D0%B5-%D0%B3%D0%BE%D0%B2%D0%BE%D1%80%D0%B8%D0%BC-%D0%B7%D0%B0-%D0%B1%D0%BE%D0%BB%D1%82%D0%BE%D0%B2%D0%B5%D1%82%D0%B5-news669535.html", "text": "\"Ако трябваше да имаме подобно мислене - да оцеляваме, нямаше да ходим на предсрочни избори. А ние отидохме на тях, защото се създаде едно политическо усещане, че ГЕРБ и РБ не получават широка обществена подкрепа\", каза в \"Панорама\" шефът на парламентарната група на ГЕРБ Цветан Цветанов. Освен административна реформа, управляващите ще работят и за антикорупционен законопроект. \"Старахме се да бъдем прозрачни от квотата за ВСС. Всички кандидатури минаха онлайн и бяха обсъждани. Този ВСС избра тримата първи в съдебната система. В момента обаче има различни оценки за единия или за другия. И  това е вредно за цялата съдебна система. Всички имат вина за това, дори и политиците\", уточни Цветанов. \"Аз не могам да коментирам такива детейли. Имаше преекспониране на това, което имаше усещане у хората, вместо да се занимаваме със съществените проблеми. Трябва да се занимаваме с европейското председателство\", това каза Цветанов в коментар на казуса \"болтовете на Лозан Панов\".  Според него Мария Габриел ще бъде пълноценен еврокомисар. Цветанов благодари на вицепрезидента Илияна Йотова, че е дала висока оценка за Мария Габриел.", "date": "2017.06.23", "title": "Цветан Цветанов: Вместо да се занимаваме със съществените проблеми, ние говорим за болтовете на Лозан Панов (ОБНОВЕНА)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B2%D0%B5%D1%81%D0%B5%D0%BB%D0%B8%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D1%82%D1%80%D0%B5%D0%BF%D0%B5%D1%80%D0%B8-%D0%BE%D1%82-%D0%BA%D0%BE%D0%B2%D0%B0%D1%80%D0%BD%D0%B0-%D0%B1%D0%BE%D0%BB%D0%B5%D1%81%D1%82---%D1%82%D1%80%D1%83%D0%B1%D0%B0%D0%B4%D1%83%D1%80%D1%8A%D1%82-%D0%BE%D1%82-%D0%BF%D0%BE%D0%BB%D1%81%D0%BA%D0%B8-%D1%82%D1%80%D1%8A%D0%BC%D0%B1%D0%B5-news669163.html", "text": "Заболяването мъчи бащата на естрадната легенда вече повече от 10 години. През това време бай Стефан се лекувал първо с инсулинови инжекции, които му повлияли добре, и в последните години минал на хапчета. Възрастният мъж бил под наблюдението на личния си лекар в Полски Тръмбеш, където и до днес живее с майката на Веско. Въпреки че синът му няколко пъти предлагал на родителите си да ги прибере при себе си в София, те отказвали с мотива, че целият им живот е преминал в 5-хилядното градче в Северна България и в панелната столица не биха се чувствали щастливи. Преди малко повече от месец Стефан Маринов се почувствал зле - краката му започнали постоянно да изтръпват и му се виел свят. За да не тревожи излишно сина си, най-напред се консултирал със своя лекар, още повече че започнало да му прилошава малко след началото на пролетното турне на Веско. Певецът разбрал от медика, който му бил близък приятел и сметнал за нужно да го информира, че баща му не е добре. Изпълнителят на \"Горчиво вино\" мигом организирал транспорт от Полски Тръмбеш до София и настанил баща си в \"Токуда\", където в продължение на няколко дни го подложили на изследвания. Стефан Маринов се стабилизирал бързо и вече е у дома си в Полски Тръмбеш, издават осведомени. Покрай изследванията на бай Стефан и неговият син поискал да се прегледа, тъй като бил много наплашен, че може да наследи захарния диабет от баща си. Лекарите му препоръчали редовно да следи здравословното си състояние, тъй като когато бащата е диабетик, процентът на унаследяване е по-висок, отколкото ако майката има диабет. Допълнителни рискови фактори са неправилно хранене и нездравословен начин на живот, а те са налице при естрадния изпълнител. \"В детските ми очи моят баща беше много голям, силен, властен и с добро сърце. Бил е спортист и това държеше неговата фигура през годините много хармонична и въздействаща. За мен татко винаги е олицетворявал силата\", признавал е певецът.", "date": "2017.06.23", "title": "САМО В ПИК И \"РЕТРО\"! Веселин Маринов трепери от коварна болест - трубадурът от Полски Тръмбеш се страхува, че може да наследи заболяване от баща си"}
{"url": "http://pik.bg/%D1%8E%D0%BD%D0%BA%D0%B5%D1%80-%D1%80%D0%B0%D0%B7%D0%BC%D0%B0%D1%85%D0%B0-%D0%BF%D1%80%D1%8A%D1%81%D1%82-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%82%D0%B5-%D1%81%D1%82%D1%80%D0%B0%D0%BD%D0%B8-%D0%BD%D0%B5-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D0%BB%D0%B8-%D0%B4%D0%BE%D1%81%D1%82%D0%B0%D1%82%D1%8A%D1%87%D0%BD%D0%BE-%D1%81%D0%B8%D0%BB%D0%BD%D0%BE-%D0%B0%D1%84%D1%80%D0%B8%D0%BA%D0%B0-news669509.html", "text": "Европейските страни изостават със задълженията си към Фонда за африканско икономическо развитие, който бе създаден с цел да се ограничи масовата миграция към Европа, съобщи АФП. Председателят на Европейската комисия припомни по време на срещата на европейските лидери в Брюксел, че страните от ЕС са дали едва 200 милиона евра от обещаните 1.8 милиарда. „Това е неприемливо, и призовавам колегите да направят повече по въпроса“, заяви Юнкер.", "date": "2017.06.23", "title": "Юнкер размаха пръст на европейските страни: Не подкрепяли достатъчно силно Африка "}
{"url": "http://pik.bg/%D0%B4%D0%BE%D1%86-%D0%BC%D0%B8%D0%BB%D0%B5%D0%BD-%D0%BC%D0%B8%D1%85%D0%BE%D0%B2-%D0%BD%D0%B5-%D0%B8%D1%81%D0%BA%D0%B0%D0%BC%D0%B5-%D0%B2%D1%81%D0%B8%D1%87%D0%BA%D0%B8-%D0%BD%D0%B0%D0%B4%D0%BF%D0%B8%D1%81%D0%B8-%D0%B4%D0%B0-%D1%81%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B5%D0%B7%D0%B8%D0%BA-%D0%BD%D0%BE-%D0%B2-%D0%B4%D1%8A%D1%80%D0%B6%D0%B0%D0%B2%D0%BD%D0%B8%D1%82%D0%B5-%D0%BA%D0%BE%D0%BC%D1%83%D0%BD%D0%B8%D0%BA%D0%B0%D1%86-news669496.html", "text": "Работата върху Закон за защита на българския език има дълга история, работило се е по него няколко пъти. Ние искаме да подходим професионално към тази тема, а не от партийни позиции. Това каза в студиото на Би Ти Ви доцент Милен Михов. „Виртуалното пространство днес заема важно място в живота на хората, в бъдеще това място ще се увеличава. Преди години бе важно книгите да се печатат на книжовен български, сега е важно българският език да присъства в интернет вместо други езици”, каза депутатът от Патриотичен фронт. Според него, въпросът за езика има и юридическа стойност, когато например получаваме смс-и от банки и финансови компании за дължими суми, написани на български, но с латински букви. В този случай хората може и да не разберат какво точно им казва банката и да пропуснат важен срок. „Не може да се комуникира на език, който не съществува-това е български език, написан на латиница. Дори в Сърбия вече се замислят да ограничат латиницата и да съхранят кирилицата, там вече голяма част от надписите и книгите са на кирилица”, каза Михов. Той посочи, че в бъдещия Закон ще има условия за използване на българския език в общественото пространство, държавните комуникации и бизнеса. „Няма да отидем в крайна фаза всички надписи да са на кирилица. Но искаме например надписите върху униформите на полицията да са изписани до голяма степен на английски”, каза още депутатът.", "date": "2017.06.23", "title": "Доц. Милен Михов: Не искаме всички надписи да са на български език, но в държавните комуникации това е задължително"}
{"url": "http://pik.bg/%D1%87%D0%B5%D1%80%D0%BD%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-%D0%BD%D0%B0%D0%B4-2000-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BE%D1%82-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%BF%D1%80%D0%B8-%D0%BE%D0%BF%D0%B8%D1%82-%D0%B4%D0%B0-%D0%BF%D1%80%D0%B5%D0%BA%D0%BE%D1%81%D1%8F-news669472.html", "text": "Броят на мигрантите, загинали или изчезнали от началото на годината при опит да прекосят Средиземно море, за да се доберат до Европа, надхвърли 2000 души, съобщи  Международната организация по миграцията (МОМ), цитирана от ДПА. Загиналите в морето между Либия и Италия са 2011 от общо 2108 жертви. Макар по данни на агенцията на ООН числеността им през същия период на 2016 г. да е била по-малка, 2017-та е четвъртата поред година с повече от 2000 жертви, каза в Женева говорителят на МОМ Джоел Милман. От началото на миграционната вълна през 2013 г. близо 15 000 бежанци и мигранти са изгубили живота си при опит да достигнат Европа през Средиземно море, което прави средно по 10 души на ден. През първите шест месеца на тази година до Европа са стигнали близо 84 000 мигранти, като повечето от тях са пристигнали в Италия.", "date": "2017.06.23", "title": "ЧЕРНА СТАТИСТИКА: Над 2000 мигранти са загинали от началото на годината при опит да прекосят Средиземно море"}
{"url": "http://pik.bg/%D0%BD%D0%B0%D1%84%D1%82%D0%B0%D1%82%D0%B0-%D0%BE%D1%81%D1%82%D0%B0%D0%B2%D0%B0-%D0%B2%D1%8A%D0%B2-%D0%B2%D1%82%D0%BE%D1%80%D0%B0-%D0%BB%D0%B8%D0%B3%D0%B0---%D0%BE%D1%82%D1%80%D1%8F%D0%B7%D0%B0%D1%85%D0%B0-%D0%BF%D0%B0%D1%80%D0%B8%D1%82%D0%B5-%D0%BD%D0%B0-%D1%88%D0%B5%D0%B9%D1%85%D0%BE%D0%B2%D0%B5%D1%82%D0%B5-news669492.html", "text": "След изпадането от Първа лига и опасността Нефтохимик напусне професионалния футбол заради липсата на финансиране, пътят пред отбора вече се прояснява. Бе взето решение \"шейховете\" да се възползват от правото си да играят във Втора лига, но със силно ограничен бюджет. Заради това в състава на отбора ще влязат предимно юноши, подкрепени от няколко по-опитни играчи от региона. Официалните срещи ще се играят на стадион \"Българово\", който в момента кандидатства за лиценз. Наставник на тим ще бъде досегашният директор на школата - Николай Кръстев. Кръстев е сред известните футболисти на Нефтохимик от славните му години и професионалист с богат опит и много успехи като треньор. Негов помощник ще бъде друга легенда на отбора - Станислав Жеков-Тачо. Той ще бъде треньор и същевременно футболист. \"Въпреки наравностойната битка, в която се впускаме, се надявам да излезем от нея с достойнство. Призовавам феновете да ни подкрепят както винаги са го правили. Ще имаме огромна нужда от тях\", каза старши-треньорът Николай Кръстев. Отборът се събира за първа тренировка в понеделник от 18:00 ч. на стадиона в Долно Езерово. През следваща седмица ще бъдат уточнени и контролните срещи.", "date": "2017.06.23", "title": "Нафтата остава във Втора лига - отрязаха парите на \"шейховете\""}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D1%82%D0%BE%D1%8F%D0%BD%D0%BA%D0%B0-%D0%BC%D1%83%D1%82%D0%B0%D1%84%D0%BE%D0%B2%D0%B0-%D0%B7%D0%B0%D0%B6%D0%B8%D0%B2%D1%8F-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news667855.html", "text": "Животът на легендата на българския театър Стоянка Мутафова става все по-труден, а здравето й вече е изцяло зависимо от лекуващите я лекари. 95-годишната актриса поделя времето си между апартамента си и столичната частна болница, където няколко пъти я спасяваха от тежки проблеми. Въпреки че в последно време хич не е добре, Госпожа „Стихийно бедствие\" поне не губи бодрия си дух и чувството си за хумор най-вече когато й се налага да се надсмива над самата себе си. Непреклонната актриса се шегувала, че на стари години й се наложило да изостави дъщеря си Муки и да се нанесе в друга къща, където я обгрижвали няколко души. Къщата обаче е столичната клиника \"Токуда\", а мъжете - докторите, които са се нагърбили с нелеката задача да поддържат Стояна поне до столетие. В последните две-три седмици Мутафова буквално през ден е \"на свиждане\" с белите престилки, издават пред ПИК всичко знаещи съседи на театралната прима. Специално миналата седмица на Стояна й се наложило три пъти да посети лечебното заведение с \"частната си линейка\". \"Нали с Муки не умеят да шофират и нямат кола, са ВИП клиентки на една от столичните таксиметрови компании. Миналата седмица три пъти викаха такси. Почти всеки път й пращат една и съща кола, която да я вози до болницата\", докладват комшиите на Мутафова. След последното й влошаване в края на миналия месец, освен че пие по шепа хапчета всеки ден, докторите следят показателите на актрисата постоянно. Звездата, която така и не успя да влезе в Книгата с рекордите на Гинес за най-възрастната все още играеща актриса в света, припадна два дни преди да се качи на самолета за Испания, където имаше планиран гастрол. Тогава Бърза помощ дойде в дома й в \"Лозенец\", за да я свестява. Лекарите обаче вече са категорични, че за примата на БГ театъра е абсолютно противопоказно да пътува на дълги разстояния.", "date": "2017.06.23", "title": "САМО В ПИК И \"РЕТРО\"! Стоянка Мутафова заживя в болница "}
{"url": "http://pik.bg/4-%D0%B7%D0%B2%D0%B5%D0%B7%D0%B4%D0%BD%D0%B8-%D0%B0%D1%80%D0%BC%D0%B5%D0%B9%D1%86%D0%B8-%D1%86%D1%81%D0%BA%D0%B0-%D0%BF%D0%BE%D0%B4-%D0%BF%D0%B0%D1%80%D0%B0-news669536.html", "text": "\"Армейците\" първо триумфираха в тристранен турнир, после победиха Зенит Санкт Петербург с 2:1 след обрат в дебюта на треньора Роберто Манчини, а сега обърнаха и Университатя (Крайова) от 0:2 до 4:2. Наставникът на \"червените\" Стамен Белчев заложи на експериментален състав и пусна сред титулярите само двама бранители, в лицето на Станислав Манолев и Александър Дюлгеров, а от това се възползваха румънците. Те поведоха още в третата минута, след колективна грешка в защитата на \"червените\" и гол на своя капитан Андрей Иван. В 15-ата минута Густаво стреля опасно, но топката мина малко над сглобката на вратата, пазена от Китанов, а в 20-ата отново Иван направи резултата 2:0. Този път той бе изведен зад гърба на \"армейската\" отбрана и с техничен изстрел по земя матира вратаря за втори път. В 26-ата минута Панку преодоля Станислав Манолев и стреля, а Китанов спаси, след което Александру Балуца опита прехвърлящ удар, но топката кацна върху горната греда. В 31-ата минута Кирил Десподов върна хитро кълбото от аутлинията към границата на пеналта, а връхлитащият Милчо Ангелов засече от движение и намали резултата с красиво попадение. В 37-ата минута Десподов навлезе добре в пеналта и стреля, ала вратарят на румънците спаси. Последва преса на \"червените\" и те отнеха в половината на съперника, а Никола Колев изненада с далечен удар стража, който само боксира топката в собствената си мрежа, пише \"Новспорт\". Така почивката дойде при резултат 2:2. В 72-ата минута Кристиян Малинов направи обрата пълен, разписвайки се за втори път през лятната подготовка с далечен изстрел. 23-годишният халф стреля силно и топката тупна коварно пред вратаря, след което влетя в мрежата му – 3:2. В 88-ата минута Давид Симао направи резултата 4:2, след като засече от движение прострелен пас на Недялков и от точката за дузпата за 4:2. Секунди по-късно обаче стражът се намеси решително след удар с глава на Божидар Чорбаджийски. Състав на ЦСКА за контролата: Георги Китанов (в), Стойчо Атанасов, Станислав Манолев, Александър Дюлгеров, Александър Георгиев, Рубен Пинто, Никола Колев, Милчо Ангелов, Кирил Десподов, Густаво Кулма, Кевин Кубемба; Резерви: Слави Петров (в), Борис Груев (в), Николай Бодуров, Божидар Чорбаджийски, Валентин Антов, Антон Недялков, Фернандо Каранга, Кристиян Малинов, Давид Симао, Кевин Меркадо, Рафаел Роберто Енрике;", "date": "2017.06.23", "title": "4-звездни \"армейци\"! ЦСКА под пара"}
