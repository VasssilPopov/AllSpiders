{"url": "http://pik.bg/%D0%B1%D0%B0%D0%B1%D0%B0%D1%82%D0%B0-%D0%BD%D0%B0-%D0%B0%D0%BB%D1%84%D1%80%D0%B5%D0%B4%D0%BE-%D1%82%D0%BE%D1%80%D0%B5%D1%81-%D0%B1%D0%B8%D0%BB%D0%B0-%D0%B2%D0%B5%D1%89%D0%B8%D1%86%D0%B0-%D0%B2-%D0%BA%D1%83%D0%B1%D0%B0-news701448.html", "text": "Кубинският танцьор Алфредо Торес винаги е усмихнат и добродушен, но крие в гените си мрачни тайна. Бабата на хореографа била истинска вещица, от която треперела половин Куба в годините преди идването на Фидел Кастро на власт. Алфредо рядко разказва за старата жена на име Оливия, която починала доста преди той да се роди. Споделял е обаче пред близки, че жената е изповядвала древна африканска религия, която се основава на лечителство и билкарство. Самият Торес притежавал завидна колекция изсушени тропически растения. С тяхна седмица пластичният кубинец ежеседмично провеждал ритуали за почит към дедите си. Алфредо е възпитан като католик, но подобно на повечето си съотечественици в Острова на свободата не е особено религиозен. Древният африкански култ обаче е оцелял в семейството му още от прадедите му от Хаити, пише седмичник. Снощи Алфредо Торес напусна Къщата на \"ВИП Брадър\", след като събра най-нисък вот сред номинираните за изгонване.", "date": "2017.10.31", "title": "Бабата на Алфредо Торес била вещица в Куба"}
{"url": "http://pik.bg/%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%BD%D0%B0%D0%B2%D0%BB%D0%B5%D1%87%D0%B5-%D0%BD%D0%B8%D0%BA%D0%BE%D0%BB-%D0%B2-%D0%BA%D0%BE%D0%B6%D0%B8-%D0%B7%D0%B0-%D1%85%D0%B5%D0%BB%D0%BE%D1%83%D0%B8%D0%BD-%D1%81%D0%BD%D0%B8%D0%BC%D0%BA%D0%B8-news701481.html", "text": "Дъщерята на Николета Лозанова определено не изостава от нея по красота и стил. Двете красавици традиционно се кланят на западния празник Хелоуин, като всяка година успяват да бъдат стилни и изобретателни. И ако Николета все още не е разкрила като каква ще се маскира за Вси Светии, то Никол вече събра хиляди лайкове и поздравления. Тази година чаровницата е не по-малка сладка от предишните, но сякаш това е най-доброто попадение за костюм досега. Дъщерята на Лозанова влиза в ролята на сладка котка, облечена отгоре до долу в черна кожа. Тоалетът й е допълнен от черни ботушки, модерна черна раничка и диадема с кожени ушички. Косата на Никол както винаги е перфектна и гордост за нейния фризьор Венелин Кондаков, а игривите къдрици я правят истински бонбон. Лицето на сладураната е професионално изрисувано, превръщайки я в най-сладкото коте, което някога сме виждали. Очевидно е, че Николета отново се е постарала повече от подобаващо, за да превърне и Хелоуин в един не просто празничен, но и незабравим ден за своята любима дъщеря, пише \"Хотарена\".", "date": "2017.10.31", "title": "Николета навлече Никол в кожи за Хелоуин (СНИМКИ)"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%BD%D1%8E-%D0%B9%D0%BE%D1%80%D0%BA-%D0%BE%D1%81%D0%B5%D0%BC-%D1%81%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D1%81%D0%BB%D0%B5%D0%B4-%D0%B0%D1%82%D0%B0%D0%BA%D0%B0%D1%82%D0%B0-%D0%B2-%D0%BC%D0%B0%D0%BD%D1%85%D0%B0%D1%82%D1%8A%D0%BD-news701534.html", "text": "AFP, цитирана от Би Ти Ви. Припомняме, че първоначалната информация беше, че загиналите са шестима. Осем души са жертвите на атаката в Манхатън, съобщи кметът на Ню Йорк Бил Де Блазио, предава Градоначалникът определи инцидента като „действие на терор“. „Нека бъда ясен, според информацията, която имаме в момента, това е действие на терор“, заяви кметът, като добави, че „към този момент, ние е известно за осем невинни, загубили живота си и още поне десет ранени“. По-рано стана ясно, че шофьор е навлязъл на пешеходна алея в Манхатън, където е блъснал \"голям брой хора\", преди отново да излезе на близкия булевард и катастрофира в друга кола. Нападателят е слязал от превозното средство, носейки фалшиви оръжия, но е бил прострелян от екип на полицията, арестуван и откаран в ареста, като предстои да му бъде оказана медицинска помощ.", "date": "2017.10.31", "title": "Кметът на Ню Йорк: Осем са жертвите след атаката в Манхатън"}
{"url": "http://pik.bg/%D0%B8%D0%B7%D1%82%D0%B5%D1%87%D0%B5-%D0%BA%D1%80%D0%B0%D0%B9%D0%BD%D0%B8%D1%8F%D1%82-%D1%81%D1%80%D0%BE%D0%BA-%D0%B7%D0%B0-%D0%BF%D0%BB%D0%B0%D1%89%D0%B0%D0%BD%D0%B5-%D0%BD%D0%B0-%D0%B4%D0%B0%D0%BD%D1%8A%D0%BA%D0%B0-%D0%B7%D0%B0-%D1%81%D0%B3%D1%80%D0%B0%D0%B4%D0%B8-%D0%B8-%D0%BA%D0%BE%D0%BB%D0%B8-%D0%B7%D0%B0-2017-%D0%B3-news701456.html", "text": "Днес изтича крайният срок за плащане на последната вноска за данък сгради и данък МПС за 2017 г. След 31 октомври дължимите суми за местни данъци започват да се начисляват лихви, напомнят от Столична община. Оттам напомнят, че плащане може да се прави във всеки от 22-та районни отдела на дирекция \"Общински приходи\" в София независимо от адреса на имота. Всички каси разполагат с ПОС терминали за плащане с дебитни или кредитни карти. Плащане на местни данъци и такси може да се прави по банков път, а най-удобно е онлайн през електронната страница на общината. В районните служби може да ви бъде издаден и ПИН-код, с който да си правите справки или да плащате онлайн. До края на месец ноември изтича срокът за последната вноска на такса битови отпадъци за 2017 г., напомнят още от дирекция \"Общински приходи\".", "date": "2017.10.31", "title": "Изтече крайният срок за плащане на данъка за сгради и коли за 2017 г."}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%82%D0%BE%D1%82%D0%B0%D0%BB%D0%B5%D0%BD-%D1%88%D0%BE%D0%BA-%D0%B2-%D0%BD%D1%8E-%D0%B9%D0%BE%D1%80%D0%BA---%D1%88%D0%BE%D1%84%D1%8C%D0%BE%D1%80%D1%8A%D1%82-%D1%81%D0%B5-%D0%B7%D0%B0%D0%B1%D0%B8%D0%BB-%D0%B2-%D1%83%D1%87%D0%B5%D0%BD%D0%B8%D1%87%D0%B5%D1%81%D0%BA%D0%B8-%D0%B1%D1%83%D1%81-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE--news701525.html", "text": "Най-малко шестима души се смята, че са загинали и поне 15 са ранени, след като мъж с камион се заби в група пешеходци в Ню Йорк, а след това откри стрелба, предава Дейли Мейл. По първоначална информация шофьорът е карал по велосипедната алея на магистрала \"Уест Сайд\", където фатално прегазва двама велосипедисти. Свидетели твърдят, че мъжът излязъл от автомобила с пистолет в ръка, когато се намесили органите на реда и го неутрализирали. Шофьорът е жив и е задържан, но е ранен. Камионът, който шофирал, се забил в ученически бус. Съобщава се и за ранени деца", "date": "2017.10.31", "title": "ОТ ПОСЛЕДНИТЕ МИНУТИ! Тотален шок в Ню Йорк - шофьорът се забил в ученически бус, най-малко шестима са убити (ВИДЕО/СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BA%D1%8A%D1%80%D0%B2%D0%B0%D0%B2-%D0%B0%D0%B4-%D0%B2-%D0%BD%D1%8E-%D0%B9%D0%BE%D1%80%D0%BA---%D0%BE%D1%82%D0%BA%D1%80%D0%B8%D1%85%D0%B0-%D1%81%D1%82%D1%80%D0%B5%D0%BB%D0%B1%D0%B0-%D0%BF%D0%BE-%D0%BF%D0%B5%D1%88%D0%B5%D1%85%D0%BE%D0%B4%D1%86%D0%B8-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BD%D0%B8%D0%BC%D0%BA%D0%B8%D0%B2%D0%B8%D0%B4%D0%B5%D0%BE-news701524.html", "text": "Мъж стреля по пешеходци в Ню Йорк. От полицията съобщиха, че нападателят е задържан, предаде Би Би Си. Инцидентът е станал в близост до магистралата Уест Сайд в Долен Манхатън. Властите призоваха хората да избягват района, тъй като в момента се извършва операция. Броят на жертвите не е известен. Стрелбата е била близо до сградата на кметството на Ню Йорк. Пред местни медии очевидци казали, че първо кола е преминала през алея за колоездачи и е ударила пешеходци и велосипедисти, предаде АП. Фоторепортер на агенцията е видял най-малко един човек да лежи неподвижно на мястото. После полицията получила сигнали за стрелба в район, който е недалеч от Световния търговски център. Сега мястото е отцепено от полицейски коли.", "date": "2017.10.31", "title": "ИЗВЪНРЕДНО! Кървав ад в Ню Йорк - откриха стрелба по пешеходци, има загинали (СНИМКИ/ВИДЕО)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D1%82%D1%80%D0%B5%D1%81%D0%B5-%D0%BB%D0%B8-%D1%81%D0%B5-%D1%86%D1%81%D0%BA%D0%B0-%D0%BA%D0%BB%D1%8E%D1%87%D0%BE%D0%B2-%D0%BE%D1%82%D0%B3%D0%BE%D0%B2%D0%BE%D1%80-news701162.html", "text": "\"Не бива да има разделение. Когато сме едно, не трябва да има смущения в колектива. Аз не виждам проблем в съблекалнята, това са само външни приказки\", коментира новият любимец на Сектор \"Г\" - Тиаго Родригес, в предаването \"Спортна треска\". \"Ние знаем как да работим под стрес, защото сме ЦСКА\", допълва Родригес след икономичната победа на \"армейците\" (1:0) в дербито със Славия. Тази неделя \"червените\" гостуват на \"Лудогорец Арена\". \"Орлите\" са лидери във временното класиране на шампионата с 5 точки аванс именно пред ЦСКА. Мачът се очертава ключов. \"Червените\" определено не се намират в най-добрата си форма от началото на сезона, но Тиаго който вкара победното попадение за \"армейците\" срещу \"белите\" е на мнение, че в съблекалнята на ЦСКА всичко е наред.", "date": "2017.10.31", "title": "ГОРЕЩА ТЕМА! Тресе ли се ЦСКА!? Ключов отговор"}
{"url": "http://pik.bg/%D0%BF%D1%80%D0%B8%D0%B5%D1%85%D0%B0-%D0%BF%D0%BE-%D1%81%D0%BF%D0%B5%D1%88%D0%BD%D0%BE%D1%81%D1%82-%D1%87%D0%B5%D1%82%D0%B8%D1%80%D0%B8-%D0%B4%D0%B5%D1%86%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D0%B2-%D1%8F%D0%BC%D0%B1%D0%BE%D0%BB-%D0%B7%D0%B0%D1%80%D0%B0%D0%B4%D0%B8-%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%BE-%D0%BE%D1%82%D1%80%D0%B0%D0%B2%D1%8F%D0%BD%D0%B5-news701522.html", "text": "Четири деца са приети в спешно отделение на ямболската болница със симптоми на хранително отравяне. Децата са на възраст 7-8 години и са ученици в ямболското основно училище \"Петко Р. Славейков\", съобщава БНТ. На обяд всички те са яли шницел. Според близките на пострадалите ученици точно шницелът е причина за хранителното отравяне. Пак според родителите, освен потърсилите спешна помощ деца има поне още десет, които засега се лекуват в домашни условия. Четирите деца ще бъдат настанени в инфекциозното отделение след като приключат назначените им вливания. Колегите са ги прегледали. Започнали са реанимационни мероприятия, но трябва да бъдат хоспитализирани и наблюдавани няколко дни. Обезводнени са малко. Може би сега затова е заболяването. Освен обезводняване и повръщане засега друго няма... болестта е в развитие, затова те трябва да се проследят, за да не се увредят други органи и системи, каза д-р Панайот Диманов, директор на МБАЛ \"Св. Пантелеймон\" - Ямбол.", "date": "2017.10.31", "title": "Приеха по спешност четири деца в болница в Ямбол заради хранително отравяне"}
{"url": "http://pik.bg/%D1%85%D0%B0%D0%B9%D0%B4%D0%B0%D1%80-%D0%B0%D0%BB-%D0%B0%D0%B1%D0%B0%D0%B4%D0%B8-%D0%B8%D1%80%D0%B0%D0%BA%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%B5-%D1%83%D1%81%D1%82%D0%B0%D0%BD%D0%BE%D0%B2%D0%B8%D0%BB%D0%BE-%D0%BA%D0%BE%D0%BD%D1%82%D1%80%D0%BE%D0%BB-%D0%BD%D0%B0%D0%B4-%D0%B2%D1%81%D0%B8%D1%87%D0%BA%D0%B8-%D1%82%D0%B5%D1%80%D0%B8%D1%82%D0%BE%D1%80%D0%B8%D0%B8-%D0%BE%D1%81%D0%BF%D0%BE%D1%80%D0%B2%D0%B0%D0%BD%D0%B8-news701530.html", "text": "Anadolu Agency Премиерът на Ирак Хайдар ал Абади заяви във вторник, че правителствените войски са установили контрол над всички територии, „оспорвани“ между Багдад и Кюрдското регионално правителство в Ербил, предава . Изявлението е направено на пресконференция в иракската столица. Агенцията напомня, че в последните седмици се стигна до някои сблъсъци между пешмерги и иракски правителствени сили, когато от Багдад започнаха операция за установяване на контрол над всички територии, загубени след 2014 г., заради настъплението на „Ислямска държава. Припомняме, че кюрдските пешмерги успяха да устоят на атаката на ислямистите, като в последствие заеха част от териториите, които иракската армия не успя да защити. Част от тези територии бяха включени в референдума за независимост, който иракските кюрди организираха в края на септември, включително и богатия на петрол град Киркук. Фокус", "date": "2017.10.31", "title": "Хайдар ал Абади: Иракското правителство е установило контрол над всички територии, оспорвани между Багдад и иракските кюрди"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D1%87%D0%B5%D1%81%D1%82%D0%B8%D1%82%D0%B5-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%BD%D0%B0-%D1%80%D0%BE%D0%B4%D0%BD%D0%B8%D1%82%D0%B5-%D1%88%D0%BE%D1%84%D1%8C%D0%BE%D1%80%D0%B8-news701425.html", "text": "Неработещите фарове и сигналните светлини на автомобила са най-честите нарушения, установени от пътните полицаи миналата година по време на акция \"Зима\". На практика това са били над половината от нарушенията. Това съобщи началникът на Пътна полиция комисар Бойко Рановски. Над 3 хил. е бил общият брой установени неизправности. От тях неизправните светлини са на колите са били 1571. Често около 252 пъти са спираните на пътя превозни средства с разкъсани гуми. Зачестяват случаите на неизправни велосипедисти,като само за месец през миналата зима са установени 99, а 1162 са хванатите други неизправности, съобщава \"Монитор\". От началото на годината има 5690 тежки пътни произшествия с 534 загинали и 7161 ранени, става ясно от статистиката на Пътна полиция. В сравнение със същия период на миналата година регистрираните произшествия са с 564 по-малко загиналите са с 54 души по-малко, а ранените са със 732-ма по-малко. За деветте месеца на 2017 г. има съставени 765 670 фишове, електронни фишове и актове за установени нарушения, което е със 136 900 повече в сравнение със същия период на миналата година, посочи Рановски. От 1 ноември традиционно започва акция \"Зима\" с цел подготовка за движение във влошени метеорологични условия и повишаване на безопасността на пътя. ОЩЕ ПО ТЕМАТА КАТ с акция \"Зима\" от 1 ноември, провеждат я на три етапа В първите десет дни на ноември в рамките на кампанията ще се извършват засилени проверки, особено на велосипедисти и превозни средства с животинска тяга. От \"Пътна полиция\" си поставят за цел 6 ноември да е ден без загинали велосипедисти на пътя. От 11 до 20 ноември кампанията ще е насочена към пешеходци и водачи и толерантността на пътя. От 21 до 30 ноември ще се извършват проверки на моторните превозни средства и готовността им за движение в зимни условия. Рановски припомни, че от началото на тази година има промени в законодателството, които задължават водачите от 15 ноември до 1 март да се движат с гуми с минимум 4 мм дълбочина на протектора. От 1 до 11 ноември СБА ще отвори безплатно сервизите си, за да могат водачите да се консултират за подготовката за зимата. Българският Червен кръст, ще организира открити уроци по пътна безопасност за най-малките ученици от първи до четвърти клас за безопасно пресичане на пътя и оказване на първа помощ. В рамките на акция \"Зима\" ще бъдат раздадени 300 хиляди листовки с шест съвета към водачите за зимния сезон. Шофьорите трябва да се уверят, че превозното им средство е в техническата изправност, от 15 ноември до 1 март да се движат със зимни гуми с дълбочина на протектора минимум 4 мм, фаровете да са в изправност, превозното средство да е оборудвано с пожарогасител, обезопасителен триъгълник, светлоотразителна жилетка и заредена аптечка за пътна помощ. В листовките има и съвет към велосипедистите - да се движат винаги с изправни фарове, спирачки, звънец и светлоотразители. Бъдете видими през зимата и в тъмното, носете светли дрехи и се оглеждайте често, особено ако сте с шапка или качулка, препоръчват още от СБА и \"Пътна полиция\". Прочети още на:", "date": "2017.10.31", "title": "Ето кои са най-честите нарушения на родните шофьори"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%BE-%D1%81%D1%8A%D1%80%D1%86%D0%B5-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%BC%D0%B0%D1%80%D0%B8%D1%8F-%D0%B4%D0%B0%D1%80%D0%B8-%D0%BA%D0%BE%D1%81%D0%B0-%D0%B7%D0%B0-%D0%B6%D0%B5%D0%BD%D0%B0-%D0%B2-%D0%BD%D1%83%D0%B6%D0%B4%D0%B0-%D1%81%D0%BD%D0%B8%D0%BC%D0%BA%D0%B0-news701488.html", "text": "Дъщерята на певицата Мария, Марая, очевидно върви по стъпките на мама и още от мъничка се включва в благотворителни дейности. Днес звездната наследница отряза косата си в подкрепа на жена в нужда. След направеното добро Мери изглежда видимо щастлива и вътрешно удовлетворена. Малката дама от доста време насам се радваше на своята дълга коса, за която фризьорите на Мария полагаха специални грижи, за да расте здрава и красива, разкрива \"Хотарена\". След като се раздели с нея без да й мигне окото, значи Марая е възпитана преди всичко на ценности и да бъде добър човек, докато суетата е останала на последно място по важност. Сега Мери е с прическа \"каре\", което напоследък се завърна отново в тенденциите на коафьорството и което, разбира се, й отива.", "date": "2017.10.31", "title": "ГОЛЯМО СЪРЦЕ! Дъщерята на Мария дари коса за жена в нужда (СНИМКА)"}
{"url": "http://pik.bg/%D0%BF%D1%80%D0%BE%D0%B2%D0%B0%D0%BB-%D0%B7%D0%B0-%D0%BA%D1%83%D0%B5%D1%80%D0%B8-%D0%B8-%D0%BA%D0%B0%D1%80%D0%B5%D0%BD%D1%8C%D0%BE-%D0%B1%D1%83%D1%81%D1%82%D0%B0-%D0%BE%D1%82%D0%B2%D0%BE%D1%80%D0%B8-%D0%B2%D1%80%D0%B0%D1%82%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0%D1%87%D0%B8%D1%82%D0%B5-%D0%B7%D0%B0-%D0%BB%D0%BE%D0%BD%D0%B4%D0%BE%D0%BD-news701531.html", "text": "Сам Куери и Пабло Кареньо-Буста отпаднаха след първите си двубои на турнира от сериите Мастърс в Париж. Те започнаха директно от втория кръг и не успяха да го преодолеят, което се отрази сериозно на шансовете им да се класират за Финалите на ATP в Лондон. Куери загуби с 4:6, 4:6 от 77-ия в света Филип Крайнович от Сърбия, а испанецът падна с 4:6, 1:6 от французина Никола Маю. За Куери това означава край на надеждите му за класиране на финалния Мастърс. Кареньо-Буста пък в момента заема последното, осмо място, даващо право на участие, предава Спортал. Той обаче може да бъде изместен от там при силно представяне в Париж на Кевин Андерсън, Хуан Мартин Дел Потро или Жо-Вилфред Цонга. Участие за Лондон вече са си осигурили Григор Димитров, Рафаел Надал, Роджър Федерер, Александър Зверев, Доминик Тийм и Марин Чилич.", "date": "2017.10.31", "title": "Провал за Куери и Кареньо-Буста отвори вратата на преследвачите за Лондон"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B3%D0%BE%D0%B4%D0%B8%D1%88%D0%BD%D0%B8%D1%82%D0%B5-%D0%B2%D0%B8%D0%BD%D0%B5%D1%82%D0%BA%D0%B8-%D0%B2%D0%B5%D1%87%D0%B5-%D1%89%D0%B5-%D0%B2%D0%B0%D0%B6%D0%B0%D1%82-%D0%BE%D1%82-%D0%B4%D0%B0%D1%82%D0%B0%D1%82%D0%B0-%D0%BD%D0%B0-%D0%BA%D1%83%D0%BF%D1%83%D0%B2%D0%B0%D0%BD%D0%B5-news701486.html", "text": ", както е до сега.Това се предвижда в проект на постановление за изменение и допълнение в Наредбата за условията и реда за събиране на таксите за ползване на пътната инфраструктура по Закона за пътищата. Промяната ще важи от 1 януари 2018 година за всички пътни превозни средства, независимо от категорията и държавата на регистрация. С промените се предвижда и . Новите винетни стикери се пускат в употреба Тя е определена от Института за икономически изследвания към Българската академия на науките при спазена пропорционалност за намаляваща стойност с увеличаване срока на валидност. Годишната винетка за леки автомобили ще струва 97 лв., а месечната 30 лв. Седмичната ще се таксува по 15 лв. Припомняме, че . Според тях моторите се карат само в месеците, когато времето го позволява, а купуването на годишна или няколко месечни винетки не е удачно и съобразно. Годишните винетки вече ще важат за период от една година от датата на купуване на стикерите, а не до края на календарната година въвеждането на тримесечни винетки за леки автомобили под 3.5 тона от 1 януари 2018 година. Цената на новата тримесечна винетка ще е 54 лв. Цените на останалите винетни стикери за леки автомобили се запазват. мотористи настояваха за пускането на 3-месечна винетка", "date": "2017.10.31", "title": "ВАЖНО! Годишните винетки вече ще важат от датата на купуване"}
{"url": "http://pik.bg/%D1%83%D1%87%D0%B5%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%BE%D0%B5-%D0%B5-%D0%BF%D0%BE-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%BE---%D0%BA%D1%83%D1%87%D0%B5%D1%88%D0%BA%D0%B8%D1%8F%D1%82-%D1%81%D1%82%D1%83%D0%B4-%D0%B8%D0%BB%D0%B8-%D0%BB%D1%8F%D1%82%D0%BD%D0%B0%D1%82%D0%B0-%D0%B6%D0%B5%D0%B3%D0%B0-news701421.html", "text": "Смъртността през зимата е епидемиологичен факт, който никой не оспорва. „Всяка година регистрираме средно увеличение на смъртността с 9% през месеците от декември до март“, казва Даниел Русо от Висшия съвет по метеорология пред „Фигаро“. Според статистическо проучване от 2006 във Франция сезонната смъртност през последните 30 години от зимния студ е 8 пъти по-висока в сравнение с горещите периоди. Опасни са горещите вълни с продължителна жега, а смъртността през зимата започва да се увеличава щом температурите минат под 15 градуса, смятат учените. Често обвиняваният грип не винаги е причината за зимния мор, въпреки че някои от пиковете на смъртност може да се дължат на периодите с инфекции. Лекарите смятат, че опасната зона е, когато термометрите слязат около нулата в продължение на няколко дни или седмици. Организмът изпитва затруднения да се съпротивлява на студа. Но хипотермията, пряко свързана с ниските температури, е причина за само 1% от смъртността в студовете. В действителност студът не убива директно, а утежнява съществуващите патологии като сърдечните болести, мозъчните инсулти, заболяванията на дихателните пътища. Според статистиката смъртността от тези болести нараства почти линейно с падането на температурите. Лекарите дават няколко прости съвети, които могат да предотвратят много от случаи с фатален край. Първият е болните и възрастните да излизат възможно най-рядко от вкъщи през зимата, а когато го правят – да се предпазват добре с топло палто, шапка, шал и ръкавици, да не вдишват пряко ледения въздух. Това всъщност се отнася и за повечето здрави и млади хора. Вторият е температурата вкъщи да е еднаква в различните помещения. Термичният шок при минаването между топла и студена стая, изисква усилия за адаптиране и консумира енергия, която може да засегне по-крехките организми.", "date": "2017.10.31", "title": "Учени разкриха кое е по-смъртоносно - кучешкият студ или лятната жега"}
{"url": "http://pik.bg/%D1%88%D0%B0%D1%88-%D0%B8-%D0%BF%D0%B0%D0%BD%D0%B8%D0%BA%D0%B0-%D1%88%D0%B5%D1%84-%D0%BD%D0%B0-%D0%BC%D0%B0%D1%84%D0%B8%D1%8F%D1%82%D0%B0-%D0%BE%D1%82-%D0%B0%D0%B2%D0%B5%D1%80%D0%B8%D1%82%D0%B5-%D0%BD%D0%B0-%D0%BC%D0%B8%D1%82%D1%8C%D0%BE-%D0%BE%D1%87%D0%B8%D1%82%D0%B5-%D0%B8%D0%B7%D0%BF%D1%80%D0%B0%D0%B2%D0%B8-%D0%BD%D0%B0-%D0%BD%D0%BE%D0%BA%D1%82%D0%B8-%D1%81%D0%BF%D0%B5%D1%86%D1%81%D0%BB%D1%83%D0%B6%D0%B1%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-news701218.html", "text": "Пици изправиха на нокти спецслужбите във Враца. Причината е вкюсът им, а фактът, че майсторът е самият Михаил Парасков-Джагата, известен и като Шефа на мафията, съобщи Булнюз.бг. Напливът за вкусните пици е много голям. През бурните мутренски години Парасков водеше активен разбойнически живот, заради който лежа и в затвора, но след излизането си на свобода започна да се занимава само със законен бизнес. Преди това обаче вече си беше спечелил прякора Шефа на мафията и това му остана и до наши дни. Остана му и близкото приятелство с Митьо Очите. В четвъртък популярният врачанин отвори в района на Интендантството малък павилион, в който лично приготвя 6 вида пица, изцяло изпечени на дърва. Още в петък опашките отпред станаха постоянни, като освен заради вкусната храна, хората се редяха и да гледат атракцията Парасков да ти прави пицата. Отгоре на всичко, докато стане готова храната, той черпи чакащите клиенти с домашна ракия, което превръща пазаруването при него в нещо повече от скучно преживяване. Остава сега подготвените кадри от службите да разгадаят съставките, които Джагата слага в пиците, за да успее да привлече за толкова кратко време толкова сериозна клиентела.", "date": "2017.10.31", "title": "ШАШ И ПАНИКА! Шеф на мафията от аверите на Митьо Очите изправи на нокти спецслужбите заради... вкусни пици"}
{"url": "http://pik.bg/%D0%BA%D0%B8%D0%BB%D0%BE%D0%B3%D1%80%D0%B0%D0%BC-%D0%BA%D0%BE%D1%81%D0%B0-%D1%81%D0%B8-%D0%BF%D1%80%D0%B8%D1%81%D0%B0%D0%B4%D0%B8-%D1%80%D1%83%D1%81%D0%B0%D1%82%D0%B0-%D0%B7%D0%BB%D0%B0%D1%82%D0%BA%D0%B0-%D1%81%D0%BD%D0%B8%D0%BC%D0%BA%D0%B0-news701475.html", "text": "Златка Райкова увеличи грамажа на изкуствената си коса и побърза да се похвали с това в социалните мрежи. Силиконката публикува видео, на което се виждат стъпките на двете фризьорки, създали новата визия на русото изкушение. \"Най-добрата коса\", написа Златка, която видимо няма проблем с теглото не екстеншъните. Част от почитателите й са на мнение, че честите промени водят до оплешивяване, пише \"Телеграф\".", "date": "2017.10.31", "title": "Килограм коса си присади Русата Златка (СНИМКА)"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%80%D0%B5%D0%B7%D0%B8%D0%BB-%D0%B2%D0%B8%D0%BF-%D0%BE%D0%B2%D0%B5%D1%82%D0%B5-%D0%B2-%D0%B1%D1%80%D0%B0%D0%B4%D1%8A%D1%80%D0%B0-%D0%BD%D0%B5%D0%B3%D1%80%D0%B0%D0%BC%D0%BE%D1%82%D0%BD%D0%B8-%D0%B8-%D0%BD%D0%B5%D1%83%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news701518.html", "text": "56 въпроса, 27 грешни отговора. Това е тъжната равносметка от мисия \"Чавдарче\" в Къщата на \"ВИП брадър\". Пременените като едновременшните чавдарчета (по-паметливите читатели помнят този патриотичен период във възпитанието на учениците от първи до трети клас), бяха изпитани на въпроси от матурата за 4-ти клас. Всеки грешен отговор предизвикваше лек удар с ток по всички съквартиранти. Пръв ги \"зареди\" Тото, който не успя да отговори на нито един от въпросите. Тото не можа да каже кой от братята Кирил и Методий е по-голям, а конкуренция в грешните отговори му направи Джулиана Гани, която \"блесна\" с невероятния отговор на въпроса: \"Как се нарича спътникът, който обикаля около Земята\". Силиконката без колебание отговори: \"Слънцето\". Учудващо обаче, тя се справи с няколко въпроса, което за съжаление не успя да наклони везните в полза на чавдарчетата. Отличниците на класа се оказаха Даниел Петканов и... Фантомът Мегз. Дани отговори без грешка на всички въпроси, а Фантомът допусна една. Краткото препитване по елементарни въпроси от учебниците по български език математика, география, история показа тъжния факт - родните ВИП-ове, влезли в Къщата, не притежават елементарни познания и са не само неуки, но и неграмотни.", "date": "2017.10.31", "title": "ТОТАЛЕН РЕЗИЛ! ВИП-овете в Брадъра неграмотни и неуки (СНИМКИ) "}
{"url": "http://pik.bg/%D0%BF%D1%80%D0%BE%D1%84%D0%B5%D1%81%D0%BE%D1%80%D0%B8%D1%82%D0%B5-%D1%81%D0%B0%D1%88%D0%BE-%D0%BF%D0%B5%D0%BD%D0%BE%D0%B2-%D0%B8-%D0%B2%D0%B0%D1%81%D0%B8%D0%BB-%D0%BC%D1%80%D1%8A%D1%87%D0%BA%D0%BE%D0%B2-%D1%81-%D0%B3%D1%80%D0%B0%D0%BD-%D0%BF%D1%80%D0%B8-%D0%BE%D1%82-%D0%BD%D0%B0%D0%B3%D1%80%D0%B0%D0%B4%D0%B8%D1%82%D0%B5-%D0%B7%D0%B0-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%B8%D0%B5-news701477.html", "text": "Професорите Сашо Пенов и Васил Мръчков ще си тръгнат с Гран При за особени заслуги към правото от церемонията по раздаването на Годишните награди за правосъдие, която ще се проведе за пети път на 25.11. в хотел Маринела. По традиция събитието е с благотворителен характер и на него ще се проведе томбола за болни деца. Гран При е единствената награда, която не подлежи на гласуване, а предложението за нея идват от инициативния съдийски комитет. 83-годишният проф. Васил Мръчков е юрист и политик, бивш главен прокурор, бивш директор на Института за правни науки. Автор е на мащабни публикации в областта на международното и вътрешното трудово право, осигурителното право. Води лекции по Трудово, Международно трудово и Осигурително право в Пловдивския университет. Проф. Сашо Пенов в момента е декан на Юридическия факултет към Софийския университет. Автор на над 30 статии и студии в областта на данъчното право. Той е бил зам.декан на Юридически факултет при Великотърновския университет, експерт в Главно управление на данъчната администрация, член на Консултативния съвет по законодателството при 39 и 40 Народно събрание, член и председател на Правния съвет при Президента на Р България. Годишните правосъдни награди се осъществяват за 5-та година по идея на Балканска медийна Асоциация и Софийска Адвокатска колегия, с подкрепата на адвокатските колегии от цялата страна, Нотариалната камара, Българска съдийска Асоциация, Асоциация на медиаторите в България, Асоциация на жените-адвокати, Камара на ЧСИ и други. Сред медийните партньори на събитието е и Агенция ПИК.", "date": "2017.10.31", "title": "Професорите Сашо Пенов и Васил Мръчков с Гран При от наградите за правосъдие"}
{"url": "http://pik.bg/%D0%BF%D0%B5%D1%80%D0%BC%D0%B0%D0%BD%D0%B5%D0%BD%D1%82%D0%B5%D0%BD-%D0%BA%D1%83%D0%BF%D0%BE%D0%BD-%D0%B2-%D0%B0%D1%83%D0%B1-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D1%81%D1%82%D1%83%D0%B4%D0%B5%D0%BD%D1%82%D0%B8-%D1%81%D0%B5-%D1%82%D1%8A%D0%BF%D1%87%D0%B0%D1%82-%D1%81%D1%8A%D1%81-%D1%81%D1%82%D1%80%D0%B0%D0%BD%D0%BD%D0%B8-%D1%85%D0%B0%D0%BF%D1%87%D0%B5%D1%82%D0%B0-%D0%B8-%D0%B1%D0%B8%D1%80%D0%B0-%D0%B2-%D1%87%D0%B0%D1%81--news701185.html", "text": "Потресаващи снимки на студентите в Американския университет в България,публикува струма.ком. Фотосите дават информация за начина на живот на студентите, дошли в Благоевград от всички краища на света, за да завършат престижното учебно заведение. Но и далеч от род и родина, идвайки в Благоевград младежите свалят задръжки и се превръщат в опасни гуляйджии. С бира, цигари и странни хапчета позира русокоса девойка, друга пък целува шишето с бира, \"като икона\", трета бърка пунш в леген в студентската баня, с надпис \"Откакто съм в града е перманентен купон\". Регионалният сайт припомня, че вече е показвано поведението на студенти от АУБ в пиано бара в Благоевград, които не веднъж са създавали проблеми на охранителите. Нееднократно студенти от АУБ са ставали част от масови сбивания. Американският университет в България възпитава отлични специалисти, учебното заведение се ползва с авторитет в цяла Европа, но не можем да си затваряме очите през разюзданото поведение на някои от възпитаниците им, системни посетители на нощните клубове в областния център, пише местното издание. Вижте, какво според вас държи в ръката си тази руса девойка?!. Научете се как се прави пунш в цял леген и още....", "date": "2017.10.31", "title": "Перманентен купон в АУБ в Благоевград! Студенти се тъпчат със странни хапчета и бира в \"час\"! Приготвят пунш в легени в тоалетната (СНИМКИ)"}
{"url": "http://pik.bg/%D0%B5%D1%82%D0%BE-%D0%BA%D0%BE%D0%B9-%D0%B2%D1%8A%D1%80%D1%82%D0%B8-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82%D0%B0-%D0%BD%D0%B0-%D1%88%D0%B5%D1%84-%D0%BF%D0%B5%D1%82%D1%80%D0%BE%D0%B2-%D0%B4%D0%BE%D0%BA%D0%B0%D1%82%D0%BE-%D1%82%D0%BE%D0%B9-%D0%B1%D1%8A%D1%80%D0%BA%D0%B0-%D0%BC%D0%B0%D0%BD%D0%B4%D0%B6%D0%B8-%D0%B2%D1%8A%D0%B2-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D1%81%D0%BD%D0%B8%D0%BC%D0%BA%D0%B0-news701485.html", "text": "Питали ли сте се кой върти ресторанта на Шеф Борис Петров, докато той дрънчи по тенджерите във \"ВИП Брадър\"? За да е спокоен, че всичко ще е наред с бизнеса му, докато отсъства от цивилизацията, шефът се е доверил на победителката от първия \"Лорд ъф дъ шефс\" Сидония Радева. Известната кулинарка е натоварена със задачата да надзирава подчинените на Боби Петров и да контролира случващото се в заведението. Претенциозния готвач не мислил много и решил, че може да се довери единствено на Сидония, чийто умения познава много добре още от шоуто. От няколко месеца Сидония замества шефа в собствения му ресторант в центъра на столицата и успява да очарова клиентите му с оригиналните си хрумвания в кухнята, където има богат опит от собствените си ресторанти, пише \"Lifeonline.bg\". Веднага след като спечели \"Лорд ъф дъ шефс\" през 2011 г. Сидония се сдоби с луксозен ресторант в центъра на столицата. Година по-късно се измести в много по-просторна резиденция, където събираше отбрано общество ценители на изисканите блюда. В последно време Радева се е отдала на консултантска работа и е търсена за изготвяне менютата на луксозни ресторанти в София, Пловдив и по Черноморието.", "date": "2017.10.31", "title": "Ето кой върти ресторанта на шеф Петров, докато той бърка манджи във \"ВИП Брадър\" (СНИМКА)"}
{"url": "http://pik.bg/%D1%88%D0%B0%D1%88-%D1%81%D0%BC%D1%8A%D1%80%D1%82%D0%BD%D0%BE-%D0%BE%D0%BF%D0%B0%D1%81%D0%B5%D0%BD-%D0%B4%D1%80%D0%B8%D1%84%D1%82-%D0%BD%D0%B0-%D0%BE%D0%B6%D0%B8%D0%B2%D0%B5%D0%BD%D0%B0-%D1%83%D0%BB%D0%B8%D1%86%D0%B0-%D0%BF%D0%BE%D1%81%D1%80%D0%B5%D0%B4-%D0%B1%D1%8F%D0%BB-%D0%B4%D0%B5%D0%BD-%D0%B2%D0%B8%D0%B4%D0%B5%D0%BE-news701501.html", "text": "В мрежата се появи видео на изключително опасен дрифтинг, демонстриран на улица в Санкт Петербург. Автонаглецът, пренебрегвайки всички правила за уличното движение, се врязва с огромна скорост в пътното платно. Неизвестният засега джигит заплашва живота на десетки хора - както пътуващите с коли, така и пешеходците.", "date": "2017.10.31", "title": "ШАШ! Смъртно опасен дрифт на оживена улица посред бял ден (ВИДЕО)"}
{"url": "http://pik.bg/%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%BD%D0%B5-%D1%83%D1%81%D0%BF%D1%8F-%D0%B4%D0%B0-%D0%B1%D0%B8%D0%B5-%D0%B2-%D0%BF%D0%B8%D1%80%D0%B5%D1%8F-news701532.html", "text": "Барселона не успя да победи Олимпиакос при гостуването си в Пирея. Отборът на Ернесто Валверде врътна нулево равенство с гърците в среща, която разочарова почитателите на атрактивния и нападателен футбол. Преди началото на срещата запалянковците на домакините направиха голяма хореография, изписвайки в черно и бяло \"Ние владеем тази територия\" на английски език. На централно място на трибуните на стадион \"Караискакис\" имаше и огромен транспарант на испански: \"Ернесто, благодарим ти за всичко\". Той бе насочен към наставника на Барса, който води гръцкия гранд на два пъти през годините, спечелвайки три титли на южната ни съседка. Още в третата минута десният бек на \"блаугранас\" Нелсон Семедо пробва бдителността на вратаря Силвио Прото. Опитният белгиец обаче улови изстрела на португалеца. В 15-ата минута дойде първата възможност за Олимпиакос, но Самюел Юмтити успя да изчисти топката от крака на нахлуващ нападател, а впоследствие топката стигна до ръцете на Марк-Андре тер Стеген. Пет минути по-късно Меси накара Прото отново да показва своя рефлекс. Скоро след това гръцки фен нахлу на терена, прегърна аржентинската мегазвезда и си излезе необезпокоявано от игрището - нещо, което не се вижда всеки ден. В 23-ата минута Луис Суарес потърси мрежата с външен фалц, но не сполучи. До края на първата част Меси имаше възможност да открие резултата на два пъти, но Прото отново бе на своя пост - веднъж при удар на \"Бълхата\" отляво, а след това при опит на нападателя да намери мишената от фаул. \"Червените\" от своя страна отвръщаха с бързи контраатаки, които обаче не доведоха до нещо по-сериозно в наказателното поле на Барса. Точно преди почивката се контузи испанският защитник Сержи Роберто, на чието място се появи Жерард Деулофеу. Това доведе до рокада - Денис Суарес, който до този момент играеше на крилото се върна назад, а Деулофеу застана на неговата позиция. Второто полувреме започна по начина, по който завърши първото - опасни нападения на каталунците и епизодични набези към рамката на Тер Стеген. В 62-ата минута Барса създаде сериозна опасност пред вратата на Олимпиакос, като в центъра на събитията бяха Луис Суарес и Меси. Последният получи пас на късо разстояние, но шутира неточно, предава Спортал. В средата на втората част гръцката агитка реши да помага на своите и със звукови ефекти - за няколко минути на стадиона в Пирея се чуваше странен пищящ звук, който обаче може да докара солена глоба на домакините. В 71-ата минута Луис Суарес можеше да открие резултата, но ударът му бе блокиран от бранител. Прото, Ботиа, Ромао, Тахцидис, Фортунис, Оджиджа-Офое, Омар, Кутрис, Карсела-Гонсалес, Енгелс, Фигейраш. Тер Стеген, Семедо, Бускетс, Д. Суарес, Л. Суарес, Меси, Маскерано, Паулиньо, Алба, Сержи Роберто, Юмтити.", "date": "2017.10.31", "title": "Барселона не успя да бие в Пирея"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D1%81%D0%BE%D1%84%D0%B8%D0%B9%D1%81%D0%BA%D0%B8%D1%8F%D1%82-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D1%83%D0%B2%D0%B5%D0%BB%D0%B8%D1%87%D0%B0%D0%B2%D0%B0-%D1%81%D1%82%D0%B8%D0%BF%D0%B5%D0%BD%D0%B4%D0%B8%D0%B8%D1%82%D0%B5-%D0%B7%D0%B0-%D1%81%D1%82%D1%83%D0%B4%D0%B5%D0%BD%D1%82%D0%B8%D1%82%D0%B5-news701435.html", "text": "Увеличава се размерът на студентските стипендии за успех в Софийския университет \"Св. Климент Охридски\" през учебната 2017/2018 година и започва кампанията за кандидатстване за стипендии за зимния семестър, съобщиха от пресцентъра на висшето училище. По предложение на Студентския съвет и съгласувано с Комисията по стипендиите ректорът на Софийския университет проф. Анастас Герджиков е утвърдил броя и размера на стипендиите по успех за учебната 2017/2018 година. Предвижда се стипендии да бъдат изплащани на 2 200 студенти. Размерът на стипендиите е увеличен между 3,6 процента и 7,1 процента в сравнение с предишната учебна година. Пълните отличници ще получават месечна стипендия в максимално допустимия по Постановлението на Министерския съвет размер от 150 лева. През следващата учебна година в Софийския университет няма да се изплащат стипендии в минимално определената в Постановлението граница от 70 лева. За студенти с успех под 5,00 размерът на стипендията по успех е половината от тази за пълни отличници - 75 лева, информират от СУ.", "date": "2017.10.31", "title": "ДОБРА НОВИНА! Софийският университет увеличава стипендиите за студентите"}
{"url": "http://pik.bg/%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-%D0%B8-%D0%B3%D0%BE%D0%BB%D0%BC%D0%B0%D0%B9%D1%81%D1%82%D0%BE%D1%80%D0%B8-%D0%B2-%D1%88%D0%BB-%D0%B4%D0%B2%D0%B0-%D0%BE%D1%82%D0%B1%D0%BE%D1%80%D0%B0-%D0%B2%D0%B5%D1%87%D0%B5-%D1%81%D0%B0-%D0%BD%D0%B0-18-%D1%84%D0%B8%D0%BD%D0%B0%D0%BB-news701533.html", "text": "Тази вечер се изиграха първата порция срещи от 4-ия кръг в груповата фаза на Шампионската лига. Вече са ясни имената и на 2 отбора, които със сигурност ще играят на 1/8-финал в турнира. Това са Пари Сен Жермен и Байерн (Мюнхен). ПСЖ разби с 5:0 Андерлехт и е с пълен актив от 12 точки в своята група \"В\". Байерн пък записа втора победа над Селтик с 2:1 и също е сигурен за следващата фаза, като остава единствено двата тима да определят победителя в групата. Манчестър Юнайтед също е с пълен актив от 12 точки в група \"А\" след успеха си с 2:0 над Бенфика тази вечер, но все още не се е класирал за елиминациите. Любопитен резултат се получи в срещата между Рома и Челси, като домакините на \"Олимпико\" се наложиха с 3:0 и така върнаха с пълна сила интригата в група \"С\". Манчестър Юнайтед - Бенфика 2:0 1:0 Свилар (45) авт. 2:0 Блинд (78) дуз. Базел - ЦСКА (Москва) 1:2 1:0 Дзуфи (32) 1:1 Дзагоев (65) 1:2 Вернблум (79) Пари Сен Жермен - Андерлехт 5:0 1:0 Верати (30) 2:0 Неймар (45) 3:0 Курзава (52) 4:0 Курзава (72) 5:0 Курзава (78) Селтик - Байерн (Мюнхен) 1:2 0:1 Коман (22) 1:1 Макгрегър (74) 1:2 Мартинес (77) Рома - Челси 3:0 1:0 Ел Шаарауи (1) 2:0 Ел Шаарауи (36) 3:0 Пероти (63) Атлетико Мадрид - Карабах 1:1 0:1 Мичел (40) 1:1 Партей (56) Спортинг (Лисабон) - Ювентус 1:1 1:0 Сезар (20) 1:1 Игуаин (79) Олимпиакос - Барселона 0:0", "date": "2017.10.31", "title": "Резултати и голмайстори в ШЛ, два отбора вече са на 1/8-финал"}
{"url": "http://pik.bg/%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D1%81%D1%87%D0%B5%D1%82%D0%BE%D0%B2%D0%BE%D0%B4%D0%B8%D1%82%D0%B5%D0%BB%D0%BA%D0%B0-%D0%B8-%D0%BA%D0%B0%D1%81%D0%B8%D0%B5%D1%80%D0%BA%D0%B0-%D0%BE%D1%82-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE%D1%82%D0%BE-%D1%81%D0%BB%D0%B5%D0%B4%D1%81%D1%82%D0%B2%D0%B8%D0%B5-news701480.html", "text": "Бившата главна счетоводителка на пловдивското следствие Златка Благоева и касиерката там Ивета Димитрова влизат в затвора, след като Пловдивският районен съд ги призна за виновни, че са крали пари от гаранции. Става дума за сумите, които обвинени в различни престъпления плащат като гаранция, ако не бъдат оставени в ареста. След изтичането на срока на гаранцията човекът има право да си я получи обратно. Двете служителки обаче фалшифицирали съответните ордери и така излизало, че гаранциите са върнати обратно. От декември 2000 г. до септември 2002-а  Благоева е присвоила 57 600 лв., а за времето от април 2003-а до май 2007-а – други 161 250 лв., този път в съучастие с Ивета Димитрова. За тази злоупотреба Благоева ще лежи 4 години и половина при първоначален общ режим и ще бъде лишена от правото да заема длъжност, свързана с управление на чуждо имущество за 3 години, съобщама \"Марица\". Ивета Димитрова е присвоила 17 800 лв. между април и юли 2003-а със съдействието на Благоева, след което дейността й продължила. Така от ноември 2005-а до май 2007-а тя сложила ръка на 70 550 лв. пак с помощта на шефката. Присъдата на Димитрова е 4 години затвор и 3 години, в които не може да бъде материално отговорно лице. Двете трябва да възстановят щетите на прокуратурата. Това решение на Районния съд подлежи на обжалване пред Окръжния.", "date": "2017.10.31", "title": "Затвор за счетоводителка и касиерка от пловдивското следствие "}
{"url": "http://pik.bg/%D0%B8%D0%B7%D0%BA%D0%BB%D1%8E%D1%87%D0%B8%D1%85%D0%B0-%D0%BF%D0%BE%D1%85%D0%BE%D1%82%D0%BB%D0%B8%D0%B2%D0%B8%D1%8F-%D1%83%D0%B0%D0%B9%D0%BD%D1%81%D1%82%D0%B8%D0%B9%D0%BD-%D0%BE%D1%82-%D0%B3%D0%B8%D0%BB%D0%B4%D0%B8%D1%8F%D1%82%D0%B0-%D0%BD%D0%B0-%D0%BF%D1%80%D0%BE%D0%B4%D1%83%D1%86%D0%B5%D0%BD%D1%82%D0%B8%D1%82%D0%B5-news701467.html", "text": "Харви Уайнстийн бе изключен от Холивудската гилдия на продуцентите, която увери, че повече няма да толерира сексуалните посегателства, съобщи Асошиейтед прес. \"Като взе предвид поведението на Харви Уайнстийн и публикуването на нови статии за сексуалните му посегателства, административният съвет на Гилдията на продуцентите гласува единодушно за пожизненото му изключване\", се казва нейно комюнике.", "date": "2017.10.31", "title": "Изключиха похотливия Уайнстийн от Гилдията на продуцентите"}
{"url": "http://pik.bg/%D1%81%D0%B4%D0%B5%D0%BB%D0%BA%D0%B0-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D0%B1%D0%B8%D0%B2%D1%88-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BE%D1%82-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BE%D1%80%D0%B5%D1%88%D0%B0%D1%80%D1%81%D0%BA%D0%B8-%D0%BA%D1%83%D0%BF%D0%B8-%D1%82%D0%B5%D1%86-%D0%B2%D0%B0%D1%80%D0%BD%D0%B0-news701514.html", "text": "Фирма на бившия транспортен министър от кабинета \"Орешарски\" Данаил Папазов купува ТЕЦ \"Варна\". Информацията бе съобщена от чешкото държавно дружество ЧЕЗ, което досега беше собственик на централата и цитирана от радио Прага и от БНТ. Пред обществената телевизия Данаил Папазов обясни, че договорът е сключен на 30 октомври 2017 г., но не е финализиран, защото се очаква одобрение от Комисията за защита на конкуренцията. Очаква се до месец сделката да бъде приключена. Още преди година от чешкото електроразпределително дружество обявиха, че искат да продадат бизнеса си в България. Освен купувач на ТЕЦ Варна се търси купувач и на доставчика на ток в Западна България. От сайта на чешкото дружество става ясно, че варненската фирма \"Сигда\" собственост на Папазов е предложила най-добрата оферта за централата, която е най-голямата въглищна мощност след ТЕЦ-овете в Маришкия басейн. ТЕЦ \"Варна\" беше спрян от експлоатация в началото на 2015 г. Причината е, че не отговаря на екологичните изисквания. Централата е собственост на ЧЕЗ от 2006 г. Тогава дружеството плати за нея 206 млн. евро като половината от сумата беше инвестирана за увеличение на капитала на дружеството. ТЕЦ-ът работеше основно за студен резерв - гарантираше енергийната система при недостиг на ток, какъвто обикновено има през студените зимни дни. По думите на Данаил Папазов, ТЕЦ-ът ще бъде пуснат отново. Припомняме, в периода 1994 - 1997 г. Папазов е заместник-директор в \"Булюнион България\". Между 1997 и 2001 г. е капитан далечно плаване. От 2001 г. е изпълнителен директор и член на съвета на директорите на \"Пристанище Варна\" ЕАД.", "date": "2017.10.31", "title": "СДЕЛКА ЗА МИЛИОНИ! Бивш министър от кабинета \"Орешарски\" купи ТЕЦ \"Варна\""}
{"url": "http://pik.bg/%D1%87%D1%83%D0%B6%D0%B4%D0%B8-%D0%BF%D1%80%D0%BE%D0%B4%D1%83%D0%BA%D1%86%D0%B8%D0%B8-%D0%B3%D1%80%D0%B0%D0%B1%D0%BD%D0%B0%D1%85%D0%B0-%D0%B7%D0%B2%D0%B5%D0%B7%D0%B4%D0%B8-%D0%BE%D1%82-%D0%BF%D0%BE%D0%B4-%D0%BF%D1%80%D0%B8%D0%BA%D1%80%D0%B8%D1%82%D0%B8%D0%B5-%D1%81%D0%BD%D0%B8%D0%BC%D0%BA%D0%B8-news701469.html", "text": "Две от звездите в \"Под прикритие\" - Ивайло Захариев и Бойко Кръстанов, получиха шанс да докажат актьорските си умения и в чужбина. Доброто ченге Мартин временно се е изнесъл в съседна Сърбия, където снима екшъна \"Южен вятър\", а ролята му е пълната противоположност на тази, в която го гредахме в крими сагата. Актьорът е мафиотски наследник, който прахосва с лека ръка парите на баща си по жени и дрога. Бойко Кръстанов, който феновете на \"Под прикрития\" помнят с ролята на След край му, актьорите решиха да се впуснат в нещо различно и създадоха пиесата. И докато всички очакват, че заради името й звездите от \"Под прикритие\" се изживяват на сцената като агенти на тайните служби, всъщност те са агенти на... недвижими имоти. След 3 успешни сезона \"Всички влязоха в положението на Бойко и Ивайло, тъй като ролите в продукциите, които получиха, не бяха за изпускане\", коментират театрали пред ПИК. Ерол Метин, пък е поканен да снима високоплатен филм в Италия. Младият актьор е заминал спешно за Рим, където са стартирали снимките. Ангажиментите на Кръстанов и Захариев се прекроили плановете за турнето в САЩ и Канада на хитовата постановка \"Агенти\". Тя е режисьорският дебют на големия актьор Владо Пенев, който изпълни ролята на комисар Попов в най-успешния български сериал. и над 80 представления в цяла България, агентите на Владо Пенев - А трябваше да разсмеят Монреал, Торонто, Чикаго, Бостън и Ню Йорк. Сега обаче българите отвъд Океана ще се срещнат със своите любимци напролет, за когато е отложено турнето. лександър Сано, Бойко Кръстанов, Ивайло Захариев, Иво Йончев, Йосиф Шамли, Роберт Янакиев и Снежана Макавеева,", "date": "2017.10.31", "title": "Чужди продукции грабнаха звезди от \"Под прикритие\" (СНИМКИ)"}
{"url": "http://pik.bg/%D0%BF%D1%83%D1%87%D0%B4%D0%B5%D0%BC%D0%BE%D0%BD-%D0%BD%D1%8F%D0%BC%D0%B0%D0%BB%D0%BE-%D0%B4%D0%B0-%D0%B8%D1%81%D0%BA%D0%B0-%D1%83%D0%B1%D0%B5%D0%B6%D0%B8%D1%89%D0%B5-%D0%B2-%D0%B1%D0%B5%D0%BB%D0%B3%D0%B8%D1%8F-news701450.html", "text": ". Отстраненият от длъжността председател на Женералитата на Каталуния Карлес Пучдемон увери, че няма да поиска убежище в Белгия, където пристигна в деня, в който властите на Испания му повдигнаха обвинения за иницииране на бунт, предава \"Скай нюз\" Пучдемон поясни, че е пристигнал в Брюксел заедно с други депутати от регионалния парламент в Барселона, защото това ще им позволи да продължат битката за независимост чрез „диалог\", докато оставането им в Каталуния създава предпоставки за избухването на насилие. Що се отнася до обвиненията, които Върховният съд на Испания отправи срещу тях, Пучдемон коментира, че са лишени от „правно основание“ и показват „крайното потисничество\" като начин, по който испанското правителство избира да действа. Пучдемон увери, че ще участва в насрочените за 21 декември избори за нов парламент на Каталуния, допълвайки, че ще уважи резултатите от тях.", "date": "2017.10.31", "title": "Пучдемон нямало да иска убежище в Белгия"}
{"url": "http://pik.bg/%D0%BC%D0%B0%D1%85%D0%B0%D1%82-%D0%B0%D0%B2%D1%82%D0%BE%D0%B1%D1%83%D1%81%D0%B8%D1%82%D0%B5-%D0%BF%D1%80%D0%B5%D0%B4-%D1%85%D1%80%D0%B0%D0%BC%D0%B0-%D1%81%D0%B2-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%BD%D0%B5%D0%B2%D1%81%D0%BA%D0%B8-news701471.html", "text": "Без автобуси пред „Св. Александър Невски”  в София. До две седмици шофьорите няма да имат право да спират пред храма. Паркирането ще се измести на старата автогара. В момента на площада има 5 паркоместа, за които шофьорите плащат такса от 20 лв. на ден за правото да паркират. След като старата автогара бъде обновена, туристическият превоз ще има право само да оставя туристите без възможността да паркира пред емблематичната сграда.", "date": "2017.10.31", "title": "Махат автобусите пред храма \"Св. Александър Невски\""}
{"url": "http://pik.bg/%D0%B1%D0%B5%D0%B7%D0%BE%D0%B1%D1%80%D0%B0%D0%B7%D0%B8%D0%B5-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81%D0%B8-%D0%BF%D1%80%D0%B0%D0%B2%D0%B8-%D0%BF%D0%B8%D0%B0%D1%80-%D1%81-%D0%BF%D0%BE%D1%82%D0%BE%D0%BF%D0%B0-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-%D1%81%D0%B5%D0%B4%D0%BC%D0%B8%D1%86%D0%B0-%D1%81%D0%BB%D0%B5%D0%B4-%D0%B1%D0%B5%D0%B4%D1%81%D1%82%D0%B2%D0%B8%D0%B5%D1%82%D0%BE-%E2%80%93-%D0%B7%D0%B0%D1%89%D0%BE-%D0%BD%D0%B5-news701503.html", "text": "Румен Радев „спешно” посети днес селата, които най-тежко пострадаха при потопа в Бургаско. Спешно, ама цели пет дни по-късно. Било уж неофициално посещение, не искал да се шуми из медиите, ама се пусна съобщение, че отива, а на място с него плътно бяха определени колеги от определени медии. Каква случайност (ВИЖТЕ В \"ОЩЕ ПО ТЕМАТА\"). Докато хората бедстваха в истинския смисъл на думата миналата седмица, държавният глава цяла седмица не си показа носа, а можеше тогава наистина „спешно” да отиде. На посещение в чужбина не беше, някак се беше покрил, не каза и една дума за хората, загубили домовете си, не изрази дори съболезнования, камо ли да отиде на място и да нахлузи гумените ботуши, дори и да не изрива калта от домовете им, така поне за подкрепа. Подкрепа, която изразиха всички министри, още същата нощ на потопа и бяха на място. Днес обаче с бежевото си якенце и с доволна усмивка, вече на сухо и почистено, Радев отиде да се заснеме с няколко възрастни хора, да видят, че и президент имало в тази държава – ама неофициално, щото не искал да се шуми. Даде обаче не едно и две изявления от Бургаско, за да каже колко мизерна била помощта от 325 лв., която ще се отпусне на всяко семейство от държавата. С какви очи се чудя и с кой акъл изрече това! Да, на фона на всичко загубено 325 лв. може да не са много, но толкова можем да си позволим като първоначална помощ при бедствия. След това се описват щетите и се помага още. Толкова са й силите, според бюджета, на нашата България. Да не би Радев да е сънувал, че е президент на Швейцария? А и държавата в лицето на най-обичания и за пореден път доказал се като мъж на място при кризата кмет Димитър Николов, както и на не един и двама министри, и вицепремиера Валери Симеонов,  беше там. Правителството моментално отпусна 1 млн. за пострадалите, които вече се изплащат, а кметът на Бургас заяви, че ще съкрати парите за администрация и ще ги даде на хората. И на фона на всичко свършено дотук, днес президентът реши да трупа рейтинг на гърба на пострадалите! Ами като смята за малко тези пари, защо не каза той какво ще направи, с какво ще помогне, какво ще дари? Не може ли президентът да задели също нещо от себе си - да занесе на тези хора одеяла, продукти от първа помощ, така и така е отишъл вече седмица след потопа, ама нейсе. Г-н Радев, ако сумата от 325 лв. ви се струва малка, първо кажете откъде да се вземат повече пари. Може и от собствената си заплата да дарите, а защо не й цялата да я дадете, тъй като и без това ние ви храним и обличаме? Ако не цялата, то поне половината отделете и помогнете на тези хора загубили дома си, вместо да ходите „изненадващо“ да ги видите сума дни след трагедията, когато кметът и правителството вече са овладели ситуацията и са им помогнали на място. Защото така, г-н президент, изглежда все едно си правите пиар, в който, повярвайте, не ви е силата. Това вече една година го гледаме и резултатите са все пагубни за вас. Ако толкова се е загрижил Румен Радев за парите на хората, да спре да си назначава куп съветници по какви ли не въпроси, чиито заплати плащаме пак ние с нашите данъци. Защото докато хората се спасяваха от бедствието миналата седмица, той се е сдобил с поредния такъв, който да издържаме.", "date": "2017.10.31", "title": "БЕЗОБРАЗИЕ! Румен Радев си прави пиар с потопа в Бургаско седмица след бедствието – защо не се окаля, докато валеше и кметът и министрите спасяваха хората"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D1%83%D0%B1%D0%B8%D0%B2%D0%B0%D1%82-%D1%81%D0%B5%D0%B4%D0%B5%D0%BC-%D0%B4%D1%83%D1%88%D0%B8-%D0%BD%D0%B0-%D1%87%D0%B0%D1%81-%D0%BF%D0%B0%D0%B7%D0%B5%D1%82%D0%B5-%D1%81%D0%B5-news701439.html", "text": "Тъжен рекорд за Бразилия – в страната се извършват по седем убийства на час или по едно на всеки осем минути. Данните са от доклад на неправителствената организация Бразилски форум за обществена сигурност за 2016 г. Над 80% от жертвите са млади хора на възраст между 12 и 29 години. За 2017 г. очакванията са за още по-мрачна статистика. Заплахи за убийства се отправят и към чужденците, пребиваващи в страната. В началото на годината българското и други чужди посолства получиха заплашителни писма, в които с остър тон се настояваше екипите на дипломатическите мисии да напуснат Бразилия, за да не станат обект на нападения и убийства. През 2016 г. в Бразилия са регистрирани най-много убийства – близо 62 хиляди, сочат данните на Бразилския форум за обществена сигурност. Средният брой жертви на насилствена смърт се е увеличил на 29.9 души на 100 000, което е три пъти повече от определения от ООН праг за ендемично насилие. Според неправителствената организация 99.3% от жертвите са мъже, 81.8% са млади хора (между 12 и 29 г), а 76.2% са чернокожи. Жертви на убийства са станали и 437 полицаи - със 17.5% повече спрямо предходната година. Насилието над жени също регистрира ръст, но под формата на изнасилвания. През 2016 г. е съобщено за над 49 хиляди случая на изнасилване, което е с 3.5 на сто повече спрямо 2015 г. Пребиваването на чужденци в Бразилия не е безопасно и периодично Външно министерство предупреждава да се избягват пътувания до Южноамериканската държава. През февруари към българското посолство беше отправена заплаха. Тогава посланикът ни там Валери Йотов обясни, че това се случва за първи път. Нарасналата престъпност в Бразилия се дължи отчасти на продължаващата от три години икономическа криза и безработица, която достигна 12.8%. Влошаването на криминогенната обстановка съвпада с период на съкращения в бюджетите на силите за сигурност на национално, регионално и местно равнище, се посочва още в доклада на Бразилския форум за обществена сигурност. Отново през февруари в щата Еспирито Санто и неговата столица Виктория полицаите стачкуваха, а това доведе до размирици и сериозен ръст на убийствата.", "date": "2017.10.31", "title": "СТРАШНО! В Бразилия убиват седем души на час, пазете се"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D1%83%D0%BC%D1%8F%D0%BD%D0%B0-%D0%B1%D1%8A%D1%87%D0%B2%D0%B0%D1%80%D0%BE%D0%B2%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BF%D1%80%D0%BE%D1%84-%D0%BD%D0%B8%D0%BA%D0%BE%D0%BB%D0%B0%D0%B9-%D0%BF%D0%B5%D1%82%D1%80%D0%BE%D0%B2-%D0%B1%D1%8A%D0%B4%D0%B5%D1%89%D0%B8%D1%8F-%D0%BC-news701490.html", "text": "Няма основание да не вярвам на Севделина Арнаудова. Ако има проблем, той е между Деница Златева и Корнелия Нинова. Те трябва да се разберат помежду си. За ГЕРБ този разговор е приключил. Това заяви пред Би Ти Ви Румяна Бъчварова от ГЕРБ по повод твърденията на пиара на Бойко Борисов - Севделина Арнаудова, която обяви, че зам.-председателят на БСП Деница Златева е идвала на тайни срещи при премиера зад гърба на лидерката си. \"Г-н Борисов никога не е искал да прави коалиция с БСП и никога не е имал намерение да го прави\", категорична е Румяна Бъчварова. \"БСП очевидно има много големи проблеми. Това, което се случи около Конгреса е, че се сложи една разделителна линия по отношение на ГЕРБ, която не съществува\", добави шефката на политическия кабинет на премиера Бойко Борисов. По-думите й ГЕРБ не иска и никога не е искала коалиция с БСП. \"ГЕРБ не се притеснява от вот на недоверие. Ако социалистите имат компрометиращи материали и са сигурни в тях, те трябва досега да са ги внесли в прокуратурата. БСП търси по-скоро някакъв пропаганден и дискредитиращ ефект\", увери Румяна Бъчварова. \"По никакъв начин не отричам, че корупцията е голям проблем. Но когато имаш доказателства и си убеден, че си прав, ти трябва да сезираш компетентните институции\", отсече тя. Относно оставката на здравния министър, шефката на кабинета на Бойко Борисов каза: \"Това, че здравният министър си подаде оставката вчера, не значи, че той е виновен. Това е неговата морална позиция. Сега ще има нова проверка във връзка с решението на прокуратурата, че няма нарушения.\" \"Изключително много се изненадах от думите на г-жа Нинова, че само тя и президентът се борят срещу корупцията. Когато една политическа сила претендира, че е алтернатива, тя трябва да бъде една умна и състоятелна алтернатива\", коментира Румяна Бъчварова. \"Оценката ми е, че кабинетът все още има големи шансове и голяма подкрепа в парламента\" добави тя. \"Не съм присъствала на разговора между проф. Николай Петров и Бойко Борисов. Факт е, че оставката му беше разписана веднага от премиера. Борисов няма да предложи фигура, без да е съгласувана с коалиционните ни партньори. Имаме ясно разписана програма и който и да бъде следващият министър, той ще трябва да изпълнява тази програма. Няма да има сътресения\", увери Бъчварова. \"Следващият министър трябва да бъде човек, който да не показва зависимост от частни интереси вътре в системата и извън нея. Има различни мнения какъв да бъде следващият министър - дали да е лекар или политическо лице. Премиерът ще реши\", обясни шефката на кабинета на Бойко Борисов. \"Не мисля, че оставката на Валери Симеонов е на дневен ред. Това е искане на нашите опоненти по един стари обвинения. В крайна сметка ние сме избрали този партньор, защото това е решението на българския народ\", заключи тя.", "date": "2017.10.31", "title": "ИЗВЪНРЕДНО! Румяна Бъчварова с горещ коментар за оставката на проф. Николай Петров, бъдещия му заместник, вота на недоверие и скандалите в БСП"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D0%BE%D0%B9%D0%BD%D0%B0-%D0%B2-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80-%D0%BF%D1%80%D0%BE%D0%BB%D1%8F-%D1%81%D0%B5-%D0%BA%D1%80%D1%8A%D0%B2-%D1%81%D0%BD%D0%B8%D0%BC%D0%BA%D0%B8-news701520.html", "text": "Напрежението в Къщата на ВИП брадър достигна своята точка на кипене. Нервите на съквартирантите не издържаха и искрата пламна. Откритата неприязън между шеф Петров и Даниел Златков достигна най-грозното си проявление. Скандалът започна с традиционното заяждане, но устатият топготвач успя да предизвика футболиста кибритлия. Той стана, отиде до шефа и му разроши косата. Това отприщи лавина от грозни думи от страна на Петров. Даниел скочи на шефа, наведе се и силно натисна главата си към челото на шефа. Очевидно натискът е бил толкова силен, че от носа на българския Роналдо шурна кръв. Афектиран от случващото се, глас надигна и Тото. Рапърът скочи срещу шефа и само намесата на мъжете в Къщата успя да предотврати надигащия се грозен въргал. Биг брадър веднага извика в изповедалнята шеф Петров. След него бяха привикани \"побойниците\" Дани и Тото. След разговора с Биг брадър \"враждуващите\" страни свиха знамената.  А на сутринта Тото получи от Големия брат най-страшната обида за един врачанин - че не носи на пиене.", "date": "2017.10.31", "title": "ИЗВЪНРЕДНО! Война в Къщата на \"ВИП брадър\"! Проля се кръв! (СНИМКИ)"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%B5%D0%BD-%D0%BE%D0%B1%D1%80%D0%B0%D1%82-%D1%81-%D0%B4%D0%B2%D0%BE%D0%B9%D0%BD%D0%B8%D0%BA%D0%B0-%D0%BD%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BD%D0%B0-%D0%BC%D0%B8%D1%82%D0%B8%D0%BD%D0%B3-%D0%BD%D0%B0-%D1%81%D0%B4%D1%81---%D0%B5%D1%82%D0%BE-%D0%BA%D0%BE%D0%B9-news701494.html", "text": "Певецът Деян Неделчев-Икебаната е мистериозният седесар от снимката, която стана причина Корнелия Нинова да се изправи в съда срещу премиера Бойко Борисов. Припомняме, че лидерката на БСП ще се яви на 27 ноември в Софийски градски съд по иск срещу министър-председателя заради твърдението му, че тя била член и активист на СДС. Нинова се оплака, че са я сбъркали с някой друг. В медиите пуснали уж нейна снимка на седесарски митинг, а се оказало, че ставало дума за рошав мъж с бял шлифер. До момента така и не стана ясно кой е въпросният мъж, но източници на ПИК разкриха, че двойникът на Корнелия на митинга е не по-малко известен от нея. Той е сред естрадните открития на 90-те години, а в последните няколко години се прочу с шокиращите си хитове \"Ферма за сперма\", \"Дупките\", \"От икебана дървесата ги боли\" и др., с доста скандални текстове.", "date": "2017.10.31", "title": "РАЗКРИТИЕ НА ПИК! Невероятен обрат с двойника на Корнелия Нинова на митинг на СДС - ето кой е седесарят от фотоса, пратил на съд червената лидерка срещу премиера Борисов "}
{"url": "http://pik.bg/%D0%B2%D0%B0%D0%BF-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D0%BF%D1%80%D0%B0%D0%B2%D0%B8%D0%BB%D0%BD%D0%BE-%D0%BB%D0%B8-%D0%B5-%D0%BE%D1%82%D0%BA%D0%B0%D0%B7%D0%B0%D0%BB-%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BC%D0%B0%D0%B9%D0%BE%D1%80-%D0%B0%D0%B4%D0%B0%D0%BB%D0%B1%D0%B5%D1%80%D1%82-%D0%BA%D1%80%D1%8A%D1%81%D1%82%D0%B5%D0%B2-%D0%B4%D0%B0-%D0%BE%D0%B1%D1%80%D0%B0%D0%B7%D1%83%D0%B2%D0%B0-%D0%B4-news701432.html", "text": "прокуратурата. Военноапелативна прокуратура ще извърши служебен контрол на постановлението на ВОП–София за отказ да се образува досъдебно производство по доклад от вътрешен одит на ВМА. Това съобщиха от пресцентъра на На 29.03.2017г. във Военно-окръжна прокуратура – София е постъпил одитен доклад за извършен извънпланов одитен ангажимент за даване на увереност във ВМА-София относно оценка на законосъобразността и ефективността на извършените дейности по управление и контрол на бюджетните и други средства за периода 01.01.2014г. – 31.01.2017г., изготвен от Дирекция „Вътрешен одит“ при Министерство на отбраната. В доклада се съдържат констатации както за нарушения на Закона за обществените поръчки /ЗОП/, така и за реализиране на значителни икономии през одитирания период от страна на ръководството на ВМА. В одитния доклад липсват констатации, че поръчките с възложител ВМА са печелени от фирми, ръководени от свързани лица. Чрез програмата за случайно разпределение, за наблюдаващ прокурор е определен майор Адалберт Живков Кръстев – военен прокурор при ВОП-София. Възложена е проверка, която е извършена от военен следовател. Военният следовател е приключил проверката с мнение да бъде отказано образуването на досъдебно производство, поради това, че няма данни за осъществен състав на престъпление от общ характер. На 07.06.2017г. военният прокурор майор Живков е отказал да образува наказателно производство, поради липса на данни за извършено престъпление от общ характер. На 08.06.2017г. постановлението е изпратено на Министъра на отбраната и на Началника на ВМА. Постановлението не е обжалвано по съответния ред. Поради появилите се в медиите коментари относно съдържанието на одитния доклад, Военно-апелативна прокуратура е изискала преписката за служебна проверка над законосъобразността на постановения от ВОП - София пъроинстанционен прокурорски акт. За резултатите от осъществения служебен контрол от Военно-апелативна прокуратура, обществеността ще бъде информирана своевременно.", "date": "2017.10.31", "title": "ВАП проверява правилно ли е отказал военният прокурор майор Адалберт Кръстев да образува досъдебно производство по одита на ВМА"}
{"url": "http://pik.bg/%D0%BE%D1%82%D0%BB%D0%B8%D1%87%D0%BD%D0%B8%D1%87%D0%BA%D0%B0-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BA%D0%B0%D1%82%D0%B0-%D0%BD%D0%B0-%D1%81%D0%B8%D0%BD%D0%B5-%D1%81%D0%B8%D0%BD%D0%B5-%D0%BF%D0%BE%D0%B4%D0%BA%D0%B0%D1%80%D0%B0-%D0%BC%D0%B5%D1%80%D1%86%D0%B5%D0%B4%D0%B5%D1%81-%D1%87%D0%B0%D0%BA%D0%B0-%D0%B8-%D0%BF%D0%BE%D1%80%D1%88%D0%B5-%D1%81%D0%BD%D0%B8%D0%BC%D0%BA%D0%B0-news701409.html", "text": "Изпълнителите на култовия хит \"Сине, сине\", Севдалина и Валентин Спасови, получиха чисто нов \"Мерцедес\" за подарък. Скъпият дар е от немска компания за козметика и здраве, а нейно рекламно лице е холивудският актьор Брус Уилис. Возилото е модел CLA и струва 40 000 евро или около 80 000 лв., разкриха музикалните легенди. \"Уникално е чувството да получиш такова признание! Благодарим! С моята дъщеря Венета видяхме резултатите от нашия труд и усилия през последните 3 години! Благодарим на всички хора, които ни се довериха и ни последваха, както и на тези, които продължават да го правят\", написа във \"Фейсбук\" Севдалина Спасова. Певицата публикува и снимка, на която двете с щерката позират с лъскавата кола. Ключовете от нея са им били връчени на официална церемония в София, каквато се прави ежегодно и се отчитат постиженията на най-добрите служители. Това не е първата кола, която семейството получава. Преди година на Севдалина връчили ключовете и на \"Фолксваген Поло\". Певицата чака и \"Порше\", ако подобри продажбите си, пише \"Телеграф\".", "date": "2017.10.31", "title": "ОТЛИЧНИЧКА! Изпълнителката на \"Сине, сине\" подкара \"Мерцедес\", чака и \"Порше\" (СНИМКА)"}
{"url": "http://pik.bg/%D1%82%D1%80%D0%B0%D0%B9%D1%87%D0%BE-%D1%82%D1%80%D0%B0%D0%B9%D0%BA%D0%BE%D0%B2-%D0%B7%D0%B0-%D0%B0%D0%B5%D1%86-%D0%B1%D0%B5%D0%BB%D0%B5%D0%BD%D0%B5-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D1%8F%D0%BC%D0%B0-%D0%BD%D1%83%D0%B6%D0%B4%D0%B0-%D0%BE%D1%82-%D0%BD%D0%BE%D0%B2%D0%B0-%D1%8F%D0%B4%D1%80%D0%B5%D0%BD%D0%B0-%D0%BC%D0%BE%D1%89%D0%BD%D0%BE%D1%81%D1%82-news701491.html", "text": "Съдът върна обвинението на прокуратурата. В моя случай съдът казва: не е ясно какво престъпление е извършено и какви действия е трябвало да направя, за да защитя държавния интерес. А аз никога не съм направил нещо нередно, неморално или незаконно. Това заяви пред Би Ти Ви бившият министър на икономиката, енергетиката и туризма Трайчо Трайков по повод развоя на делото, по което той и още петима са обвинени, че \"Прокуратурата има два избора - или да се съобрази с мнението на съда, или делото да бъде внесено отново. И вероятно изкушението на прокуратурата да го върне обратно, ще бъде много голямо\", допълни той. \"Обвиненията са различни. Но за мен казват, че давайки разрешение Агенцията за приватизация да избере посредник, да избере метод, да отиде на борсата, аз съм можел да видя в бъдещето на каква цена ще се продаде на борсата и в още по-далечно бъдеще какво е означавало това\", заяви Трайков. Той смята, че обвиненията срещу него са \"разкази по картинки\". \"Смятам, че тогава съм направил най-доброто, което е зависило от мен\", заяви Трайков. На въпрос как ще коментира строителството на АЕЦ \"Белене\", той отговори: \"Дори и учените от БАН, на които правителството е поръчало този доклад, не могат да докажат, че строителството е оправдано... Нито един сериозен анализ не казва - има смисъл да се вложат пари в АЕЦ \"Белене\". \"Това, че имаме оборудване за 300 милиона евро, и че от началото от 80-те години насам са вложени 3 милиарда в проект, не означава, че трябва да хвърлим на въздуха 20 милиарда. Заплахи, които дори не се е мислило в миналото, струват нови и нови пари. Още 2012 г. оценките бяха за около 11,5 млрд. евро, сега вероятно са още повече, при това без да се отчитат всички разходи\", коментира бившият министър. Той отново заяви: \"Смятам, че от нова ядрена мощност България няма нужда\". продажбата през 2011 г. на 33% държавни акции от електроразпределителното дружество ЕВН е довела до загуба за държавата от 20 млн.лв.", "date": "2017.10.31", "title": "Трайчо Трайков за АЕЦ \"Белене\": България няма нужда от нова ядрена мощност"}
{"url": "http://pik.bg/%D0%B0%D0%BD%D0%B3%D0%B5%D0%BB%D0%BA%D0%BE%D0%B2%D0%B0-%D1%89%D0%B5-%D0%B7%D0%B0%D1%89%D0%B8%D1%82%D0%B0%D0%B2%D0%B0-%D0%BF%D1%80%D0%B5%D0%BC%D0%B5%D1%81%D1%82%D0%B2%D0%B0%D0%B5%D0%BC%D0%B8%D1%82%D0%B5-%D0%BE%D0%B1%D0%B5%D0%BA%D1%82%D0%B8-%D0%BF%D0%BE-%D0%BF%D0%BB%D0%B0%D0%B6%D0%BE%D0%B2%D0%B5%D1%82%D0%B5-news701446.html", "text": "Министърът на туризма Николина Ангелкова е против цялостното премахване на преместваемите обекти от плажовете. Това каза днес тя при посещението си в Русе. Тя коментира изпратеното вчера отворено писмо от работодателски организации, които се обявяват против пълното премахване на преместваемите обекти от плажовете. До десетина дни ще има дискусия по казуса, в която да се обсъдят всички постъпили становища по казуса. „В хода на междуведомственото съгласуване дойде такова предложение, което със сигурност трябва да бъде дискутирано, защото това е една изключително крайна мярка, която аз лично не подкрепям. Това, което ние сме предложили, е да се уеднакви архитектурната визия, т.е. да има типови и идейни проекти, които съответно всеки, който иска да има преместваем обект, трябва да спазва. За да може все пак да имаме една добра визия – да се създаде един добър облик, както е направено във всички други държави\", заяви пред журналисти министърът на туризма.", "date": "2017.10.31", "title": "Ангелкова ще защитава преместваемите обекти по плажовете "}
{"url": "http://pik.bg/%D0%B1%D0%B0%D0%B3%D0%B5%D1%80%D0%B8-%D0%B1%D1%83%D1%82%D0%B0%D1%82-%D0%B1%D0%B0%D1%80%D0%B1%D0%B5%D0%BA%D1%8E%D1%82%D0%BE-%D0%BD%D0%B0-%D1%86%D0%B0%D1%80-%D0%BA%D0%B8%D1%80%D0%BE-%D0%B2-%D1%85%D0%B0%D1%81%D0%B8%D0%B5%D0%BD%D0%B4%D0%B0%D1%82%D0%B0-%D0%BC%D1%83-%D0%BA%D1%80%D0%B0%D0%B9-%D0%BA%D0%B0%D1%82%D1%83%D0%BD%D0%B8%D1%86%D0%B0-news701455.html", "text": "Багери на строителна фирма ще съборят в сряда барбекюто на Кирил Рашков с прякор Цар Киро в бившата му лятна резиденция в местността „Изгорялата воденица” край село Катуница. Това е последната постройка, която трябва да бъде бутната там, пише \"Монитор\". За събарянето й вече има решение на Върховния административен съд, което е окончателно. Багерите са изчаквали, за да минат обжалванията на фамилия Рашкови през всички съдебни инстанции и за да бъде спазен законът, съобщи кметът на Катуница Красимир Юруков. Самата хасиенда също бе построена незаконно и бе съборена от община Садово през 2012г. Тогава това бе първата изравнена със земята незаконна сграда на фамилия Рашкови. Месеци по-рано бе срината и масивната ограда на лятната резиденция на Цар Киро, за която той също нямаше редовни документи за строеж. Хасиендата бе едно от любимите му навремето места. Там той бе завъдил стадо сърни, а по-късно в годините разследващите откриха и незаконно отглеждани защитени костенурки. Именно там Цар Киро бе заграбил общинска земя, което бе началото на конфликта му с бившата кметица на селото София Христова. Именно нейният син Веселин Христев и приятелката му Ваня бяха заплашвани от Кирил Рашков през 2011г., часове преди конфликта в селото да ескалира и да загине, прегазен от цигански микробус Ангел Петров. Денонощие по-късно от мъка по приятеля си почина и 17-годишният Павел. Смъртта на двамата младежи ескалира протести срещу ромските беззакония в цялата страна, а фамилията на Цар Киро бе изселена от Катуница. Самият Кирил Рашков лежа и в затвора заради заканите за убийство към Веселин и Ваня. След като багерите в сряда приключат с барбекюто му, ще се пренесат към ул. „Ягода”№9 , където трябва да съборят незаконната лятна кухня на дъщерята на Кирил Рашков – Събка. Нейната къща в същия имот е построена законно, но без документи са лятната й кухня и оградата, които трябва да бъдат премахнати, каза Юруков. Той уточни, че с това събаряне приключва премахването на незаконните постройки и огради, собственост на Кирил Рашков и семейството му. Още през 2011г. от РДНСК Пловдив излязоха с информация за незаконните постройки и палати на Рашкови. Тогава стана ясно, че има издадени 9 заповеди за премахване на незаконни обекти. Сред тях бяха лятната му резиденция с масивна ограда в местността „Изгорялата воденица”, помощна сграда с покрита тераса на ул. „Марица” 9, друга къща на ул. „Ягода” в Катуница, огради по имотите на Рашкови на улиците „Петко Войвода” и „Ягода”.", "date": "2017.10.31", "title": "Багери бутат барбекюто на Цар Киро в хасиендата му край Катуница"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BD%D0%B7%D0%BE%D0%BA-%D0%B7%D0%B0-%D0%BF%D0%BE-%D0%B4%D0%BE%D0%B1%D1%80%D0%B8-%D0%B7%D0%B4%D1%80%D0%B0%D0%B2%D0%BD%D0%B8-%D1%83%D1%81%D0%BB%D1%83%D0%B3%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BF%D0%BB%D0%B0%D1%89%D0%B0-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%BE-news701505.html", "text": "Основата на НЗОК е грешно конструирана. Хората преди 18 г. са искали да направят един социален здравен минимум за хората. Здравеопазването е една сложна материя. Никой не е знаел, че системата ще се развие на пазарен принцип. Това каза управителят на НЗОК проф. Камен Плочев пред БНТ. „Всеки иска да се лекува по най-добрия начин от най-добрите лекари, но това струва пари. Тази солидарна система покрива здравния минимум, за по-добри здравни услуги, се налага да се плаща допълнително“, посочи той. „Науката върви с такива крачки напред. Има ги парите, но здраве няма. Липсва ефикасният контрол, който е много важен. Първото, което трябваше да направя е да преустроя системата за контрол. Основата се нарича електронно здравеопазване. Контролът ще се упражнява от самия пациент с неговата карта“, убеден е управителят на НЗОК. „Здравеопазването е рискова материя. Рискът е да объркаш сметките и хората да останат без реална медицинска помощ. Първото, което трябваше да се коригира бяха клиничните пътеки. Това не беше правено от 10 години. Те са недооценени за някои от заболяванията, защото има много новости в медицината. Всеки бяга от тежко болния. Това е много неприятно“. Не е вярно, че пациентите се връщат, защото може да умре. Той струва скъпо на системата, стана ясно от думите на Плочев. По повод подадената оставка на здравния министър, проф. Плочев заяви: „Който и министър да дойде ще иска да даде здраве на хората. Аз съм оптимист. Посоката е важна - достъпно и качествено здравеопазване на хората“. „Има съпротива в системата“, призна проф. Плочев по повод финансирането на лекарствата. „Не трябва да ние страх от нея, а ако се отметнем от тези намерения, с които сме дошли“.", "date": "2017.10.31", "title": "Шефът на НЗОК: За по-добри здравни услуги трябва да се плаща допълнително"}
{"url": "http://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D1%82%D1%80%D1%8A%D0%BC%D0%BF-%D0%BF%D0%BB%D0%B0%D1%89%D0%B0%D0%BB-%D0%BC%D0%B8%D0%BB%D0%B8%D0%BE%D0%BD%D0%B8-%D0%B7%D0%B0-%D0%BB%D1%8A%D1%81%D0%BA%D0%B0%D0%B2%D0%B8-%D0%BA%D0%BE%D1%81%D1%82%D1%8E%D0%BC%D0%B8-%D0%BF%D1%80%D0%B5%D0%B7-%D0%BE%D1%84%D1%88%D0%BE%D1%80%D0%BA%D0%B0-news701442.html", "text": "Ръчно изработените костюми по поръчка, струващи по 7500 долара, които носеше бившият ръководител на кампанията на Доналд Тръмп - Пол Манафорт, бяха предназначени да смайват и впечатляват. Обвиненията в заговор и пране на пари, повдигнати вчера срещу него, означават, че те със сигурност са хванали окото на специалния прокурор Робърт Мълър. Според съдебните документи сред 19-те търговски обекта, на които Манафорт е платил около 12 милиона долара между 2008 и 2014 г., има луксозен магазин за дрехи в Ню Йорк, съобщава Дарик. Той е направил покупките от чуждестранни банкови сметки, които не е разкрил, използвайки офшорни компании, регистрирани в страни като Кипър и Сент Винсент и Гренадин. Освен за костюми Манафорт е използвал парите за покупка на старинни килими и произведения на изкуството, плащане на три автомобила \"Рейндж Ровър\" и поставяне на аудиовизуална уредба за 112 825 долара в дома му в Хамптънс. Всичко това той е направил, без да плаща данъци върху тези доходи, се посочва в обвинителния акт. Манафорт, който беше обвинен от Мълър, че е работил като таен чуждестранен агент в полза на украински интереси, се яви пред съда вчера. Той не направи коментар, но по-рано отричаше да е извършил нещо нередно. Манафорт и бившият му заместник Рик Гейтс не се признаха за виновни при явяването си в съда вчера следобед. Деветнайсетте търговски обекта не са посочени поименно в обвинителния акт. Но според хора, запознати със случая, държавните следователи, проучващи дейността на Манафорт в Украйна и на други места, от години проявяват интерес към шестцифрените суми, похарчени от него за направени по поръчка блейзъри и панталони. За следователите представляваше голям проблем да разберат какво точно е правил Манафорт в Украйна, не на последно място заради отдалечеността й от САЩ и надеждността на източниците там.", "date": "2017.10.31", "title": "Бившият шеф на кампанията на Тръмп плащал милиони за лъскави костюми през офшорка"}
{"url": "http://pik.bg/%D1%84%D0%B8%D0%BA%D0%B8-%D0%BD%D0%B5-%D1%81%D0%BF%D0%B8-%D0%B7%D0%B0%D1%80%D0%B0%D0%B4%D0%B8-%D0%BA%D0%B0%D0%BF%D1%80%D0%B8%D0%B7%D0%B8%D1%82%D0%B5-%D0%BD%D0%B0-%D0%B3%D1%8E%D0%BB%D0%B4%D0%B6%D0%B0%D0%BD-%D1%87%D0%B0%D0%BB%D0%B3%D0%B0-%D0%BF%D0%B5%D0%B2%D0%B5%D1%86%D1%8A%D1%82-%D0%BD%D0%B5-%D1%81%D0%B5-%D0%BF%D1%80%D0%B8%D0%B1%D0%B8%D1%80%D0%B0-%D0%B2-%D0%B4%D0%BE%D0%BC%D0%B0-%D1%81%D0%B8-%D0%B7%D0%B0%D1%89%D0%BE%D1%82%D0%BE-news701438.html", "text": "Фики отложи медения си месец с Гюлджан. Причината са непрестанните участия на певеца. Графикът му е препълнен и на младоженецът му се налага да обикаля надлъж и нашир страната, за да покрие поетите ангажименти. След сватбата на 18 октомври, Фикрет не се отдаде на спокоен семеен живот, а напротив. Броени часове преди да каже заветното \"Да\" на своята избраница, Стораро изпълнил ангажимента си към две кръчми в столицата. А само ден след пищното тържество за над 600 души, се развилнял на другия край на България. Злите езици твърдят, че семейното огнище не се нрави много на младоженеца, който е само на 23 години, затова се е затрупал с участия. Защитници на млади Стораро пък са категорични, че Фики се подготвя усилено за най-отговорната роля в живота си - тази на баща, и трупа солиден финансов капитал, за да угажда на прищявките на съпругата си, смята ежедневник.", "date": "2017.10.31", "title": "Фики не спи заради капризите на Гюлджан! Чалга певецът не се прибира в дома си, защото..."}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%87%D0%B5%D1%80%D0%B2%D0%B5%D0%BD%D0%BE%D1%82%D0%BE-%D0%B2%D0%B8%D0%BD%D0%BE-%D0%BF%D0%BE%D0%BC%D0%B0%D0%B3%D0%B0-%D0%B7%D0%B0-%D0%B7%D0%B0%D0%B1%D1%80%D0%B5%D0%BC%D0%B5%D0%BD%D1%8F%D0%B2%D0%B0%D0%BD%D0%B5-news701366.html", "text": "Учени от Вашингтонския университет установиха, че жените, които изпиват повече от 5 чаши червено вино на месец, имат по-голям резерв фоликули, а това увеличава вероятността да забременеят, съобщи Нюзру. Бялото вино, бирата и концентратите не повишават фертилността на жените. Тайната на червеното вино е в ресвератрола - антиоксидант, защитаващ клетките от биологически стрес. Учените са стигнали до този извод, като са анализирали данни за 135 жени на възраст от 18 до 44 години. Участниците в изследването са записвали в дневници колко бира, бяло и червено вино и концентрати пият месечно. Учените са оценявали и яйчниковия им резерв - запаса от фоликули. Друго изследване на екип от университета в Саутфхемптън установи, че фруктовото смути с омега-3 и витамин Д увеличава шанса на двойката да се сдобие с поколение почти с 5 процента.", "date": "2017.10.31", "title": "ВНИМАНИЕ! Червеното вино помага за забременяване"}
{"url": "http://pik.bg/%D0%BA%D0%BE%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D1%81-%D0%BE%D0%B1%D1%8A%D1%80%D0%BD%D0%B0%D1%82%D0%B8%D1%8F-%D0%B0%D0%B2%D1%82%D0%BE%D0%B1%D1%83%D1%81-%D0%BD%D0%B0-%D1%82%D1%80%D0%B0%D0%BA%D0%B8%D1%8F-%D0%B8%D0%B7%D0%BB%D0%B5%D0%B7%D0%B5-%D1%81-%D0%BE%D1%82%D0%B2%D0%BE%D1%80%D0%B5%D0%BD%D0%BE-%D0%BF%D0%B8%D1%81%D0%BC%D0%BE-%D0%B4%D0%BE-%D0%BC%D0%B5%D0%B4%D0%B8%D0%B8%D1%82%D0%B5-%D0%B5%D1%82%D0%BE-%D0%B2%D0%B5%D1%80%D1%81%D0%B8%D1%8F%D1%82%D0%B0-%D0%B7-news701495.html", "text": "Компанията, чийто автобус се обърна снощи на магистрала \"Тракия\", излезе с отворено писмо до медиите. В него се казва, че не отговаря на истината, че шофьорът е правил втори курс за деня. От фирмата твърдят, че нямат своя версия за инцидента и че досега никъде не е спомената вероятността за техническа неизправност. Ето какво твърдят от \"Юнион Ивкони\": Във връзка с възникналия на 30 ноември около 22.10 ч инцидент на АМ \"Тракия\", в Отворено писмо - обръщение до медиите, излагаме нашия отговор по случая: Уважаеми дами и господа, На 30 ноември вечерта около 22:10 часа на АМ \"Тракия\" се случи изключително неприятен инцидент с автобус на нашата фирма, за радост без жертви и сериозно пострадали граждани. С оглед обществения интерес ние, мениджърите на \"Юнион Ивкони\", сме длъжни да представим информацията от първа ръка, такава, с каквато разполагаме. До този момент, нямамефаворизирана версия за причината за катастрофата, защото единствената информация, която имаме са крайно противоречивите разкази на пътниците, вариращи от „заспал от преумора” до „пиян и дрогиран” шофьор, от „засечен” на пътя от автомобил, напуснал местопроизшествието, до изхвърлен от пътя от коловозите и силният вятър автобус. Може би единствената версия, не придобила популярност на този етап е техническа неизправност на преводното средство. Категорично заявяваме, че никой от нас до този момент не е чул и не знае нито версията на шофьора за инцидента, нито версиите по които работи следствието. Държим да отбележим, че не е наша работа, нито на уважаемите клиенти и журналистите да внушават и фаворизират, каквито и да е хипотези, особено такива, клонящи към набедяване. Наша работа, обаче, е да покажем фактите такива, каквито са, а именно: - Курсът София - Слънчев Бряг е започнал в 17:00 часа на 30 октомври от Централна автогара София. - Работното време на водача е стартирало в 16:00 часа на 30 октомври в автобазата на дружеството, като същият е почивал от 16:00 часа на 29 октомври до този час. - Непосредствено преди отпътуването шофьорът е бил предпътно инструктиран, дал е алкохолна проба и е проконтролирано общото му здравословно състояние. - От 16:00 ч. до 16:15 часа автобусът е минал предпътен технически преглед, като само преди седмица е реализиран и периодичният му технически преглед. - Автобусът извършил курса в 06:10 ч. на 30 октомври от автогара Слънчев бряг е управляван от съвсем различен водач. Дружеството разполага с всички изискуеми от закона документи в подкрепа на споменатите факти, които вече предостави на контролните и разследващите органи. Държим да заявим, че провеждаме и вътрешно разследване, което да препотвърди или отрече истинността на документите, с които разполагаме. Въпреки, че хипотетично можем да допуснем евентуално отклонение, то е абсурдно по същество, първо, защото евентуалната злоупотреба, в случая със самоличност, освен че е престъпление по смисъла на НК е в абсолютен разрез с нашите вътрешни правила и търпи най-строгото дисциплинарно наказание, предвидено в КТ и второ, защото реализирането на такова нарушение изисква съглашателство на служителите от поне три различни звена в дружеството ни. Въпреки, че няма никакви данни до момента за извършено нарушение, Ви уверяваме, че дори и най-малкото съмнение в тази посока ще бъде достатъчно основание за нас да потърсим най-строга дисциплинарна отговорност от виновните, като разбира се, уведомим за него и компетентните органи. В заключение ще кажем, че „Юнион Ивкони” е дружество с 25 годишни традиции в пътническия транспорт. Притежаваме 400 автобуса, а в дейността ни са ангажирани близо хиляда служители. Ежегодно реализираме повече от 30 милиона километра пробег и повече от 4 милиона пътувания. Инвестициите ни в транспортни средства, само през 2017 година, са в размер на близо 20 милиона лева. Далеч сме от мисълта, че сме безупречни, дори напротив, страдаме от стотици проблеми, които за съжаление често рефлектират в качеството на предлаганата услуга и дават основание на нашите клиенти да недоволстват. Проучваме проблемите, търсим решения, извиняваме се за неудобствата. Правим го и сега, защото ясно съзнаваме, че каквато и да е причината, сме допуснали един ужасен инцидент, довел до болки, страдания, огромни притеснения и неудобства на нашите пострадали клиенти и техните близки. НО КАТЕГОРИЧНО ТВЪРДИМ, ЧЕ КОМПРОМИС СЪС СИГУРНОСТТА НА ПЪТНИЦИТЕ НЕ СМЕ И НЯМА ДА НАПРАВИМ!Декларираме, че независимо от причините за катастрофата, и независимо от правото на пострадалите да търсят обезщетение от застрахователното дружество, застраховало местата в този автобус, още в рамките на тази седмица, на извънреден мениджърски съвет ще вземем решение за допълнителното им обезщетение от страна на Дружеството.Мениджърски съвет „Юнион-Ивкони”", "date": "2017.10.31", "title": "Компанията с обърнатия автобус на \"Тракия\" излезе с отворено писмо до медиите! Ето версията за катастрофата на \"Юнион Ивкони\""}
{"url": "http://pik.bg/%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D1%8E%D0%BB%D0%B8%D1%8F%D0%BD-%D0%B2%D0%B5%D1%80%D0%B3%D0%BE%D0%B2-%D1%81-%D1%80%D0%BE%D0%BB%D1%8F-%D0%B2-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-news701422.html", "text": "Дъщерята на Ирина Ялъмова и Юлиан Вергов става актриса в нашумелия тв сериал \"Откраднат живот\". В четвъртия сезон баща й изпълнява главната роля - на проф. Банков, новия директор на болница \"Свети Кирил\". Алена ще влезе в сериала като специален гост. Тя се появява като медицински случай и е ябълката на раздора между д-р Вяра Добрева, в чиято роля се превъплъщава Луиза Григорова, и д-р Борис Тасев, изигран от Наум Шопов-младши. 15-годишната Алена има и други сценични изяви, а освен това е почитателка на екстремните спортове, пише \"Life.dir.bg\".", "date": "2017.10.31", "title": "Щерката на Юлиян Вергов с роля в \"Откраднат живот\""}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B5%D0%BB%D0%B8%D0%BD-%D0%BF%D0%B5%D0%BB%D0%B8%D0%BD-%D0%B7%D0%B0%D0%B1%D1%80%D0%B0%D0%BD%D0%B8-%D0%BF%D1%80%D0%B0%D0%B7%D0%BD%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%85%D0%B5%D0%BB%D0%BE%D1%83%D0%B8%D0%BD-news701462.html", "text": "Кметът на община Елин Пелин Ивайло Симеонов забрани за втора поредна година със заповед празнуването на Хелоуин в детските градини, училищата и читалищата в града. \"В този празник няма нищо християнско, а будителите, тези хора, заради които сме това, което сме, остават на заден план\", коментира Симеонов. Той обяснява решението си с това, че празникът, който е по-популярен в САЩ и Западна Европа, засенчва българския Ден на будителите. Кметът се възмути, че миналата година децата дори не знаели защо почиват на 1 ноември и мислели, че е заради Хелоуин, а не заради Деня на будителите. Градоначалникът на Елин Пелин се прояви като бранител на българщината и православието по-рано тази година, когато отказа да издаде документи и да настани сирийско семейство с получен хуманитарен бежански статут.", "date": "2017.10.31", "title": "Кметът на Елин Пелин забрани празнуването на Хелоуин"}
{"url": "http://pik.bg/%D0%BA%D0%BE%D0%B9-%D1%89%D0%B5-%D0%B5-%D0%BD%D0%BE%D0%B2%D0%B8%D1%8F%D1%82-%D0%B7%D0%B4%D1%80%D0%B0%D0%B2%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81%D0%BF%D1%80%D1%8F%D0%B3%D0%B0%D1%82-%D1%81%D0%B5-%D0%B8%D0%BC%D0%B5%D0%BD%D0%B0%D1%82%D0%B0-%D0%BD%D0%B0-%D1%82%D1%80%D0%B8%D0%BC%D0%B0-%D0%B8%D0%BC%D0%B5%D0%BD%D0%B8%D1%82%D0%B8-%D0%B4%D0%BE%D0%BA%D1%82%D0%BE%D1%80%D0%B8-news701508.html", "text": "Все още не е ясно кой ще заеме поста здравен министър на мястото на освободения проф. Николай Петров. Парламентарната група на ГЕРБ се събра както обикновено във вторник, но име на здравен министър ще дойде от правителството. По неофициална информация се спрягат няколко имена за следващия министър на здравеопазването. Едно от тях е на досегашния заместник на Николай Петров – д-р Мирослав Ненков, предава Би Ти Ви. кандидати за министър Снимки: Би Ти Ви Сред спряганите имена е и това на шефа на здравната комисия в парламента д-р Даниела Дариткова. Тя обаче отрича с нея да са водени преговори. кандидати за министър По неофициална информация се заговори и за доц. Костадин Ангелов, който от години е директор на Александровската болница. Той обаче отрече да е получавал такова предложение. кандидати за министър „Дори днес имахме политически съвет заедно с Обединените патриоти и няма персонализиране на името. Всички имена с а в сферата на хипотезите”, обяви председателят на парламентарната група на ГЕРБ Цветан Цветанов. Няма да има кандидатура за министър, без да бъде обсъдена с коалиционния партньор, обяви в предаването „Лице в лице” шефът на кабинета на премиера Румяна Бъчварова.", "date": "2017.10.31", "title": "Кой ще е новият здравен министър? Спрягат се имената на трима именити доктори"}
{"url": "http://pik.bg/%D0%B4%D0%B8%D1%81%D0%B8%D0%B4%D0%B5%D0%BD%D1%82%D0%B8-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D1%80%D1%83%D1%81%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D0%B2-%D1%86%D0%B8%D0%BD%D0%B8%D0%B7%D1%8A%D0%BC-news701458.html", "text": "Руският президент Владимир Путин бе обвинен в цинизъм и незачитане паметта на жертвите на репресии, след като откри монумент в памет на загиналите от чистките на Йосиф Сталин. Дисиденти от времето на Съветския съюз разпространиха писмо, в което наричат присъствието на държавния глава „цинично\". Според тях Путин е наложил авторитарен режим и нарушава правата и свободите на гражданите, което го прави неподходящ за откриването на монумента. Мемориалът в Москва е наречен „Стената на скръбта\" и е издигнат в памет на 1 милион жертви от 30-те години на миналия век. Той беше открит в момент, в който Русия е обвинявана, че се опитва да изчисти образа на Сталин, включително с нова, по-умерена терминология в учебниците по история.", "date": "2017.10.31", "title": "Дисиденти обвиниха руския президент Владимир Путин в цинизъм"}
{"url": "http://pik.bg/%D0%B0%D0%BD%D0%B5%D0%BB%D0%B8%D1%8F-%D1%81%D0%B5-%D1%81%D1%82%D0%B8%D1%81%D0%BA%D0%B0-%D0%B7%D0%B0-%D0%BC%D0%B8%D0%BB%D0%BE%D1%81%D1%82%D0%B8%D0%BD%D1%8F-news701391.html", "text": "Фолк певицата Анелия не е от дамите с много щедра ръка, но има ли възможност, винаги дава. Изпълнителката бе засечена преди дни да дарява милостиня на случайна минувачка,. Певицата печели хиляди по участия, но все пак предпочита да не бърка твърде надълбоко. Изпълнителката се бръкна със само 2 левчета, когато бе помолена за помощ от възрастна жена. Звездата очевидно бързаше и се постара по най-лесния начин да се отърве от жената. И след като даде на молителката милостиня, тръгна по свои си задачи, пише ежедневник.", "date": "2017.10.31", "title": "Анелия се стиска за милостиня "}
{"url": "http://pik.bg/%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D0%BF%D1%80%D0%BE%D1%84-%D0%BD%D0%B8%D0%BA%D0%BE%D0%BB%D0%B0%D0%B9-%D0%BF%D0%B5%D1%82%D1%80%D0%BE%D0%B2-%D0%B5-%D0%B5%D0%B4%D0%B8%D0%BD-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D0%B4%D0%BE%D1%81%D1%82%D0%BE%D0%B5%D0%BD-%D0%BA%D0%BE%D0%BB%D0%B5%D0%B3%D0%B0-news701457.html", "text": "Вицепремиерът и министър на отбраната Красимир Каракачанов каза пред журналисти в отговор на въпрос за подалия оставка здравен министър Николай Петров, че това е един изключително достоен колега, човек с качества и като лекар, и като човек. Имах възможността да работя близо 6 месеца с него. Оттук нататък мисля, че той самият ще вземе решение, посочи Каракачанов, който беше сред присъствалите днес на демонстрация на способности на службата \"Военна полиция\" и СОБТ в Нови Искър. В отговор на въпрос министърът посочи, че Николай Петров може да бъде лекар във Военномедицинската академия, но няма как да се върне на предишната си позиция във военната болница, тъй като е девоенизиран, а длъжността трябва да се заема от военен лекар. Попитан кога ще има началник на ВМА, Каракачанов посочи, че за да няма спекулации или обвинения, че има лични предпочитания, каквито няма, е решил да се направи конкурс. \"От хората, които имат право да се явят - да се явят, и който се представи най-добре\", добави той. Министърът прогнозира, че ще има поне трима кандидати. На въпрос за доставените двигатели за изтребители МиГ-29, Каракачанов посочи, че е налична документацията, че те са ремонтирани в РСК \"МиГ\", като за шест от десетте двигателя се очакват оригиналните формуляри за произхода им. Не сме давали срокове, изпратили сме писмо, на което очакваме отговор, отбеляза министърът. Попитан как може да се обясни забавянето, Каракачанов каза, че смята, че фирмата, ангажирана с доставката на двигателите, е трябвало малко по-рано да подготви нещата, а не достави двигателите и сега тепърва да се чака доставката на оригиналните формуляри. Попитан дали в тази ситуация пилотите в авиобазата \"Граф Игнатиево\" са спокойни, министърът отговори, че смята, че това е така, защото още миналата сряда е имало среща с ръководството на авиобазата и им е било обяснено защо двигателите не са предоставени за използване.", "date": "2017.10.31", "title": "Каракачанов: Проф. Николай Петров е един изключително достоен колега"}
{"url": "http://pik.bg/%D1%81%D0%B5%D0%BA%D1%81-%D0%B0%D1%84%D0%B5%D1%80%D0%B0-%D1%81%D0%B5%D0%BC%D0%B5%D0%B9%D0%BD%D0%B0%D1%82%D0%B0-%D1%81%D0%B0%D0%BD%D1%8F-%D0%B0%D1%80%D0%BC%D1%83%D1%82%D0%BB%D0%B8%D0%B5%D0%B2%D0%B0-%D0%BB%D1%8E%D0%B1%D0%B8-%D0%BC%D0%BB%D0%B0%D0%B4-%D0%B6%D1%80%D0%B5%D0%B1%D0%B5%D1%86-news701387.html", "text": "Станислава Армутлиева кръшка на съпруга си Тим с личния си шофьор във \"Вирджиния рекърдс\", с когото редовно се появява пред сградата на Нова телевизия за участието си в музикалното шоу \"Х Фактор\" като част от журито. Пикантната новина издадоха служители на палавата брюнетка. \"Шефката го удари през просото. За никого във фирмата не е тайна, че си ляга с шофьора си, снажен младеж, на когото ще спестим името. Превърна шоуто в seX-Factor\", възмущават се в компанията на продуцентката. Слабостта на Саня е доста по-млад от официалната й половинка и баща на двете й дъщери - 17-годишната Маргарита и 14-годишната Алма. \"Съпругът на Саня, британецът Тим, е типичен представител на островната монархия - въздържан, учтив и лишен от балканската емоционалност. Затова вероятно шефката си пада по шофьорчето, което си наше момче, българче\", подхилкват се в музикалния гигант. Именно покрай музикалния бизнес Станислава се запознава и с поданика на Елизабет II. По онова време Тим е част от екипа на световния промоутър \"Лайф Нейшън\". Преди да се оженят имат 2-годишна връзка, а се запознали от поне шест години по-рано, пише седмичник.", "date": "2017.10.31", "title": "СЕКС АФЕРА! Семейната Саня Армутлиева люби млад жребец"}
{"url": "http://pik.bg/%D0%BD%D0%B0%D1%81%D0%B0-%D0%B7%D0%B0%D0%BF%D0%B8%D1%81%D0%B0-%D0%BD%D0%B0%D0%B9-%D0%B7%D0%BB%D0%BE%D0%B2%D0%B5%D1%89%D0%B8%D1%82%D0%B5-%D0%B7%D0%B2%D1%83%D1%86%D0%B8-%D0%B2-%D0%BA%D0%BE%D1%81%D0%BC%D0%BE%D1%81%D0%B0-%D0%B0%D1%83%D0%B4%D0%B8%D0%BE-news701353.html", "text": "В навечерието на Хелоуин, НАСА разпространи своеобразна плейлиста, в която са събрани всички „зловещи” звуци, записани в Космоса. От агенцията посочват, че от шума на „виещите планети” и свистящия хелий трябва „тръпки да ви побият”. Плейлистата е създадена чрез преобразуване на данните, получени от космическите сонди и другите апарати, в звукови вълни. В нея са включени 22 трака, включително и звуците, които „издават” Юпитер и Сатурн.", "date": "2017.10.31", "title": "НАСА записа най-зловещите звуци в космоса (АУДИО)"}
{"url": "http://pik.bg/%D1%81%D0%BF%D0%B5%D1%86%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-4-%D0%BE%D0%B1%D0%BB%D0%B0%D1%81%D1%82%D0%B8-%D0%B2-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%87%D0%B5%D0%BD%D0%B3%D0%B5%D1%82%D0%B0%D1%82%D0%B0-%D0%B7%D0%B0%D0%BA%D0%BE%D0%B2%D0%B0%D1%85%D0%B0-%D1%84%D0%B0%D0%BB%D1%88%D0%B8%D1%84%D0%B8%D0%BA%D0%B0%D1%82%D0%BE%D1%80%D0%B8-%D0%BD%D0%B0-%D0%BF%D0%B0%D1%81%D0%BF%D0%BE%D1%80%D1%82%D0%B8-%D0%B7%D0%B0-%D1%86%D1%8F%D0%BB%D0%B0-%D0%B5-news701454.html", "text": "МВР Служители на ГДБОП неутрализираха престъпна група, занимавала се с изготвяне на неистински документи за самоличност, съобщиха от пресцентъра на . Специализираната полицейска операция е проведена на територията на Пловдивска област, Стара Загора, Русе и Ямбол. Действията на служителите от ГДБОП са била насочена към неутрализиране на организирана престъпна група, ангажирана с извършването на престъпления с изготвяне и разпространение на неистински документи за самоличност. В рамките на операцията са задържани 10 участници в престъпната схема, 8 от които криминално проявени. Разкрити са общо две работилници за изработка на неистински официални български, френски, украински, немски, австрийски, италиански, испански и други документи. От тях са иззети голямо количество както готови, така и недовършени неистински документи, компютри, принтери, ламинатори, лазерен принтер за гравиране, печатни плаки, мастила и множество материали за изработката на фалшификатите. Шест от лицата са задържани на територията на Пловдив, където полицаите са извършили претърсванията на шест адреса и шест моторни превозни средства. В рамките на процесуално-следствените действия са разкрити двете работилници за изработка на неистински официални български и чужди документи. Една от тях се намирала в апартамент в жилищна сграда, откъдето са иззети множество готови и недовършени чужди документи, компютри, принтери, ламинатори, печатни плаки, машина за топъл печат, мастила и множество материали, съотносими към престъпната дейност. Другата работилница била обособена в офис на фирма, където са намерени лазерен принтер за гравиране, компютърна конфигурация, флаш памет с предпечат на български и чужди документи и изображение на 50 евро. В два от автомобилите полицаите намерили неистински български паспорти, лични карти и свидетелство за управление на МПС. На един от адресите в Пловдив е открито и голямо количество наркотично вещество, което при направения полеви тест е реагирало на канабис. Друг съучастник в групата е задържан на територията на гр. Стамболийски. При процесуално-следствени действия на адрес в града са открити и иззети неистински документи. Фалшиви документи, снимки паспортен формат с данни на лица и компютърна конфигурация, открили служителите на ГДБОП и при претърсване на апартамент в Русе Там също е задържан член на престъпната група. Негов „колега“ е установен и задържан и на територията на Стара Загора, където полицаите са претърсили адрес и лек автомобил. От дома те иззели неистински документи, снимки паспортен формат с данни на лица. Техен съучастник е арестуван в Ямбол, след извършени процесуално-следствени действия. По случая е образувано досъдебно производство под наблюдението на Специализирана прокуратура. На трима от задържаните са повдигнати обвинения по чл.321, ал.3, предложение 2, т.2, вр. ал.2 от НК и са им наложени мерки за неотклонение „парична гаранция“.", "date": "2017.10.31", "title": "Спецоперация в 4 области в страната! Ченгетата заковаха фалшификатори на паспорти за цяла Европа"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%E2%84%961-%D0%BF%D0%BE-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%BE-%D0%B4%D0%BE%D0%B2%D0%B5%D1%80%D0%B8%D0%B5---%D0%B1%D0%B5%D0%B7%D0%B0%D0%BF%D0%B5%D0%BB%D0%B0%D1%86%D0%B8%D0%BE%D0%BD%D0%BD%D0%BE-%D0%B5-%D0%BD%D0%B0%D0%B9-%D1%85%D0%B0%D1%80%D0%B5%D1%81%D0%B2%D0%B0%D0%BD%D0%B8%D1%8F%D1%82-%D0%BF-news701437.html", "text": "Министър-председателят Бойко Борисов е най-харесваният политик и се ползва с най-високо доверие сред лидерите във властта. Това сочи анкета на Агенция ПИК, в която за 7 дни са участвали повече от 16 800 наши читатели. От самото начало на допитването, Борисов безапелационно води в напредпреварата, като оставя зад себе си президентът Румен Радев, който е на второ място с 22 процента. Лидерът на ГЕРБ и премиер за трети път пък води с цели 39 процента. На трето място е лидера на БСП Корнелия Нинова, която събира доверието на 10 процента от гласувалите. След нея е вицепремиерът Валери Симеонов с 8 процента одобрение, въпреки безпрецедентните нападки, които понесе през последните месеци. Лидерът на \"Атака\" и председател на парламентарната група на Обедине патриоти Волен Сидеров пък води на своите колеги с 5 процента, като само процент след него е вицепремиерът и министър на отбраната Красимир Каракачанов с 4 процента одобрение. Анкетата на ПИК е показателна за настроенията на избирателите, тъй като до момента всички резултати за политическите пристрастия на хилядите читатели, които могат да гласуват само по веднъж с един IP адрес, се оказват максимално близки до данните след изборите на ЦИК, както и до проучванията на различни социологически агенции.", "date": "2017.10.31", "title": "САМО В ПИК! Премиерът Борисов №1 по обществено доверие - безапелационно е най-харесваният политик "}
{"url": "http://pik.bg/%D1%88%D0%BE%D0%BA-%D1%82%D0%B5%D1%80%D0%BE%D1%80%D0%B8%D1%81%D1%82-%D1%81%D0%BC%D1%8A%D1%80%D1%82%D0%BD%D0%B8%D0%BA-%D0%BD%D0%B0-13-%D0%BE%D0%BA%D1%8A%D1%80%D0%B2%D0%B0%D0%B2%D0%B8-%D0%BA%D0%B0%D0%B1%D1%83%D0%BB-%D0%B2%D0%B8%D0%B4%D0%B5%D0%BE-news701460.html", "text": "Терорист смъртник на 13 години извърши атака в Зелената зона на столицата на Афганистан Кабул, съобщава Terror Events‏. Отговорност за атентата пое \"Ислямска държава\". Припомняме, че в резултат на взрив в дипломатическия квартал на Кабул, близо до посолството на Австралия, загинаха 13 души, а 17 бяха ранени. Сред жертвите са основно местни сътрудници на дипломатическите мисии.", "date": "2017.10.31", "title": "ШОК! Терорист смъртник на 13 окървави Кабул (ВИДЕО)"}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%BB%D0%B5%D0%B2%D1%81%D0%BA%D0%B8-%D0%B8%D0%BB%D0%B8%D0%B0%D0%BD%D0%B0-%D1%80%D0%B0%D0%B5%D0%B2%D0%B0-%D0%B7%D0%B0%D0%B3%D0%B0%D1%82%D0%BD%D0%B0-%D0%B2%D1%80%D1%8A%D1%89%D0%B0-%D0%BB%D0%B8-%D1%81%D0%B5-%D0%BD%D0%B0%D1%81%D0%BA%D0%BE-%D1%81%D0%B8%D1%80%D0%B0%D0%BA%D0%BE%D0%B2-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news701463.html", "text": "Sportal TV. Съпругата на Наско Сираков Илиана Раева коментира възможността дали “синята” легенда може да се завърне като ръководител на “Герена”. Според президентa на родната Федерация по художествена гимнастика Наско няма как да акостира сам в клуба, тъй като той в момента е частна фирма. Иначе Раева разкри, че Сираков следи изкъсо ситуацията в клуба и получава покани да посещава срещите на тима от собственика Спас Русев. “Много се беше обнадеждил за отбора по едно време, сега гледам пак нещо се е отчаял. Чувах го, че се нервира, докато гледа по телевизията. Толкова го разбира тоя футбол. Вторият дом на Наско е \"Герена\", а и \"Герена\" си обича Наско. Клубът обаче е частна фирма в момента, а не като едно време. Той не може да отиде в чужда къща и да каже, че се връща. Господин Русев го кани на мачове и той посещава срещите”, каза Раева пред", "date": "2017.10.31", "title": "ГОЛЯМА НОВИНА ЗА \"ЛЕВСКИ\"! Илиана Раева загатна: Връща ли се Наско Сираков на \"Герена\"?"}
{"url": "http://pik.bg/%D1%85%D0%B8%D1%82-%D0%BA%D0%BE%D0%B9-%D0%B5-%D0%BF%D0%BE-%D0%BA%D1%80%D0%B0%D1%81%D0%B8%D0%B2%E2%80%A6-news701400.html", "text": "В навечерието на тиквения празник Хелоуин родният ефир са потопи в кръв старшилища. Къде по-успешно, къде не чак толкова водещите в родните телевизии грабнаха идеята да се правят на „страшни“. Деси и Сашо явно са заложили на класиката още преди дни, защото за целта водещият демонстрира рехави мустаци на няколко дни. Кой обаче е по-красив – класиката „Семейство Адам“ или родните „звезди“ от ефира.", "date": "2017.10.31", "title": "ХИТ! Кой е по-красив…"}
{"url": "http://pik.bg/%D1%82%D1%80%D0%B0%D0%BC%D0%B2%D0%B0%D0%B9-%D0%B8-%D0%BA%D0%BE%D0%BB%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D1%85%D0%B0-%D0%B2-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%D0%B4%D1%80%D1%83%D0%B6%D0%B1%D0%B0-news701506.html", "text": "Трамвай и лек автомобил са катастрофирали в столичния квартал „Дружба“, съобщиха от Центъра за градска мобилност (ЦГМ) към Столична община. Сигналът за инцидента на улица „Туше Делииванов“ и бул. „Искърско шосе“ е подаден около 18.00 часа. Трамваят се е движил по линия 23, а вследствие на инцидента е пострадал леко водачът на лекия автомобил, който е закаран за преглед в лечебно заведение. Причините за инцидента все още се изясняват.", "date": "2017.10.31", "title": "Трамвай и кола катастрофираха в столичния квартал \"Дружба\""}
{"url": "http://pik.bg/%D0%BF%D0%BE%D0%BC%D0%B5%D1%82%D0%BE%D1%85%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%D1%82%D1%80%D0%B0%D0%BA%D0%B8%D1%8F-news701510.html", "text": "Пешеходка е била блъсната, докато пресича пътното платно в пловдивския квартал \"Тракия\", предаде Инцидентът е станал на бул. „Освобождение”, близо до Пощата. На мястото на инцидента има кола и автобус. Жената е била откарана с линейка след удара. В момента полицията е затворила едно от платната на булеварда. TrafficNews.bg.", "date": "2017.10.31", "title": "Пометоха пешеходка в пловдивския квартал \"Тракия\""}
{"url": "http://pik.bg/%D0%BC%D0%B2%D0%BD%D1%80-%D0%BD%D1%8F%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8%D0%BB%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2%D0%B0-%D0%B2-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%D0%B2-%D0%BA%D0%B0%D0%B1%D1%83%D0%BB-news701459.html", "text": "Няма загинали или пострадали български граждани при мощния взрив, избухнал в дипломатическия квартал на Кабул по-рано днес. Дипломатическите служители на българското посолство в Афганистан са невредими. Към момента няма данни за нанесени материални щети на сградата на дипломатическата мисия, се казва в съобщение на българското МВнР. По последна информация се съобщава за 13 загинали и 17 ранени в следствие на експлозията. Други подробности за инцидента не се съобщават. Заместник-министърът на външните работи Георг Георгиев разговаря със служители на посолството на Република България, за да се информира лично за тяхното състояние и обстановката в Кабул след експлозията.", "date": "2017.10.31", "title": "МВнР: Няма загинали или пострадали българи при взрива в дипломатическия квартал в Кабул"}
{"url": "http://pik.bg/%D0%B7%D0%B0%D1%81%D1%8F%D0%BA%D0%BE%D1%85%D0%B0-%D0%BD%D0%BE%D0%B2-%D1%81%D0%BB%D1%83%D1%87%D0%B0%D0%B9-%D0%BD%D0%B0-%D1%81%D0%BF%D0%B8%D0%BD-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB%D1%81%D0%BA%D0%BE-news701401.html", "text": "Случай на СПИН/ХИВ е установен в Кюстендилска област през миналата седмица, сочи справката на регистрираните заразни болести в областта на Регионалната здравна инспекция /РЗИ/ в Кюстендил. От началото на годината това е втори случай в региона. Първият е констатиран на територията на Община Дупница през май. За 2016 година е имало само един случай на човек с това заболяване в областта. През изминалата седмица е постъпила информация и за два случая на хепатит А и на един случай на туберкулоза. Констатирани са и четири случая на варицела, един на дизентерия, 23 - на ентероколит и един на ротавирусен гастроентерит.", "date": "2017.10.31", "title": "Засякоха нов случай на СПИН в Кюстендилско"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D1%8A%D0%B4%D0%B5-%D0%BD%D1%8F%D0%BC%D0%B0-%D0%B4%D0%B0-%D0%B8%D0%BC%D0%B0-%D0%B2%D0%BE%D0%B4%D0%B0-%D0%B2-%D1%81%D0%BE%D1%84%D0%B8%D1%8F-%D0%B2-%D1%81%D1%80%D1%8F%D0%B4%D0%B0-news701365.html", "text": "„Софийска вода” временно ще прекъсне водоснабдяването в някои части на столицата nа 1 ноември 2017 г. (сряда), съобщиха от пресцентъра на водоснабдителното дружество. Във връзка с монтаж на спирателни кранове на Рилски и Мало Бучински водопроводи се налага спиране на водоподаването на клиентите на „Софийска вода”, живеещи в района на: - с. Железница - от 11:00 ч. до 23:00 часа; - с. Бистрица - от 10:00 ч. до 22:00 часа; - с. Панчарево /висока зона/ и с. Кокаляне /висока зона/ - от 11:30 ч. до 23:30 часа; - в.з. „Косанин дол“ - от 11:30 ч. до 23:30 часа; - в.з. „Ловджийска чешма“ – от 12:00 ч. до 24:00 часа; - в.з. „Бункера“ – горна част – от 11:30 ч. до 23:30 часа; - в.з. „Градище“ – от 12:00 ч. до 24:00 часа; - кв. „Симеоново“, в.з. „Симеоново – Драгалевци“, кв. „Драгалевци“- от 11:00 ч. до 23:00 часа; - в.з. „Малинова долина“ – от 11:30 ч. до 23:30 часа; - кв. „Киноцентъра“ - от 12:00 ч. до 24:00 часа; - кв. „Бояна“ - от 13:00 ч. на 01.11.2017г. до 01:00 часа на 02.11.2017г.; - в.з „Беловодски път“ - от 12:30 ч. на 01.11.2017г. до 00:30 часа на 02.11.2017г.; - в.з. „Килиите“ - от 13:00 ч. на 01.11.2017г. до 01:00 часа на 02.11.2017г.; - в.з. „Мала кория“ - от 13:00 ч. на 01.11.2017г. до 01:00 часа на 02.11.2017г. - кв. „Княжево“ - района заключен между ул. “Къпина”, ул.“Витошки бор”, ул.“Горска теменуга”, ул.“Калинка”, ул.“713”,ул.“Явор”- от 13:00 ч. на 01.11.2017г. до 01:00 часа на 02.11.2017г.; - кв. „Княжево“ - района заключен между бул. “Цар Борис” III, ул. “Войводина могила”, ул.„Стойчо Бачийски“, ЖП линията „София - Перник“, ул. „Стойчо Бачийски“, ул.“Бойница”, ул.„Войводина могила“ и ул.“711“- от 13:00 ч. на 01.11.2017г. до 01:00 часа на 02.11.2017г.; - кв. „Горна баня“ и в.з. „Горна баня“ – от 13:30 ч. на 01.11.2017г. до 01:30 часа на 02.11.2017г. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: - с. Бистрица - на площада от 22:00 ч. на 01.11.2017г.; - кв. „Симеоново“ – на площада от 23:00 ч. на 01.11.2017г.; - кв. „Драгалевци“ - на площада от 23:00 ч. на 01.11.2017г.; - кв. „Княжево“ - ул. “Войводина могила” и ул. „Стойчо Бачийски“ от 01:00 ч. на 02.11.2017г.; - кв. „Горна баня“ на площада до хотел „Горна баня“ от 13:30 ч. на 02.11.2017г. Във връзка с подмяна на уличен водопровод на ул. „Христо Ботев“ в с. Горни Богров се налага спиране на водоподаването от 9:00 до 21:00 часа на клиентите на „Софийска вода”, живеещи в района на: - ул. „3-ти март“, ул. „Шабаница“, ул. „Воденицата“ и ул. „Ботунски път“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Трайчо Костов“ № 1, пред ЦДГ №47. След възстановяване на водоснабдяването е възможно временно повишаване мътността на водата. Във връзка с подмяна на сградно водопроводно отклонение пред бл. 28 в жк. „Дървеница“, се налага спиране на водоподаването от 9:00 до 21:00 часа на клиентите на „Софийска вода”, живеещи в: - бл. 28, бл. 34, бл. 33 вх. А и вх. Б. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред бл. 28. Във връзка с подмяна на сградно водопроводно отклонение на ул. 515 в кв. „Христо Ботев“ се налага спиране на водоподаването от 9:30 до 17:00 часа на клиентите на „Софийска вода”, живеещи в района на: - ул. 515 от ул. 511 до ул. 518. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. 515. Във връзка с подмяна на сградно водопроводно отклонение на ул. 722 в кв. „Модерно предградие“ се налага спиране на водоподаването от 10:00 до 16:00 часа на клиентите на „Софийска вода”, живеещи в района между: - жп линията за Калотина, ул. „Панчо Владигеров“, ул. „Тончо Жечев“, ул. „Георги Караславов“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Веселин Станчев“ на кръстовището с ул. „Ефрем Карамфилов“. Във връзка с подмяна на сградно водопроводно отклонение на ул. 386 в кв. „Разсадника-Коньовица“ се налага спиране на водоподаването от 10:00 до 16:00 часа на клиентите на „Софийска вода”, живеещи в района на: - ул. „Трънски майстор“ , бул. „Вардар“ , бул. „Възкресение“, ул. „Тома Никлев“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: бул. „Вардар“ на кръстовището с ул. „Трънски майстор“. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 121 21 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.", "date": "2017.10.31", "title": "ВАЖНО! Ето къде няма да има вода в София в сряда"}
{"url": "http://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B0-%D0%B4%D0%B5%D0%BB%D0%BE-%D1%81%D1%80%D0%B5%D1%89%D1%83-%D0%B1%D0%BE%D1%80%D0%B8%D1%81%D0%BE%D0%B2-%D0%B5%D1%82%D0%BE-%D0%BA%D0%BE%D0%B3%D0%B0-%D0%B5-%D0%BF%D1%8A%D1%80%D0%B2%D0%BE%D1%82%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-news701472.html", "text": "Корнелия Нинова се изправя срещу премиера Бойко Борисов на 27 ноември, от 15,30 ч. В СГС лидерката на Столетницата е подала иск срещу министър-председателя заради твърдението му, че тя била член и активист на СДС. Това обяви самата тя на страницата си във Фейсбук. Нинова се оплака, че са я сбъркали с някой друг. В медиите пуснали уж нейна снимка на седесарски митинг, а се оказало, че ставало дума за рошав мъж с бял шлифер. Ето какво написа по този повод Нинова: Вярно е, че поканих Бойко Борисов да се разберем като мъже, но не го приемайте толкова буквално. Доста се позабавлявахме с публикацията, в която на митинг на СДС съм показана като рошав мъж с бял шлифер. Ако го познавате, запознайте ме с “двойника\" ми. Благодаря на автора, че ми подари пет минути здравословен смях. А извън веселата част, каня ви на 27.11.2017г., от 15.30 часа, в Софийски градски съд, на първото заседание по делото ми срещу Борисов за твърдението му, че съм била член и активист на СДС. Там ще е истинското забавление.", "date": "2017.10.31", "title": "Корнелия на дело срещу Борисов! Ето кога е първото заседание"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-20-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%B7%D0%B0%D0%B3%D0%B8%D0%BD%D0%B0-%D0%B2-%D0%B0%D0%B2%D1%82%D0%BE%D1%81%D0%B5%D1%80%D0%B2%D0%B8%D0%B7-%D0%B2-%D0%BC%D0%BE%D0%BD%D1%82%D0%B0%D0%BD%D0%B0-news701470.html", "text": "20-годишен мъж е загинал при трудова злополука в автосервиз в Монтана.Трагичният инцидент е станал на 12 октомври, съобщиха от инспекцията по труда. Николай А., който е от село Разград, работел върху покрива на хале за рязане на автомобили, собственост на 47-годишния Иван М., съобщава \"БулНюз\". Младият мъж, изправил метална тръба, тя се закачила на жица с високо напрежение и волтовата дъга убила момчето. При проверката на полицията и на трудовите инспектори е установено, че Николай работел без трудов договор. По случая тече досъдебно производство. „При такива инциденти можем да обявим трудов договор със задна дата”, каза директорът на инспекцията по труда Димитър Петров.", "date": "2017.10.31", "title": "ТРАГЕДИЯ! 20-годишно момче загина в автосервиз в Монтана"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BA%D0%B0%D0%BA-%D0%B7%D0%B4%D1%80%D0%B0%D0%B2%D0%BD%D0%B0%D1%82%D0%B0-%D0%BA%D0%B0%D1%81%D0%B0-%D0%BF%D0%BE%D0%B4%D0%BF%D0%B8%D1%81%D0%B0-%D1%81%D0%BC%D1%8A%D1%80%D1%82%D0%BD%D0%B0%D1%82%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%BD%D0%B0-%D1%80%D0%B5%D0%B4%D0%B8%D1%86%D0%B0-%D0%B1%D1%8A%D0%BB%D0%B3%D0%B0%D1%80%D0%B8-news701408.html", "text": "С мораториума си върху въвеждането на нови лекарства Надзорният съвет на Националната здравноосигурителна каса (НЗОК) подписва смъртната присъда на редица българи, страдащи от десетки заболявания. Сред тях са хронична и остра левкемия, рак на белия дроб, повторно възникнал рак на гърдата, ревматоиден артрит и астма. Това изтъкнаха днес пациенти, лекари и болнични директори, по повод решението на Надзорния съвет, според което през 2018 г. институцията няма да покрива нови лекарства и няма да сключва договори с болници за разкриването на нови клиники и отделения. Иван Димитров, председател на Федерация \"Български пациентски форум\", припомни, че решението на съвета е факт след препоръки от страна на зам. финансовия министър Кирил Ананиев, който с кратко прекъсване е начело на надзорния съвет на касата от 2014 г. \"В крайна сметка мораториумът на двете точки е наистина смъртна присъда срещу българските пациенти и българското здравеопазване. Зам.-министър Кирил Ананиев, в качеството си на такъв, изготви документ за състоянието на касата и написа препоръки да се случи точно това през септември месец. Абсолютно никаква реакция, както на държавата, така и на пациентските организации и синдикатите. Имаме представители, които са в Надзорния съвет на касата, и по всяка вероятност са подписали \"за\" да се случи това. Такъв дискриминационен документ, нарушаващ нашите конституционни права, в нашата история не е съществувал\", обясни Димитров. \"Аз смятам, че тук освен интересът на пациента в най-голям аспект ще пострадат високотехнологичните дейности. Невъзможността разкриването на нови дейности, като клинични процедури, клинични пътеки или амбулаторни процедури, както искат да ги дефинират, означава, че болницата няма да даде пълния обем на дейностите. Ако през 2017 г. сме договорили пет пътеки от съответната дейност и в края на тази година имаме инвестиция в технологии, които позволяват да извършваме и останалия обем на дейност, как ние ще обясним на пациентите, че можем \"да свършим работата на половина\", коментира и изпълнителният директор на \"Токуда\" д-р Венелина Милева.", "date": "2017.10.31", "title": "СКАНДАЛНО! Как Здравната каса подписа смъртната присъда на редица българи?"}
{"url": "http://pik.bg/%D1%86%D1%83%D0%BD%D0%B8-%D0%B7%D0%B0%D0%B3%D1%80%D0%B0%D0%B4%D0%B8-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D1%82%D0%BE%D0%B2%D0%B0-%D0%BA%D0%BE%D0%B5%D1%82%D0%BE-%D0%B9-%D0%BC%D0%B8%D1%81%D0%BB%D0%B8-%D1%89%D0%B5-%D0%B2%D0%B1%D0%B5%D1%81%D0%B8-%D0%BD%D0%B8%D0%BA%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-news701403.html", "text": "Плевенският земеделец Цветелин Маринов в последно време е опасно близък с плеймейтката Николета Лозанова. Според запознати отдавна му е мерак да я вкара в леглото си. Цуни не пропуска да покаже близост в Лозанова. На една от снимките двамата гордо позират пред обектива, гушнати един в друг. Като Николета държи червена роза в ръката си, подарена й най вероятно от Цуни. Те имат и други общи снимки, много от които са от столични заведения, като двамата не се притесняват да показват своята привързаност. Макар преди шоуто Цуни да не беше в шоубизнеса, познава почти всички лица и има не една и две истории свързани с тях. Във \"ВИП Къщата\" Цуни разказа на футболиста Даниел Златков, че бил личен приятел на бившото семейство Валери Божинов - Николета Лозанова и разкри, че когато футболистъ е в България отсяда при плеймейтката. Връзката между Николета и Цветелин Маринов датира още от години. Още през 2013 г. името на плеймейтката беше посочено като причина за раздялата на Цуни с Преслава. Тогава мълвата носеше, че той е забил изпълнителката и двамата са прекарали романтична почивка в Дубай. В този момент Николета изиграла роля на сватовница. Тя запознала богаташа с най-добрата си приятелка Ваня Красимирова и между тях пламнала любов, пише ежедневник.", "date": "2017.10.31", "title": "Цуни загради Николета! Това, което й мисли, ще вбеси Ники Михайлов..."}
{"url": "http://pik.bg/%D0%BE%D1%82-%D0%BF%D1%8A%D1%80%D0%B2%D0%BE-%D0%BB%D0%B8%D1%86%D0%B5-%D0%BA%D0%BE%D1%88%D0%BC%D0%B0%D1%80%D1%8A%D1%82-%D0%B4%D0%B0-%D0%BF%D1%8A%D1%82%D1%83%D0%B2%D0%B0%D1%88-%D1%81-%D1%8E%D0%BD%D0%B8%D0%BE%D0%BD-%D0%B8%D0%B2%D0%BA%D0%BE%D0%BD%D0%B8-%D0%BC%D1%8A%D0%B6-%D1%81-%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D1%87%D0%B0%D1%81%D0%BE%D0%B2%D0%B5-%D0%BF%D1%80%D0%B5%D0%B4%D0%B8--news701452.html", "text": "Млад мъж от Бургас разказа за потресаващата картина, на която се е натъкнал, докато се връщал от София със злополучния превозвач \"Юнион Ивкони\". Читател на \"Флагман\" изпрати  серия от снимки, които нагледно показват, че подобни автобуси не трябва изобщо да бъдат в движение, камо ли да превозват пътници. \"Скоро се върнах от почивка и съответно от София до Бургас ми се наложи да хвана автобус. Автобусът беше на Юнион Ивкони. По моето скромно мнение, по-скоро е трябвало да бъде предаден за скраб поне преди 10 години! Седалките бяха стари и неудобни - дунапренът в тях отдавна е станал на дърво. Боклуци имаше навсякъде. Телевизорът, който не работеше, се клатеше като люлка. И това бяха най-малките проблеми! Ходовата част на автобуса беше тотално разбита - все едно се возиш на каруца. Страничните стъкла бяха замърсени и запотени отвътре (стъклото е двойно), с разпадащи се гумени уплътнения отвътре и дългогодишна ръжда по метала под тях. Задната броня беше счупена и “зашита” с тел, а предната с множество забележки. И четирите калника бяха счупени, или направо с липсващи части. Двата фара за мъгла бяха с изцяло счупени стъкла, а единият фар за къси светлини бе спукан. Гумите бяха различни...\", пише потресеният Стоимен Иванов. Младият мъж недоумява къде са контролните органи и защо се рискуват стотици животи с подобни ковчези по родните пътища. \"Това са неща, забелязани само на пръв поглед. При евентуална инспекция подобен автобус незабавно трябва да бъде спрян от движение. Буквално всеки месец чуваме за инциденти с автобуси на тази фирма\", коментира бургазлията. Едва ли има пътник, използвал автобусите на фирмата, който да не се е сблъсквал с проблеми с \"Юнион Ивкони\". До момента явно не са взети никакви мерки срещу въпросната фирма, а може би институциите чакат да се повтори трагедията с \"Ентуртранс\", след която бяха погубени човешки животи.", "date": "2017.10.31", "title": "ОТ ПЪРВО ЛИЦЕ! Кошмарът да пътуваш с \"Юнион Ивкони\"! Мъж с ужасяващи подробности часове преди мелето на \"Тракия\" (СНИМКИ)"}
{"url": "http://pik.bg/%D0%B3%D0%B5%D1%80%D0%BE%D0%B9-%D0%BE%D1%82-%D0%BB%D1%83%D0%B4%D0%BE%D1%82%D0%BE-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE-%D0%BB%D1%8F%D1%82%D0%BE-%D0%BF%D0%BE%D0%BF%D0%B8%D0%BB%D1%8F-%D0%B5%D0%B4%D0%B8%D0%BD%D0%B8%D1%8F-%D1%86%D1%81%D0%BA%D0%B0-%D1%82%D0%B5%D0%B6%D1%8A%D0%BA-%D0%B7%D0%B0%D0%BB%D0%BF-%D0%BF%D0%BE-news701390.html", "text": "Носителят на Купата на България за 1999 година с ЦСКА - Емил Кременлиев, не скри огорчението си от случилото се с ПФК ЦСКА АД миналата година. Бившият защитник, който на два пъти е вдигал шампионската титла в \"А\" група с вечния съперник на \"червените\" - Левски, каза интересни думи за водещите отбори в шампионата в момента. Един от героите от \"лудото американско лято\" взе отношение и по наболялата напоследък тема с два тима претендиращи за \"армейска\" идентичност. Ето какво заяви Кременлиев пред \"Спортал\". \"Аз съм израснал с Левски и ЦСКА. Това е върхът за един футболист в България. В един момент се появи Лудогорец, където се работи наистина правилно. В същото време Левски и ЦСКА не играят добре. Да се наложиш на \"Герена\" и като футболист, и като треньор, е много трудно. Делио Роси е голямо име в световния футбол, признат специалист, но все си мисля, че в България чужд треньор трудно би успял. Видяхте, че и в Разград опитаха с чужденец, но не се получи. Ако се замислите, успехите на Левски бяха с Мъри и Наско, на ЦСКА - също с българи. Похвалното е, че гласуваха кредит на доверие спрямо Стамен Белчев, който тренира млади футболисти, голяма част от които национали на България. И на двете места обаче е много трудно да се работи, защото завистта там е огромна. Онези, които до вчера са те тупали по рамото, са първите, които застават срещу теб Тъжно е това, което се случи с ПФК ЦСКА АД миналата година, наистина. Сигурен съм, че и на хората в Левски, които злорадстваха, също им е било тъжно. Никой не може да си представи първенството ни без тези два отбора, без Левски и ЦСКА, без Вечно дерби. Последното дерби много ми хареса - и като заряд, и като игра. Кажете ми, къде другаде два български отбора ще съберат 30 хиляди души на един стадион? Колкото до ЦСКА 1948, смятам, че е Не знам какви са интересите там, чуват се различни неща, но аз нямам представа. \", каза бившият футболист на Левски и ЦСКА.", "date": "2017.10.31", "title": "Герой от \"лудото американско лято\" попиля единия ЦСКА! Тежък залп по..."}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BB%D1%8E%D0%B1%D0%B0-%D0%BA%D1%83%D0%BB%D0%B5%D0%B7%D0%B8%D1%87-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B3%D0%B5%D0%BD-%D0%BF%D0%B5%D1%82%D1%80%D0%BE%D0%B2-%D1%80%D0%B5%D0%BF%D0%BE%D1%80%D1%82%D0%B5%D1%80%D1%8A%D1%82-%D1%81-%D0%BF%D1%80%D1%8F%D0%BA%D0%BE%D1%80-%D0%BE-news701406.html", "text": "Репортерът Петър Нанев от БТВ може да окачи на колана си скалпа на втори министър на здравеопазването. Първият, който падна жертва на разследване със съмнителен дъх на поръчка, беше ген. Стоян Тонев, бившият началник на ВМА. Въпросният Нанев го атакува за неизгодни договори, когато генералът вече бе станал депутат от ГЕРБ, т.е. доста време след като го махнаха от поста във ВМА. Понеже беше закъсняла, атаката изглеждаше преднамерена. Сърцето на генерала се пръсна през май тази година. Не издържа проточилото се две години прокурорско разследване, което така и не стигна до съда. Но целта беше постигната. Публично унижение и омаскаряване на един вероятно не безгрешен мениджър на най-голямата болница в България. Но за годините, в които я управляваше, ген. Тонев я превърна в най-престижното лечебно заведение в държавата. Попитайте много от бившите му подчинени дали още не тъгуват за него. Днес по зла ирония на съдбата след подобно скалъпено разследване на същия този услужлив репортер Нанев, който вече се сдоби с прякора Онанев, министърът на здравеопазването генерал проф. Николай Петров бе принуден да подаде оставка. Този път поводът се оказа одитен доклад за сключвани договори за обществени поръчки с подписа на професора в качеството му на наследник на ген. Тонев като директор на ВМА. Проф. Петров бил дал обществената поръчка на стойност 1,6 милиона лева на консорциум, в който участва приятелят на дъщеря му. Двамата имат дете без да са женени. Визира се период отпреди три години. Докладът беше публикуван наскоро в един одиозен сайт и вися в него повече от месец. Междувременно Военно-окръжна прокуратура отказа да започне разследване с аргумента, че в случая липсва закононарушение. Самият проф. Петров коментира в началото на октомври, че атаката идва от среди, засегнати от орязаните от него с 20 милиона разходи на ВМА. Проблемът е, че деликатно премълча кои са те, явно в опит да не разбутва кошера с осите. И ето че след като сюжетът изглеждаше изчерпан, БТВ се разписа със своя атака срещу министъра. На същата тема и сякаш без право на обжалване, защото проф. Петров моментално подаде оставка, а премиерът Борисов моментално му я прие. Цялата тази скорострелност засилва подозрението, че генерал Петров е бил сготвен въпреки блестящата му репутация на лекар и напук на високите оценки за него като ръководител. Вицепремиерът Валери Симеонов ядосано реагира на тази благовъзпитана форма на саморазправа с един от най-уважаваните министри на Борисов 3. Генeрал Петров бил засегнал интересите на фармацевтичната мафия. Разследването на БТВ срещу него било медийно активно мероприятие. Но и той отказа да назове мафиотите, както и поръчителите на телевизионния побой срещу министъра. С което усещането, че мафиотската матрица във властта е непобедима, става все по-силно. Както и че почтените хора няма какво да правят като министри, щом като при първия опит да наложат правила, особено в разсипани сектори като здравеопазването, отиват на дръвника. Сега вече няма защо да се чудим защо срещу предшественика на министър Петров Петър Москов, по-известен напоследък като Пепи Готиното, след всички скандали, които забърка с опасни ваксини и фашизоидни пръстови отпеатъци, нито БТВ, нито Нова се осмелиха да произведат нещо подобно на разследване. Особено на такова, което поне малко да отговаря на етичните норми в журналистиката. Уви, телевизионната екзекуция на проф. Петров доказва, че поръчковата отрова в медиите е проникнала толкова дълбоко, че и Господ не може да ги спаси. Затова, ако утре Москов се завърне в здравното министерство да продължи с безчинствата си под благия поглед на Борисов, биха се изненадали само наивниците.", "date": "2017.10.31", "title": "ЕКСКЛУЗИВНО! Люба Кулезич с горещ коментар за оставката на ген. Петров: Репортерът с прякор Онанев окачи на колана си скалпа на втори здравен министър - след разследването му се пръсна сърцето на ген. Тонев "}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%B2-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%BE%D1%82%D0%BE-%D1%81%D0%B5%D0%BB%D0%BE-%D0%BD%D0%B0%D0%BC%D0%B5%D1%80%D0%B5%D0%BD%D0%B8-%D0%B2-%D0%B1%D0%B5%D0%B7%D0%BF%D0%BE%D0%BC%D0%BE%D1%89%D0%BD%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D0%BF%D0%BE%D1%87%D0%B8%D0%BD%D0%B0%D0%BB%D0%B8-%D1%81%D0%B0-%D0%B2-news701419.html", "text": "Жертвите в плевенското село Горни Дъбник – баща и дъщеря, са намерени в безпомощно състояние в къщата им! Починали са в болницата. И в момента полицията извършва оглед на мястото на инцидента. „Сигналът е получен тази сутрин на тел. 112, че мъж и жена са намерени в безпомощно състояние в частен дом. Веднага са се отзовали екипи на полицията, изпратена е и линейка. Двамата са откарани в болница, където, за съжаление, са починали. Води се разследване“, заявиха пред ПИК от полицията в Плевен.", "date": "2017.10.31", "title": "ИЗВЪНРЕДНО В ПИК! Жертвите в плевенското село намерени в безпомощно състояние! Починали са в болницата"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D1%8A%D1%82-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D0%B9%D1%87%D0%B5%D0%B2%D1%81%D0%BA%D0%B8-news701418.html", "text": "Напусна ни дългогодишният журналист Георги Райчевски. За кончината му съобщиха пред Марица.бг негови близки. Георги Райчевски е роден през 1939 г. в Кърджали. Завършва журналистика в Софийския университет. Професионалната си кариера започва на длъжност литературен сътрудник в редакцията на вестник \"Нов живот\"’ в родния си град. Две години е щатен кореспондент на Радио София. От 1968 г. живее и работи в Пловдив. Дълги години е редактор в културния отдел на всекидневния вестник \"Отечествен глас\"’. За по-кратко време работи като редактор в Радио Пловдив и като кореспондент на БТА. Той е основател, преди повече от 25 години, и първият редактор на вестник \"Пловдивски университет\", който излиза и досега. През тези години изцяло посвещава журналистическото си и публицистично перо на темата \"’Пловдив\". През 1982 г. е отпечатана първата му документална книга \"Завинаги в сърцата ни\", следвана от \"До златната звезда\". Изключително сериозен принос към летописа на града е неговата \"Пловдивска енциклопедия\" (близо 400 страници), претърпяла три издания. С особена популярност се ползва другата му книга дневникови записи \"Грандкафе “Кристал’’, излязла също в три издания. Към тези заглавия трябва да се прибавят и книгите \"In memoriam\"’ – литературни портрети на изтъкнати пловдивски интелектуалци, документалния роман-хроника \"Време на надежди\" – за периода от Първото българско земеделско-промишлено изложение (1892) до Балканската война (1912), родовата хроника \"Майстор Славо\", сборника \"Пловдивските кметове\"(в съавторство) от Освобождението (1878) до днес, както и книгата \"Почетните граждани на Пловдив\".За журналистическото и публицистичното му творчество е удостоен с „Почетен знак на Пловдив”, а през 2006 г. получава и Голямата награда „Йосиф Хербст” на СБЖ за цялостен принос към българската журналистика. Наред с журналистическите си публикации и документални книги, той е автор и на няколко стихосбирки – \"Начало\", \"Само миг\", \"Продължение\", \"Южен прозорец\" и \"Шоколаденият Мечо\". Георги Райчевски е дългогодишен член и активист на Съюза на българските журналисти. Освен председател на пловдивското журналистическо дружество, от 1990 г. е член на Управителния съвет на СБЖ в продължение на три мандата, а сега – член на Контролния съвет. „Марица“ изказва искрени съболезнования на близките на Георги Райчевски. Светла му памет.", "date": "2017.10.31", "title": "Тъжна вест! Почина журналистът Георги Райчевски"}
{"url": "http://pik.bg/%D1%83%D0%B6%D0%B0%D1%81%D1%8F%D0%B2%D0%B0%D1%89%D0%BE-%D0%BA%D0%B0%D1%80%D0%B8%D0%B1%D1%81%D0%BA%D0%BE-%D0%BC%D0%BE%D1%80%D0%B5-%D0%BF%D0%BE%D0%BA%D1%80%D0%B8%D1%82%D0%BE-%D1%81-%D0%B1%D0%BE%D0%BA%D0%BB%D1%83%D1%86%D0%B8-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news701371.html", "text": "Фотографът Карълайн Пауър публикува във Фейсбук снимки, които по-ярко от всякакви думи дават представа за замърсяването на Карибско море. На кадрите се вижда как огромно количество от пластмасови прибори, бутилки и всякакви други боклуци буквално застилат крайбрежието на Хондурас. Карълайн се занимава с подводна фотография, но гмуркането в района между островите Роатан и Кайос Кочинос се оказало изключително трудно. \"След като този боклук попадне в океана, ще бъде много трудно и скъпо да се премахне. Затова решението на дадения проблем е просто замърсяването да бъде прекратено\", споделя фотографката. За да преодолеят пластмасовото \"покривало\", на Керълайн и нейните колеги им се наложило да преминат почти 5 мили (около 8 километра). Джон Ауестън от Blue Planet Society, който провежда кампании свързани със защитата на океаните, казва, че това е най-голямото замърсяване с пластмасови продукти, което е виждал. Според данните на организацията Blue Planet Society, боклукът е дошъл по река Мотагуа в Гватемала след силните дъждове.", "date": "2017.10.31", "title": "УЖАСЯВАЩО! Карибско море покрито с боклуци (ВИДЕО/СНИМКИ)"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%BA%D0%BE%D0%BB%D0%B0-%D0%B8%D0%B7%D0%B1%D1%83%D1%85%D0%BD%D0%B0-%D0%B2-%D0%B4%D0%B5%D0%B2%D0%B8%D0%BD%D1%81%D0%BA%D0%BE-%D1%81%D0%B5%D0%BB%D0%BE-news701410.html", "text": "5 гаража, 5 сайванта за дърва и 1 плевня изгоряха в девинското село Гьоврен снощи. При пожара е изгорял напълно и един автомобил, а други три са обгорели, съобщи кметът на община Девин Красимир Даскалов, съобщава \"Марица\" Изпепелени са още дърва за огрев на няколко домакинства, сено, 2 тона картофи и фасул. Къща в близост до пожара е с обгоряла дограма. Унищоженото имущество е собственост на петима души от селото. Пострадали няма. Гасенето, което е продължило няколко часа, е извършено от три екипа на пожарната в Девин, пожарникари от от Доспат и Борино, както и почти цялото население на село Гьоврен. Според хората от селото е имало експлозия в последствие от пожара на газовата бутилка на горящия автомобил. От ударната вълна са счупени прозорците на къщите наоколо. Местните предполагат, че се е пламъците са тръгнали от колата, която се е самозапалила. По случая е образувано досъдебно производство, а предполагаемата причина за пожара е в процес на установяване, съобщиха от полицията.", "date": "2017.10.31", "title": "ПОЖАР! Кола избухна в девинско село"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D1%80%D0%B5%D0%B9%D1%81%D1%8A%D1%82-%D0%BD%D0%B0-%E2%80%9E%D1%8E%D0%BD%D0%B8%D0%BE%D0%BD-%D0%B8%D0%B2%D0%BA%D0%BE%D0%BD%D0%B8%E2%80%9C-%D1%81%D0%B5-%D0%B2%D0%BB%D0%B0%D1%87%D0%B8%D0%BB-30-%D0%BC%D0%B5%D1%82%D1%80%D0%B0-%D0%BD%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D0%BF%D1%80%D0%BE%D0%B1%D0%B8%D0%BB-%D1%81%D0%B5-%D1%80%D0%B5%D0%B7%D0%B5%D1%80%D0%B2%D0%BE%D0%B0%D1%80%D1%8A%D1%82-%D0%B0-%D1%82%D0%B0-news701427.html", "text": "Районната прокуратура в Ямбол е образувала досъдебно производство за катастрофата на автобус снощи на автомагистралата \"Тракия\", съобщи районният прокурор на Ямбол Мина Грънчарова. Обвинението е срещу 49-годишния шофьор, който е нарушил правилата за движение, като е загубил контрол над автобуса и е причинил по непредпазливост средни телесни повреди на двама души. Прокуратурата е установила, че автобусът се е преобърнал на дясната страна, разкъсани са мрежите на автомагистралата около 30 метра, от което е разбит резервоара на превозното средство и е изтекло дизеловото гориво. При катастрофата на петима пътници са нанесени леки телесни повреди. Според държавното обвинение тахошайбата на автобуса е стара и не може да се установи точното движение и престой на превозното средство. Пробата за употреба на алкохол и наркотични вещества на шофьора е отрицателна. От прокуратурата съобщиха още, че според свидетелски показания водачът на автобуса е бил уморен и е възможно да е заспал, защото пътници са разговаряли с него и са му пускали музика, за да стои буден. Шофьорът е задържан в ареста за 24 часа. Предстои да бъдат назначени технически експертизи за установяване на причините за инцидента. Багажът на всички пътници на автобуса се съхранява в областната дирекция на МВР в Ямбол.", "date": "2017.10.31", "title": "СТРАШНО! Рейсът на „Юнион Ивкони“ се влачил 30 метра на „Тракия“, пробил се резервоарът, а тахошайбата не работи! Шофьорът е с обвинение…"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%80%D0%B0%D0%B4%D0%B5%D0%B2-%D1%81-%D0%BC%D0%B5%D1%81%D0%B5%D1%87%D0%B5%D0%BD-%D0%BE%D1%82%D1%87%D0%B5%D1%82-%D0%BD%D0%B0-%D0%BC%D0%B2%D1%80-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news701423.html", "text": "Министърът на вътрешните работи дава традиционната си месечна пресконференция за всичко свършено от органите на реда и престъпленията. Той призова отново никой да не дава никакви пари на след обаждане по телефона, заради зачестелите ало измамници. По повод проливните дъждове, които нанесоха повреда на оградата по границата, министърът заяви, че съоръжението веднага е било поправено, а на въпросните места, които бяха показани на снимки е имало охрана. За наводненията в Бургаско силовият министър заяви, че има четири населени места, които са най-засегнати, като все още изчезнала жена Стоянка Димитрова се издирва. \"Поредното което правим е да оказваме психологическа помощ на пострадалите хора. По време на бедствието и веднага след него е реагирано изключително адекватно, като са се пропускали единствено автомобили на Спешна помощ. Населението е било евакуирано, като е имало денонощно полицейско присъствие\", заяви Радев. Министър Радев заяви, че в бюджет 2018 на неговото ведомство ще бъдат дадени 1,296 млрд лв, като за увеличение са предвидени 55 млн.лв. Той уточни, че трябва да има баланс в разходването на тези пари. \"Не, че не важно колко ще бъде повишаването на заплатите, но трябва да знаят и, че трябва да има устойчивост\", заяви още силовият министър. На въпрос какво се случва с разследването за отвличането на Адриан Златков, главният секретар Младен Маринов заяви, че не може да каже конкретни неща, а по случая се работи.", "date": "2017.10.31", "title": "ИЗВЪНРЕДНО В ПИК TV! Министър Радев с месечен отчет на МВР (ОБНОВЕНА)"}
{"url": "http://pik.bg/%D0%BB%D1%8A%D0%B6%D0%B5%D1%86-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-news701395.html", "text": "Нежеланият в редиците на Левски - Франсис Нар, дава грешна информация на медиите в родната му Гана, тъй като в страната не спират да отбелязват, че крилото не попада в групата за мачовете на \"сините\" заради контузия. Делио Роси е категоричен в решението си, че не смята да разчита на футболиста, но явно Нар е на мнение, че все още има шанс да се докаже пред старши треньора. \"Нападателят Франсис Нар все още не е възстановен от своята контузия и не взе участие в двубоя с Лудогорец\", пишат медиите в Гана. Не са много вариантите за тази грешка - или самият Нар дава неточна информация на медиите в страната или местните журналисти вярват, че единствената причина той да не играе е контузия, акцентира \"Топспорт\".", "date": "2017.10.31", "title": "Лъжец на \"Герена\"!?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8-%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D0%B4%D0%B2%D0%BE%D0%B9%D0%BD%D0%B8%D1%8F-%D1%83%D0%B1%D0%B8%D0%B5%D1%86-%D0%BE%D1%82-%D0%B3%D0%BE%D1%80%D0%BD%D0%B8-%D0%B4%D1%8A%D0%B1%D0%BD%D0%B8%D0%BA-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BC%D0%B2-news701429.html", "text": "Мъжът е починал на място, жената по-късно в болницата. Преди 30 минути получих информация, че е задържано лице, за което се смята, че е съпричастно с убийството. Това заяви главният секретар Младен Маринов по повод двойното убийство в плевенското село Горни Дъбник. Маринов допълни, че задържания мъж е стар познайник на полицията, като има пет регистрации. По думите му не става дума за грабеж, а мотивът е битов. Жертвите са баща и дъщеря, съответно на 71 и 35 години. Възрастният мъж е починал на място, а жената в болницата.", "date": "2017.10.31", "title": "ИЗВЪНРЕДНО И ПЪРВО В ПИК TV! Заловиха двойния убиец от Горни Дъбник! Главният секретар на МВР с горещи разкрития за кръвопролитието"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%81%D1%8A%D1%81-100-%D0%B1%D0%BE%D0%BD%D0%B0-%D0%BA%D1%80%D0%B5%D0%B4%D0%B8%D1%82%D0%B8---%D1%80%D0%BE%D0%BA%D0%BB%D0%B8%D1%82%D0%B5-%D0%B8-%D0%BA%D0%BE%D1%81%D1%82%D1%8E%D0%BC%D0%B8%D1%82%D0%B5-%D0%BD%D0%B0-%D0%BE%D0%BC%D0%B1%D1%83%D0%B4%D1%81%D0%BC%D0%B0%D0%BD%D0%B0-%D0%BA-news701396.html", "text": "Заплатата на Мая Манолова като депутат, а вече и като омбудсман, очевидно й идва крайно недостатъчна, защото за няколко години е натрупала задължения към банки на стойност близо 100 хиляди лева. Два от кредитите на Мая са теглени в евро, а другите два – в лева, показва оригиналът на данъчната й декларация. Вноски и по четирите плащала всеки месец, а лихвата й изобщо не била преференциална, а тъкмо обратното – надута. Въпреки че мъжът й Ангел Найденов имал спестявания на влог, той не бил съгласен с тях да погаси задълженията на непресметливата си половинка. Запознати разкриват, че кюстендилчанката не дръпнала парите за направата на ремонт или покупката на автомобил, а за да напълни гардероба си с дрехи. Пред хората обаче лансирала теорията, че хилядарките й трябвали за частната й адвокатска кантора. Откакто е на политическата сцена, Манолова се нарежда сред най-стилните в бранша, а личната й колекция от чанти и обувки наброявала по над 100 броя от всяко. Мая не робувала сляпо на марките, но въпреки това от време на време се поглезвала и с артикули, слезли директно от витрините в Милано. Иначе имала пристрастия към българските модни дизайнери, а 80 процента от тоалетите й били производство на наши модни къщи. Любими й били най-вече ансамблите на Жени Живкова, с която са близки и по партийна линия. Манолова е любителка на костюмите от две части, но саката са й слабост. На сърце й били тези в розовата гама, а един конкретен модел слагала винаги, когато имала радостен повод. Жълтото приемала като цвета на любовта, защото облечена в такъв цвят рокля, пленила сърцето на бившия военен министър Ангел Найденов. За сватбата им пък избра рокля по тялото в прасковен нюанс, изработена от дантела – най-обичаната от нея материя. Това лято обаче Мая си позволи да скъса с безупречния имидж, появявайки се два пъти с равни кецове и възкъси панталонки. Високите токчета доскоро бяха нейна запазена марка, но с напредването на възрастта краката й не издържали на натоварването, а под фините чорапогащи започнали да прозират разширени вени.", "date": "2017.10.31", "title": "САМО В ПИК И \"РЕТРО\"! Мая Манолова със 100 бона кредити - роклите и костюмите на омбудсмана купени с пари назаем "}
{"url": "http://pik.bg/%D0%B4%D0%B8%D1%80%D0%B5%D0%BA%D1%82%D0%BE%D1%80%D1%8A%D1%82-%D0%BD%D0%B0-%D0%BD%D0%B0%D0%B4%D0%B7%D0%BE%D1%80%D0%B0-%D0%BD%D0%B0-%D1%8F%D0%B7%D0%BE%D0%B2%D0%B8%D1%80%D0%BD%D0%B8%D1%82%D0%B5-%D1%81%D1%82%D0%B5%D0%BD%D0%B8-%D1%81%D0%B5-%D0%B8%D0%B7%D0%BA%D0%B0%D0%B7%D0%B0-%D0%BE%D1%82-%D0%B3%D0%BE%D1%81%D0%BF%D0%BE%D0%B4-%D0%BE%D1%82-%D0%BD%D0%B5%D0%B1%D0%B5%D1%82%D0%BE-%D0%B8%D0%B4%D0%B2%D0%B0-%D0%B2%D1%81%D0%B8%D1%87%D0%BA%D0%BE-news701361.html", "text": "„От Господ, от небето” – от там е тръгнало водното бедствие в Бургаско според директора на надзора на язовирните стени ген. Кирил Войнов. В студиото на „Тази сутрин” по БТВ той подчерта че при 200 литра на квадратен метър дъждове на някои места не може да се говори, че преливането на няколко малки язовира е довело до наводняването на цели села. 46-те изкуствени водоема в засегнатите общини са проверени през последните дни. По отношение на най-проблемния – частният „Чотората”, Войнов обясни, че преди него са каскадните язовири „Чанаджик”, от които не е дошла висока вълна, защото водата се е изливала постепенно. Изпускателят на „Чотората” не е бил в състояние да поеме количеството и то е тръгнало през стената. „Чотората” се зауства в река Русокастренска 5 километра надолу и селото е още 11 километра от точката на заустване. Реката минава на километър от него – не е възможно от частичното разрушаване на дигите да идват тези наводнения. Проблемът са големите количества дъжд за кратко време – регионалното депо, което е нависоко, също е наводнено”, подчерта Войнов. Генералът отбеляза, че за „Чотората” при проверка преди година е имало предписание заради частично слягане на язовирната стена. Проверка е трябвало да установи дали проблемът е отстранен, но потопът я изпреварил. Той посочи, че за цялата Бургаска област отговарят двама души. Ген. Кирил Войнов призова собствениците да изпълняват задълженията си и да не се оправдават с липса на пари и допълни, че общините са получили язовири без кметовете им да схващат отговорността, която носят.", "date": "2017.10.31", "title": "Директорът на надзора на язовирните стени се изказа: От Господ, от небето идва всичко!"}
{"url": "http://pik.bg/%D0%B0%D0%BA%D0%B0%D0%B4-%D0%B3%D0%B5%D0%BE%D1%80%D0%B3%D0%B8-%D0%BC%D0%B0%D1%80%D0%BA%D0%BE%D0%B2-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D0%BC%D0%BB%D0%B0%D0%B4%D0%B8%D1%82%D0%B5-%D0%BF%D1%80%D0%B5%D0%BA%D0%BB%D0%B0%D0%BD%D1%8F%D1%82-%D1%81%D0%B5-%D0%BF%D1%80%D0%B5%D0%B4-%D0%B7%D0%BB%D0%B0%D1%82%D0%BD%D0%B8%D1%8F-%D1%82%D0%B5%D0%BB%D0%B5%D1%86-%D0%BC%D0%B0%D1%82%D0%B5%D1%80%D0%B8%D0%B0%D0%BB%D0%BD%D0%BE%D1%82%D0%BE-%D1%83-news701376.html", "text": "Даже и след две национални катастрофи, с половин милион бежанци и тежки репарации, българите са имали национален дух и са вярвали, че ще поправят неправдите от Ньой, Букурещ и Цариград; имало е един възрожденски устрем. Днес младите са се заврели в екраните на смартфоните и компютрите и има едно прекланяне пред Златния телец, материалното убива духовното. Тази тъжна констатация ден преди Деня на будителите направи историкът акад. Георги Марков пред Би Ти ВИ. „Материалното го е имало винаги, но е имало и духовно, което се е поддържало от нашите будители – учители, учени, те винаги са сочели, че духовното не трябва да бъде жертва на материалното. Днес, това дойде от някои развити демокрации и икономики, над всичко се поставя материалното – първо те питат „Колко?”, подчерта той. По думите му в момента куца не само образованието, но и възпитанието.", "date": "2017.10.31", "title": "Акад. Георги Марков с тежки думи към младите: Прекланят се пред Златния телец, материалното убива духовното"}
{"url": "http://pik.bg/%D0%BF%D1%80%D0%B5%D1%82%D1%8A%D1%80%D1%81%D0%B2%D0%B0%D0%BD%D0%B5-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B0%D1%82%D0%B0-%D0%B3%D0%B2%D0%B0%D1%80%D0%B4%D0%B8%D1%8F-%D0%BD%D0%B0-%D0%B8%D1%81%D0%BF%D0%B0%D0%BD%D0%B8%D1%8F-%D0%BD%D0%B0%D1%85%D0%BB%D1%83-%D0%B2-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news701414.html", "text": "Гражданската гвардия на Испания претърси сгради на централни управления на полицията в Каталуния, предава AFP, като се позовава на говорител на Мадрид. „Провеждаме проверка, свързана с комуникациите на каталунската полиция в деня на референдума – 1 октомври“, заяви за агенцията говорителят на Гражданската гвардия, добавяйки, че наред с други, сред претърсените полицейски управления е това в град Сабадел, допълва Фокус.", "date": "2017.10.31", "title": "ПРЕТЪРСВАНЕ! Гражданската гвардия на Испания нахлу в управленията на полицията в Каталуния"}
{"url": "http://pik.bg/%D0%BF%D1%81%D0%B8%D1%85%D0%B8%D0%B0%D1%82%D1%8A%D1%80-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D1%81%D0%B5-%D0%BA%D1%80%D0%B8%D0%B5-%D0%B7%D0%B0%D0%B4-%D0%B0%D0%B3%D1%80%D0%B5%D1%81%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%BC%D0%B5%D0%B4%D1%81%D0%B5%D1%81%D1%82%D1%80%D0%B0%D1%82%D0%B0-%D0%B2-%E2%80%9E%D0%BF%D0%B8%D1%80%D0%BE%D0%B3%D0%BE%D0%B2%E2%80%9D-news701377.html", "text": "Със сигурност марихуаната, която е употребявал Калоян, не е причина за тази агресия. Така д-р Александър Канчелов, специалист по психиатрия и лечение на зависимости, коментира нападението над медицинска сестра в \"Пирогов\" от 18-годишния Калоян. В понеделник бащата на момчето каза, че синът му е пушел марихуана. Това обаче не обяснява факта, че Калоян е бил приет в Клиниката по токсикология на спешния институт с тежко наркотично натравяне. \"Нови видове дрога заливат Европа, не подминават и България. Те водят до резки психиатрични и мозъчни увреждания\", заяви пред Нова тв д-р Канчелов. Според него употребяващите именно такива наркотици често проявяват агресия. Все още не е ясно дали случаят с Калоян е такъв. След като извърши посегателството над медицинската сестра, момчето избяга от \"Пирогов\" и се самоуби.", "date": "2017.10.31", "title": "Психиатър разкри какво се крие зад агресията срещу медсестрата в „Пирогов”"}
{"url": "http://pik.bg/%D1%87%D1%83%D0%B4%D0%BE-%D0%B1%D0%B0%D0%B1%D0%B0-%D0%B2%D0%B0%D0%BD%D0%B3%D0%B0-%D1%81%D0%B5-%D0%B7%D0%B0%D1%80%D0%B5%D0%B6%D0%B4%D0%B0%D0%BB%D0%B0-%D1%81-%D0%B2%D0%BE%D0%B4%D0%B0-%D0%BE%D1%82-%D1%80%D1%83%D0%BF%D0%B8%D1%82%D0%B5-news701351.html", "text": "Рупите, които се намират на 8 км от Петрич, отдавна са придобили широка популярност като чудотворно и магично място, което зарежда с енергия и лекува. Мястото стана още по-притегателно, защото тук живя известната пророчица Ванга, която помагаше на хората както приживе, така и след смъртта си. Построената от нея черква „Св. Петка Българска“ е издигната върху кратера на угаснал вулкан и излъчва сила, дава здраве, изпълнява желания. Според най-известната българска пророчица именно тук – в Рупите, под нейната къща е центърът, който свързва светилищата, намиращи се от древността в тези земи. Волята да бъде погребана на това място е, за да може да помага на хората винаги, а те да черпят сили от гроба й. Може би затова потокът от туристи и богомолци не спира. Рупите се превръща в едно от най-загадъчните и мистериозни места не само у нас, но и на Балканите. Вече от половин век красивата местност под Кожух планина носи лек и вяра на хората. Смята се, че тази магическа красива местност притежава свръхестествена мощ, която помага на всеки. Мистерията за съществуваща, но неразкрита тайна, се засилва от фактите, че именно тук феноменалните способности на Ванга ставаха най-силни. Пророчицата чувала гласове, които й давали информация за миналото, настоящето и бъдещето на хората, страната ни и света. В Рупите има и още едно безценно богатство – лечебните извори, които бликат от Кожух планина. Попитали Ванга защо живее в Рупите, а тя отговорила: „Това място тук е много особено. Служи ми като акумулатор и от него аз черпя енергия и сила. Някога тук е горял страшен огън, а този хребет над нас крие голяма тайна.“ От магмените скали извира терапевтична минерална вода, полезна както за пиене, така и за къпане. Температурата й е 78°С, а дебитът 35 л/сек. „Водата на Рупите е много целебна. Всичко лекува. Децата трябва да ходят боси тука, във водата да се къпят. Но пари от този извор не търсете. От тази вода бизнес не става. Почнете ли да я продавате, ще изчезне. Пазете тази вода!“, съветвала Ванга. Всяка година в Рупите на 15 август (Успение Богородично) хората идват от близо и далеч на традиционния лечебен събор, когато се извършва целебното поливане. Ритуалът е древен и се прави и на Преображение Господне (6 август). Хората в миналото копаели дупка в пясъка и така посрещали Слънцето. Поливали се с нова кратунка с топлата минерална вода. Важното условие за излекуване е следното: за да чуе Бог молбата за изцеление, всеки се полива сам и по време на къпането трябва да мълчи. Водата е прозрачна, със слаба миризма на сероводород и непрекъснато отделящ се газ. Съдържа 17 основни съставки и е хидротермална, хидрокарбонатна, натриевофлуорна и силициева, има още свободен въглероден двуокис и микроелементи като литий, бор и др. Другият почитан празник на Рупите е 14 октомври – Петковден. Според вярването именно тогава преди хилядолетия е изригнал вулканът. Под огнената лава е погребан античният град Хераклея Синтика и са загинали хиляди хора. Те били високи, едри и се обличали в дрехи, тънки и блес¬тящи като станиол. Били много просветени. Реката, която течала през града, била златоносна и всяко новородено дете било потапяно във водите й. Градските порти били украсени с големи позлатени крилати животни. Тук, на това място, имало три големи храма – „Света Петка“, „Света Богородица“ и „Свети Пантелеймон“. Горещата бездна, която погълнала селището, сега ни изпраща топлите си пари, за да се лекуваме. Това са въздишките на невинно загиналите хора. Според Ванга хребетът Кожух е ключът към разгадаването на древното ни минало. Целият град е от благороден метал и дава възможност за акумулиране и препредаване на непозната енергийност. Пророчицата разговаряла със Златен конник, който излизал от подземния град. Според нея и легендите, когато открият подземния град, ще се разбере, че сме дошли от Космоса. Може би затова мястото притежава нещо уникално магнетично и неповторимо. В района на Кожух има и лечебни микроводорасли, които прочистват и енергизират човешкия организъм, лекуват костни и кожни заболявания. Рупите са част от 100-те национални туристически обекта, а Кожух планина е обявена за природна забележителност.", "date": "2017.10.31", "title": "ЧУДО! Баба Ванга се зареждала с вода от Рупите "}
{"url": "http://pik.bg/%D1%86%D0%B8%D0%B3%D0%B0%D0%BD%D1%81%D0%BA%D0%BE%D1%82%D0%BE-%D0%BB%D1%8F%D1%82%D0%BE-%D1%81%D0%B5-%D0%BE%D1%82%D0%BB%D0%B0%D0%B3%D0%B0-%D1%81%D1%82%D1%83%D0%B4-%D0%B4%D1%8A%D0%B6%D0%B4-%D0%B8-%D1%81%D0%BD%D1%8F%D0%B3-%D0%BF%D1%80%D0%B5%D0%B7-%D0%BD%D0%BE%D0%B5%D0%BC%D0%B2%D1%80%D0%B8-news701379.html", "text": "„Всички дни след 26-и октомври, в които има подобни температури, могат да се нарекат циганско лято”, уточни тя. Първите дни на ноември ще напомнят, че зимата наближава. Най-ниските температури в този период ще бъдат между -8 и -3 градуса. Това каза пред камерата на Нова телевизия  синоптикът от БАН Анастасия Стойчева. Големи температурни амплитуди, дъжд и сняг ще ни донесе настъпващият ноември. Най-високите стойности, които ще достига живакът в термометрите през ноември, ще бъдат 10-15 градуса, добавя синоптикът. Според нея циганското лято още не е съвсем отминало. Анастасия Стойчева поясни, че в първите две десетдневия на месеца времето ще бъде много динамично. Ще бъде студено в сутрешните часове, а през деня температурите ще достигат до 12-17 градуса. Към края на първото десетдневие ще вали дъжд, а в планините – сняг. Бяла пелена ще покрие и високите котловинни полета. Между 20-и и 30-и ноември ще настъпи по-спокойно време. Ще има условия за ниска облачност и мъгли.", "date": "2017.10.31", "title": "Циганското лято се отлага! Студ, дъжд и сняг през ноември"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D1%81%D0%BF-%D0%BF%D0%B8%D1%82%D0%B0%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80%D0%B0-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D0%BA%D0%B0%D0%BA%D0%B2%D0%BE-%D1%81%D1%82%D0%B0%D0%B2%D0%B0-%D1%81-%D0%BE%D1%85%D1%80%D0%B0%D0%BD%D0%B8%D1%82%D0%B5%D0%BB%D0%BD%D0%BE%D1%82%D0%BE-%D0%B4%D1%80%D1%83%D0%B6%D0%B5%D1%81%D1%82%D0%B2%D0%BE-news701436.html", "text": "БСП дава пресконференция след редовното заседание на Изпълнителното бюро на партията. Накъде след конгреса и какви ще са следващите стъпки на партията. Фалшива новина ли е фактът, че лично премиерът Бойко Борисов се обади на Корнелия Нинова, за да ме накара да остана на поста и след това имаше разговор с мене. Фалшива новина ли е, че служебният премиер Герджиков проведе среща с Нинова по същия въпрос и дали поканата към Корнелия Нинова да оглави народното събрание е такава новина. Това попита в началото на брифинга Деница Златева. Тя засегна и темата с оставката на ген. Николай Петров. Златева попита, ако Борисов е знаел за проверката срещу Петров защо го е назначил на поста и ако има лобита, които атакуват професора, премиерът на тяхна страна ли е. Имаме криза в сектора и дали поредната оставка в сектора е израз на управленската немощ на ГЕРБ в сектора здравеопазване, попита тя. Атанас Зафиров от ИБ на БСП пък извади документи за държавно дружество МОБА - охранителна фирма с принципал МО. То изпълнява договори с МО по охрана на обекти на министерството. Това дружество по дифолт няма как да е губещо, тъй като то има сигурни ангажименти. Министърът на отбраната наясно ли е, че сдружеството върви към фалит и че фирма МОБА е декапитализирана. Каракачанов наясно ли е, че ръководството на дружеството, в стремежа си да запази дружеството, продава части от уставния капитал под формата на оръжие - пистолети, бинокли. А търгът е проведен чрез вратичка на ЗОП. Търгът буди голяма доза съмнение, абсурдно е да се продават части от апортни вноски на дружеството, посочи Зафиров. МО отказва да актуализира заплатите на дружеството, а те са над 1000-1200 души. Съкращенията са факт - по 40-50 човека получават предизвестия за съкращение. Загубите за дружеството са по 50 хиляди лева на месец, което годишно прави 500 хил. лева. Дружеството не разполага с лиценз за търговия с оръжие и към датата на търга е било изтекло и разрешителното за съхранение на оръжие. Става дума за 800 пистолета - те са донесли едни около 100 хиляди лева, което не решава проблема. Този случай създава условия утре МО да апортира 100 танка и да ги продаде по същия начин, заобикаляйки ЗОП, посочи членът на ИБ на БСП. Патроните са апортирани на 35 стотинки, а са продадени на 24 стотинки, същото е и с пистолетите и биноклите. За всичко разполагаме с необходимите документи, каза Зафиров. Той уточни, че докато МОБА фалира, МО ползва частни фирми. Деница Златева посочи, че ще сондира искането за вот на недоверие с другите политически сили. Когато бъдем готови с мотивите към вота, ще уведомим. Не се ограничаваме във времето, коментира тя.", "date": "2017.10.31", "title": "ИЗВЪНРЕДНО В ПИК TV! БСП питат министъра на отбраната какво става с охранителното дружество на армията МОБА"}
{"url": "http://pik.bg/%D0%B8%D0%BD%D1%82%D0%B5%D1%80%D0%B5%D1%81%D0%B5%D0%BD-%D0%B8%D0%B7%D0%B1%D0%BE%D1%80-%D0%B1%D0%B5%D0%B7-%D0%B8%D0%B3%D1%80%D0%B0%D1%87%D0%B8-%D0%BD%D0%B0-%D1%81%D0%B8%D0%BD%D0%B8%D1%82%D0%B5-%D0%B8-%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D0%B2-%D0%BB%D0%B8%D1%81%D0%B0%D0%B1%D0%BE%D0%BD-news701416.html", "text": "Селекционерът на \"А\" националния отбор - Петър Хубчев, обяви група от 20 футболисти за приятелската среща със Саудитска Арабия, която ще се проведе на 13-и ноември в португалската столица Лисабон. В нея не попада нито един футболист от Лудогорец и Левски. Също така Хубчев не е повикал капитана на ЦСКА Божидар Чорбаджийски и халфа на \"червените\" Кристиян Малинов. С най-много представители от родните клубове е ЦСКА. \"Армейците\" имат трима състезатели в лицето на Николай Бодуров, Антон Недялков и Станислав Манолев. Славия е с Ивайло Димитров и Иван Минчев, а Ботев Пд - с Цветомир Панов и Тодор Неделев. В националния има по един играч от Пирин, Черно море и Берое, акцентира \"Спортал\". Пламен Илиев (Астра, Румъния), Благой Макенджиев (Пирин, Благоевград) Васил Божиков (Слован, Словакия), Николай Бодуров (ЦСКА-София), Цветомир Панов (Ботев Пд), Антон Недялков (ЦСКА-София) Александър Цветков (Черно море), Станислав Манолев (ЦСКА-София), Ивайло Чочев (Палермо, Италия), Симеон Славчев (Лехия Гданск, Полша), Георги Костадинов (Макаби Хайфа, Израел), Мартин Райнов (Берое), Михаил Александров (Арсенал Тула, Русия), Тодор Неделев (Ботев Пд), Ивайло Димитров (Славия), Иван Минчев (Славия), Ивелин Попов (Спартак Москва, Русия), Георги Миланов (ЦСКА Москва, Русия) Спас Делев (Погон Сшчечин, Полша), Андрей Гълъбинов (Дженоа, Италия) Тимът ще се събере на лагер-сбор на 8-и ноември от 12:30 часа на Националната футболна база Бояна.", "date": "2017.10.31", "title": "Интересен избор! Без играчи на \"сините\" и \"зелените\" в Лисабон"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%81%D1%82%D0%B2%D0%BE%D1%82%D0%BE-%D1%81-%D0%BD%D0%BE%D0%B2%D0%B0-%D0%BD%D0%B0%D0%BC%D0%B5%D1%81%D0%B0-%D0%B2-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-%E2%80%93-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BD%D0%B0-%D1%80%D0%B0-news701433.html", "text": "Нова намеса на президентството в политика шашна преди минути фейсбук потребители, видя и ПИК. Не кой да е, а гласът на Румен Радев – шефът на кабинета му Иво Христов, си позволи да коментира в профила си оставката на ген. Николай Петров и рокада в кабинета, като я обвързва по неясни мисловни пътища с борбата с корупцията. Фактът, че подобен коментар е пуснат от един от най-близките до Радев хора обаче, може да се приеме като нова намеса в политиката след бурното изказване на президента преди няколко седмици, че „щом ГЕРБ искат война, ще я получат”, което взриви държавата. Не по-малко скандалният Христов, който все още не е получил достъп до секретна информация, но имаше съмнения, че чете такава, сега вкарва в нови интриги Радев, засилвайки съмненията, че кръгове около „Дондуков” 2 имат интерес и директна политическа полза от разклащането на кабинета, властта и държавата, чрез тази доста ранна рокада в правителството. Още повече, че докладът, който стана повод за моралната оставка на ген. Петров е поръчан и написан по времето на служебния кабинет, назначен от Румен Радев, когато ВМА е под ръководството на съветника на президента Стефан Янев, който тогава беше военен министър. Припомняме, че военна прокуратура не е намерила нарушения на закона по данните от доклада и е издала становище, че няма повод за разследване. Въпреки това докладът, известен именно на този кръг хора, започва да се върти и продължава месеци след това из различни сайтове доста мистериозно, оставяйки съмнението, че някакво задкулисие на всяка цена иска той да получи широка общественост и да хвърли сянка върху ген. Петров. Вече е ясно, че целта е постигната и подобен коментар от страна Иво Христов, който като шеф на кабинета на Румен Радев уж не следва да е заинтересован от случая, отваря куп въпросителни, включително дали не става дума за саморазправа по военна и политическа линия. Ето и какво е написал той във фейсбука си.", "date": "2017.10.31", "title": "ПЪРВО В ПИК! Президентството с нова намеса в политиката – скандалният шеф на кабинета на Радев с остър коментар за оставката на ген. Петров (СНИМКА)"}
{"url": "http://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D0%B1%D1%83%D0%BD%D1%82-%D0%BF%D1%87%D0%B5%D0%BB%D0%B0%D1%80%D0%B8%D1%82%D0%B5-%D0%B8%D0%B7%D0%BB%D0%B8%D0%B7%D0%B0%D1%82-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82-news701352.html", "text": "Пчеларите у нас излизат на национален протест пред министерството на земеделието. Поводът за недоволството са неизплатените субсидии на биопчеларите. Както и намаления период за преход от конвенционално в биопчеларствао на една година, от досегашните пет години. Пчеларите настояват за директни субсидии на брой пчелно семейство, задължителен надпис „ИМИТИРАЩ ПРОДУКТ” върху храни, които наподобяват пчелен мед, както и строг контрол върху нерегламентираното третиране на земеделски култури, заради което загиват хиляди пчелни семейства.", "date": "2017.10.31", "title": "Пореден бунт! Пчеларите излизат на национален протест"}
{"url": "http://pik.bg/%D1%80%D0%B5%D0%B9%D1%82%D0%B8%D0%BD%D0%B3%D1%8A%D1%82-%D0%BD%D0%B0-%D1%82%D1%80%D1%8A%D0%BC%D0%BF-%D1%83%D0%B4%D0%B0%D1%80%D0%B8-%D0%BD%D0%BE%D0%B2-%D0%B0%D0%BD%D1%82%D0%B8%D1%80%D0%B5%D0%BA%D0%BE%D1%80%D0%B4-news701357.html", "text": "Популярността на американския президент Доналд Тръмп достигна нов минимум - само 33 процента от американците одобряват дейността му. Това показват нови данни от социологическо проучване на агенция Галъп. Според данните от проучването на 29 октомври 33 процента от участниците се изказват в подкрепа на Тръмп, а 62 процента дават на неговата работа незадоволителна оценка. В анкетата са участвали 1500 души, а процентът на грешка е три на сто. В периода 26-28 октомври подкрепата за Тръмп се запази на равнище от 35 процента. През целия октомври този показател не превиши 39 на сто. Предишният \"антирекорд\" бе регистриран на 14 август, когато Тръмп събра подкрепа от едва 34 процента от американците, докато 61 на сто бяха против него. Пик в подкрепата за американския президент, без да се брои първата му седмица в Белия дом, бе регистриран на 11 март, когато 45 процента от американците одобряваха дейността му. На обратното мнение бяха 49 на сто. Рейтингът на демократите Барак Обама и Бил Клинтън - предшественици на Тръмп, никога не са падали съответно под 38 процента и под 37 на сто. Нивото на подкрепа за президента Джордж Уокър Буш веднъж падна до 25 процента.", "date": "2017.10.31", "title": "Рейтингът на Тръмп удари нов антирекорд"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D1%83%D1%81%D0%B8%D1%8F-%D1%83%D0%B4%D1%8A%D0%BB%D0%B6%D0%B0%D0%B2%D0%B0-%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA-%D0%B2-%D0%B5%D1%81-%D1%81%D0%B0%D0%BC%D0%BE-%D1%81%D0%BB%D0%B5%D0%B4-%D0%B3%D0%B0%D1%80%D0%B0%D0%BD%D1%86%D0%B8%D0%B8-news701412.html", "text": "Русия ще бъде готова да започне работа по извеждането на газопровода \"Турски поток\" на територията на ЕС, само след като получи юридически гаранции от Брюксел, заяви днес руският външен министър Сергей Лавров на среща с членовете на Асоциацията на европейския бизнес, информира ТАСС, цитирани от БТА. Растящите нужди на страните от Южна и Югоизточна Европа биха могли да бъдат задоволени от продължението на втората линия на \"Турски поток\" на територията на евросъюза, каза той. Лавров допълни, че наблюдава значителен интерес към това от редица правителства на страни от ЕС, а Русия е готова за такова развитие. Но като се има предвид неуспешният ни опит с \"Южен поток\", ще бъдем готови да започнем такава работа по \"Турски поток\", по извеждането му на територията на ЕС само след получаване на твърди юридически гаранции от страна на Брюксел, подчерта Лавров. Проектът \"Турски поток\" предвижда построяване на газопровод през Черно море до европейската част на Турция и след това - до границата с Гърция. Морската част ще бъде с дължина 910 км, а сухопътната по турска територия - 180 километра. Този проект замени \"Южен поток\", който трябваше да минава през България. Русия се отказа от него в края на 2014 година заради позицията на ЕС. По думите на Лавров ЕС няма екстериториално право в акваторията на Балтийско море да взима решения за газопровода \"Северен поток -2\". Според него будят загриженост опитите да бъде подкопан енергийният диалог между Русия и ЕС. Обвиняват ни, че ЕС е изключително зависим от руските енергоносители, въпреки че делът на руския газ на пазара на ЕС е съпоставим с норвежкия дял - една трета от обема, посочи Лавров. По думите му само на етап строителство на \"Северен поток-2\" ще бъдат ангажирани около 200 компании от 17 страни членки. Износът на руски енергоносители в Европа за последната година е достигнал рекордни обеми, съобщи днес Лавров пред представителите на Асоциацията на европейския бизнес. В сферата на енергетиката ние сме естествени взаимнозависими партньори. Дългогодишните, безпрепятствени доставки на руски въглеводороди в Европа осигуряват на икономиките на страните от ЕС значителни конкурентни предимства, допълни той. По думите му за първите осем месеца на годината растежът на търговията между ЕС и Русия е бил 25 процента.", "date": "2017.10.31", "title": "ИЗВЪНРЕДНО! Русия удължава \"Турски поток\" в ЕС само след гаранции"}
{"url": "http://pik.bg/%D1%82%D1%80%D1%83%D1%81-%D0%B2%D1%8A%D0%B2-%D1%84%D1%83%D1%82%D0%B1%D0%BE%D0%BB%D0%B0-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%BD%D0%B0%D1%81%D0%BA%D0%BE-%D1%81%D0%B8%D1%80%D0%B0%D0%BA%D0%BE%D0%B2-%D1%80%D0%B0%D0%B7%D0%B1%D0%B8-%D0%B4%D0%BE%D0%BC%D1%83%D1%81%D1%87%D0%B8%D0%B5%D0%B2-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-18-news701344.html", "text": "Словесната война по оста Кирил Домусчиев – Наско Сираков продължава с огромна сила. Този път в престрелката се включи и Славея Сиракова. Славея атакува мощно собственика на Лудогорец, явно защитавайки баща си. \"Татунчо, ти си основната причина да обичам футбола, да си счупя глезена преди години, докато играех един мач в Испания, и да вярвам, че футбол в България има и до днес!!! Споделих отговора на баща ми, но не казах какво мисля и ще го направя сега! Когато преди години се запознах с Кирил Домусчиев, останах очарована от маниерите и възпитанието му. Срещнах един елегантен мъж и човек, който ми направи изключително добро впечатление. Днес обаче ще пиша, защото не ви дължа обяснение, но неговите думи и “определения”, които засягат Наско Сираков ме закачиха по опашката и ме накараха да се обърна! Когато започнах спортната си кариера, като състезател на ЦСКА не знаех, че в годините тези два Гранда ще са в кръвта и адреналина ми! Не знаех, че като внучка на първия Световен шампион на България за всички спортове днес ще отговоря на човек, който е далече от спорта и неговата история! Сега моето Его и звездни капризи, поради липса на достатъчно информация и спортна култура за младите ще прокънти малко по-далече от амбициите му! Сираков за мен не е Левски, нито Реал Сарагоса, нито Славия… той е Футбола, който не разбираш, защото смесваш с бизнес без емоция и адреналин! Сега се сетих, че на мача Лудогорец-Реал Мадрид истински се радвах, че български отбор играе с/у любимите ми крале и ги подкрепях! Кога точно реши, че ще определяш УСПЕХИТЕ на футболисти изградили история и кога забрави, че без тази история нямаше да ти обърнем нужното внимание?!!! Има обаче и нещо друго… ти също допринасяш за футбола в Б-я и това радва хората, радва и мен., но след изказването ти…Моето уважение към хора като теб е подобно на орела, който с един куршум пада и вълк го изяжда… мисли си, че лети високо, но с команда каца на дланта ти! Ти си един з....к, защото на мен Петко Сираков ми позволяваше да правя това, което ме правеше щастлива и ме радваше! Само един шампион и човек с голямо сърце може да го направи, а когато имаш внуци ще си спомниш за думите ми!!!", "date": "2017.10.31", "title": "ТРУС ВЪВ ФУТБОЛА! Дъщерята на Наско Сираков разби Домусчиев (ПОДРОБНОСТИ 18+)"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%B8%D0%B7%D0%B2%D1%8A%D0%BD%D0%B7%D0%B5%D0%BC%D0%BD%D0%B8-%D0%BE%D1%82%D0%B2%D0%BB%D1%8F%D0%BA%D0%BE%D1%85%D0%B0-10-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%B2-%D0%BA%D1%80%D0%B8%D0%BC-news701336.html", "text": "10-годишно момче е отвлечено от извънземни в Крим. Трагедията се разиграла в Симферопол. Майка му Олга Чадова го изпратила до близкия магазин, но детето се забавило и тя решила да го потърси. По пътя видяла излитаща летяща чиния, съобщава esoreiter.ru. Жената се обадила в полицията и казала, че синът й е похитен от извънземни. Полицаите естествено не й повярвали, но започнали издирване. На следващия ден с нея се срещнал психиатър. Тя обаче разказала отново същата история и той стигнал до извода, че може и да е „видяла“ НЛО заради стреса. Според уфолози пък Олга казва истината. Те твърдят, че ако синът й наистина е отвлечен от извънземни, може да бъде върнат жив и здрав.", "date": "2017.10.31", "title": "МИСТЕРИЯ! Извънземни отвлякоха 10-годишно момче в Крим"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D0%B8%D0%B7%D0%BF%D0%BB%D0%B0%D1%89%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%BE%D0%BC%D0%BE%D1%89%D0%B8-%D0%B7%D0%B0-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%82%D0%B5-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-news701360.html", "text": "До края на седмицата ще бъдат изплатени социалните помощи на пострадалите при наводнението домакинства в Бургаско . Това съобщи Тони Костова, директор на Агенцията за социално подпомагане в Бургас. Еднократната социална помощ е в размер на 325 лева на всяко от пострадалите при наводнението семейства или лица в селат а Равнец, Братово и квартал \"Горно Езерово\" в Община Бургас и селата Полски извор, Ливада, Черни връх, Тръстиково и Трояново в Община Камено. Тони Костова уточни, че право на помощ имат собствениците на законно построени и единствени жилища или лицата, които имат учредено вещно право на ползване на тези жилища. За едно и също жилище не може да бъде отпускана повече от една помощ.", "date": "2017.10.31", "title": "Започва изплащането на помощи за наводнените в Бургаско"}
{"url": "http://pik.bg/%D1%80%D0%B5%D1%88%D0%B0%D0%B2%D0%B0%D1%82-%D1%81%D1%8A%D0%B4%D0%B1%D0%B0%D1%82%D0%B0-%D0%BD%D0%B0-%D0%B2%D0%BB%D0%B0%D0%B4%D0%BE-%D0%BF%D0%BB%D0%B0%D1%86%D0%B5%D0%BD%D1%82%D0%B0%D1%82%D0%B0-news701354.html", "text": "Софийският градски съд гледа мярката на Владимир Стоянов-Плацентата, който преби акушер-гинеколога д-р Албена Гагова в болница „Шейново”. Той е обвинен в незаконно притежание на огнестрелно оръжие. В началото на юли Стоянов беше арестуван заради побоя, нанесен на д-р Гагова. Причината за посегателството беше, че отказала да даде на мъжа плацентата на новороденото му дете. След първоначалния му арест, Стоянов беше освободен и задържан повторно преди седмица заради притежание на оръжие. С него, според обвинението, мъжът е стрелял във въздуха от къщата, в която укривал бежанци преди около година.", "date": "2017.10.31", "title": "Решават съдбата на Владо Плацентата"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3%D1%8A%D1%82-%D0%BF%D1%8A%D1%80%D0%B2%D0%B0%D0%BD-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B2-%D0%B4%D0%B5%D1%81%D0%B5%D1%82%D0%BA%D0%B0%D1%82%D0%B0-%D1%89%D0%B5-%D1%80%D0%B0%D0%B7%D0%BA%D0%BB%D0%B0%D1%82%D0%B8-%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-news701343.html", "text": "Оставката на здравния министър проф. Николай Петров не застрашава стабилността на правителството. Това коментира пред Фокус политологът Първан Симеонов по повод първата подадена оставка в кабинета „Борисов 3“. По думите на политолога, в управленската философия на действащото правителство е залегнала идеята за стабилността, с приоритет пред тази за извършването на реформи. “Не мисля, че ще има съществен ефект, защото едва ли новият министър ще промени цялата философия на това управление по отношение на здравеопазването. Тази философия е свързана по-скоро с отказ от реформа. Здравеопазването е система, в която се изливат все повече и повече пари, но хората остават все по-недоволни, което означава, че трябва да има реформа. Манипулациите ще започнат оттук нататък с обяснението какво всъщност се случи – активно или пасивно е това мероприятие. Важното е, че ГЕРБ спази стария си рефлекс - когато има някакво съмнение, човекът да се маха. Това е хубавият прочит на случилото се. Лошият прочит е, че управляващите действат малко на принципа: „ако стане“. Сега ще започне борбата на интерпретации и предстои да видим дали управляващите ще могат да защитят стъпката, която направиха“, коментира Първан Симеонов. Той каза още, че политиците трябва да покажат на гражданите бързи решения в посока борба с корупцията.", "date": "2017.10.31", "title": "ГОРЕЩА ТЕМА! Политологът Първан Симеонов с коментар в десетката! Ще разклати ли оставката на проф. Николай Петров кабинета"}
{"url": "http://pik.bg/%D0%BD%D0%BE%D0%B2%D0%B0-%D0%B2%D0%B5%D1%80%D1%81%D0%B8%D1%8F-%D1%81%D0%B0%D0%BC%D0%BE%D1%83%D0%B1%D0%B8%D0%B5%D1%86%D1%8A%D1%82-%D0%BA%D0%B0%D0%BB%D0%BE%D1%8F%D0%BD-%D0%BF%D1%80%D0%B5%D0%B2%D1%8A%D1%80%D1%82%D1%8F%D0%BB-%D0%BE%D1%82-%D0%B4%D0%B8%D0%B7%D0%B0%D0%B9%D0%BD%D0%B5%D1%80%D1%81%D0%BA%D0%B0-%D0%B4%D1%80%D0%BE%D0%B3%D0%B0-news701339.html", "text": "Всички симптоми навеждат на версията за злоупотреба със стимуланти – щом не са открити следи в кръвта, става дума за нова дрога, т. нар. дизайнерска”, коментира Димитър Карагегов от неправителствената организация Българското либертарианско общество (БЛО) пред Би Ти Ви. Думите му са по повод на трагичната история отпреди дни: 18-годишен младеж преби медицинска сестра в института за спешна помощ „Пирогов”, избяга от болницата, а по-късно беше намерен мъртъв. Според лекарите след кръвен тест е станало ясно, че той е употребявал марихуана. Според баща му Иван Милев младежът е бил под въздействието на секта и в последно време много се е променил, особено в последните няколко дни – обяснявал, че той е избраният и че го чакат златни колесници в небето. „Със сигурност не става дума за злоупотреба с марихуана. Това е нов феномен. Става дума за ново поколение наркотици, синтезирани само седмици или дни по-рано. Изпращат се в целия свят, защото не са забранени все още”, коментира Карагегов. По думите му в случая става дума за новия стимулант е флака, който БЛО вече е засичала у нас. Според обяснението му флака се взема вместо амфетамини, които се хваща с тест на урина. Новият стимулант обаче не може да бъде хванат, тъй като няма разработени тестове за него, а науката и институциите изоставят зад китайските лаборанти, разработващи дизайнерската дрога. По отношение на следите от канабис, които са засечени в кръвта на младежа, Карагегов коментира, че това е нормално, защото следите остават с месеци. Но това не пречи на употребата и на синтетичния канабис, който представлява бял прах. Той е евтин, но води до пагубни поражения на нервната система, така че вкарва в смъртоносен риск всеки, който го приема. Нашата държава има мракобесни закони по отношение на наркотиците, бюрокрацията е голяма - няма институция в държавата, която може да помогне на този младеж, смята още Карагегов.", "date": "2017.10.31", "title": "НОВА ВЕРСИЯ! Самоубиецът Калоян превъртял от дизайнерска дрога "}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%BE-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%BF%D0%B8%D0%BF%D0%B0%D1%85%D0%B0-19-%D0%B3%D0%BE%D0%B4%D0%B8%D1%88%D0%B5%D0%BD-%D1%82%D0%B5%D1%80%D0%BE%D1%80%D0%B8%D1%81%D1%82-%D0%BE%D1%82-%D1%81%D0%B8%D1%80%D0%B8%D1%8F-news701358.html", "text": "Германската полиция е арестувала днес 19-годишен гражданин на Сирия, заподозрян в планирането на „сериозно подривно насилие“ с ислямистки фон, съобщава Фокус. Операцията по залавянето му е проведена в Шверин, столица на провинция Мекленбург-Предна Померания, от спецчасти на полицията и Федералната криминална служба. Съгласно разпространената информация, сириецът е подготвял терористично нападение с експлозив. Разследването е показало, че през месец юли тази младият сириец с инициали Я.А. е започнал да се снабдява с материали за направата на взривно устройство, с което да извърши нападение, което да доведе до възможно по-голям брой жертви. Остава неясно дали сириецът е имал набелязана цел за извършването на атаката. Към момента властите не представят данни дали сириецът е заподозрян в членство в терористична организация.", "date": "2017.10.31", "title": "СТРАШНО! В Германия спипаха 19-годишен терорист от Сирия"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B5%D0%BA%D0%BE%D0%BB%D0%BE%D0%B7%D0%B8%D1%82%D0%B5-%D0%BF%D0%BE%D0%BC%D0%B0%D0%B3%D0%B0%D1%82-%D0%B7%D0%B0-%D0%B3%D0%B0%D0%B7%D0%B0-%D0%BD%D0%B0-%D1%81%D0%B0%D1%88%D0%BE-%D0%B4%D0%BE%D0%BD%D1%87%D0%B5%D0%B2-%D0%B2-%D0%B4%D0%BE%D0%B1%D1%80%D1%83%D0%B4%D0%B6%D0%B0-news701380.html", "text": "Псевдоеколози, свързани със зеления грантаджийски октопод, са дали в ръцете на газовия барон Сашо Дончев житницата на България, става ясно от документите по проекта. Заради положителната оценка на „експертите“, която отвързва ръцете на олигарха да дупчи Житницата на България за газ, местните вече трети месец се вдигат на бунтове. Десетки селища в Добруджа се тресат от страх заради намерението на компанията „Русгеоком БГ”, собственост на газовия барон Сашо Дончев и синовете му, да добива природен газ на територията на 18 села в община Генерал Тошево, пише \"Монитор\". Сред псевдоеколозите, осигурили заветното „Да“ за проекта на газовия барон, е т.нар. радетел за опазването на изчезващите видове в България, „професионалният еколог“ на заплата, доц. Росен Цонев. Същият е част от грантаджийската шайка от фондация „Биоразнообразие“. по биологично разнообразие Самуил Добрев и Стоян Добрев. Двамата са част от „Зелени Балкани“ - част от мрежата на зеления октопод, оглавяван от Тома Белев и компания. Всички тези НПО-та са главни действащи лица в схемата на грантаджийския зелен октопод, част от които е и партия „Зелените“. Тя от своя страна пък се яви като коалиционен партньор на последните избори заедно с олигархичния ГМО проект „Да(й), България“, оглавявано от проваления правосъден министър Христо Иванов. Самият Сашо Дончев пък е сред основните спонсори на партийната формация на Пинокио. Тези връзки пък показват защо не е учудващо, че т.нар. еколози са се подписали под положително становище за добив на газ в Добруджа. Сред учените в екипа са и няколко преподаватели в факултета в Минно-геоложкия университет „Свети Иван Рилски” в София. Наша проверка показва, че дарител в факултета е олигархът Сашо Дончев, който е финансирал учебен център по газови технологии в учебното заведение. За благодарност преподавателите от университета са положили подписа си под спорния доклад за оценка на въздействието върху околната среда (ОВОС) на „Русгеоком БГ”. В доклад с обем от 900 страници бившите зам.-министри на екологията проф. Йончо Пеловски и доц. Ботьо Захаринов не успяха да убедят жителите на Генерал Тошево, че в близко бъдеще не ги очаква огромна екокастрофа. В документа са открити десетки неточности и неясноти, на които т.нар. екип не успя да даде отговор. В продължение на повече от две седмици бяха проведени девет обществени обсъждания на доклада за оценка на въздействието върху околната среда (ОВОС) на „Русгеоком”. Резултатът от всички е един и същ: Добруджа каза „не” на добива на газ; хората излязоха на протести, земеделци изкараха тежки селскостопански машини в центъра на Генерал Тошево. Местните са сигурни, че зад фирма, чие име много напомня за чуждестранен инвеститор от Изток. В дружеството „Русгеоком БГ” обаче няма нищо руско. Регистрирана е на същият адрес като Овергаз – ул. „Филип Кутев” 5 в „Лозенец”. Изпълнителен директор е Христо Станев, а братът на Сашо Дончев Пламен Дончев е член на борда на директорите. Капиталът на „Русгеоком” е 14 млн. лева, но едноличен собственик на капитала е фирмата на Сашо Дончев „Ди Ди Мениджмънт”. Според протестиращите фирмата е куха и основната й е цел да отрови водата и земята на Добруджа. В капитала й фигурират 14 млн. лв. капитал, а Христо Станев обяви, че до момента за проучването в Рогозина компанията е дала свои 47 млн. лв. Основните страхове на хората са, че производството на газ в землището на 18 села ще замърси питейната вода и почвата, ще доведе до мащабни замърсявания и на полята, и на подземните води, и на крайбрежието. „ и няма да дупчат земята”, казва и бай Стамен от Рогозина. Иван Станчев се притеснява за бъдещето на земеделието в района. „Нашите земеделци имат оборот от 100 млн. евро годишно. „Русгеоком” гарантира ли, че всяка година тук ще идва такава сума, която да покрие ликвидирането на земеделието?”, пита Станчев. „Аз съм от Добрич, но земите ми са в с. Калина. Като тръгнат да правят газопроводи, а те пък трябва да минат под земята ми, нали ще ми я отчуждят. Да, ама няма да ме овъзмездят, а ще ми върнат след 35 години земицата, надупчена и отровена. А сега аз и семейството ми отглеждаме лавандула и рапица. По този начин тази фирма ще ми вземе живота”, гневен е и Иван Сточев. Изграждането на 41 сондажа и на газопроводи поражда други притеснения. Извършването на тези дейности означава отчуждаване на имоти - частни и общински, а от фирмата инвеститор неглижират проблема и нито знаят колко ще са, нито как ще ги обезвъзмездят. до Русе в риск Съществува реална опасност за качеството на подземните води в България. Точно под Златна Добруджа е разположен т.нар. малм-валанж. Това е водоносен хоризонт, който практически е неизчерпаем източник на прясна вода, която по химичен състав се определя като питейна. От този водоносен хоризонт посредством хидротехнически съоръжения се захранват всички населени места от Силистра до Русе и от Търговище до Варна. Точно през това подземно езеро ще преминават всички предвидени сондажи. Подземните води на Добруджа са единствен източник на питейна вода и вода за бита, при това най-скъпа в страната, и не трябва да се допуска дори и един процент риск от замърсяване, намаляване на дебита и или евентуалното й изчезване, обясниха противниците на добива на газ. Експертите на „Русгеоком” бяха атакувани с които бяха чели внимателно доклада и задаваха конкретни въпроси. Останаха подозренията и съмненията, че не става дума за конвенционален добив на газ, а за много дълбоко находище, в което ще се използват други технологии. Промишлено количество газ за търговски цели не може да се получи с конвенционална технология, което означава, че ще се използва фракинг, твърдят специалисти. Не става ясно кой ще следи опасните вещества в процеса и дозирането им, както и качеството на питейната вода в района по време на концесията и защо след като е забранено да се прониква през водоносния хоризонт, се дълбае на 5 хил. метра и какво се търси там, след като конвенционалните находища на газ и нефт в миналото са се разработвали на 200 до 350 метра. Не стана ясно и как ще се възстанови хумусният слой на почвата, след приключване на инвестицията. От Инициативния комитет срещу добива на газ в Генерал Тошево отбелязват, че количествата, разписани в доклада на „Русгеоком БГ“ като очакван добив, у нас. Земеделци посочват, че използването на тежки технологии и вибрациите крият огромен риск и от земетресения. Все пак Генерал Тошево се намира в разлома на Вранча и в близост до опасно сеизмичните до осма и девета степен нос Калиакра и Шабла. Радиохимичните вещества, които се ползват, крият огромни рискове за поминъка, живота и здравето на хората. Земеделските производители в региона, обработващи 600 хил. дка плодородни земи се опасяват, че няма яснота къде ще се изливат отпадните води от проучванията и сондажите, тъй като няма пречиствателни станции, които да поемат подобен капацитет. На 1 ноември кметът на Генерал Тошево Валентин Димитров ще внесе докладна за свикване на местен референдум по темата за добива на газ в общината по време на редовното заседание на Общинския съвет. Ако се проведе местен референдум, тогава вече няма кой да се застане срещу волята на хората, казва председателят на ОС в Генерал Тошево Христо Павлов. Според него организирането му ще отнеме около 2-3 месеца. РИОСВ Варна ще излезе с окончателното си становище по отношение на инвестиционното предложение за проучвания и добив на природен газ в Добруджа 45 дни след приключването и на последното обществено обсъждане в община Генерал Тошево, което бе на 28 октомври. Въз основа на резултатите от обществените обсъждания, РИОСВ ще изготви становище с преценка за необходимостта от допълване или не на доклада по оценка на въздействието върху околната среда и приложението му. При следваща положителна оценка, ще се проведат отново обществени обсъждания. Водите от Силистра Местните ще решат на референдум „Защо преди 10 ноември нито един български геолог не каза, че в Добруджа има газ, та да правят проучване? Искат да ни загробят земята и да ни отнемат препитанието”, смята Мирослав Димитров. Иван Бончев пък твърди, че проучванията в Рогозина са стигнали дълбочина чак до 5600 м. „Защо преди 10 ноември нито един български геолог не каза, че в Добруджа има газ, та да правят проучване? Искат да ни загробят земята и да ни отнемат препитанието”, смята Мирослав Димитров. Иван Бончев пък твърди, че проучванията в Рогозина са стигнали дълбочина чак до 5600 м.", "date": "2017.10.31", "title": "СКАНДАЛ! Еколозите помагат за газа на Сашо Дончев в Добруджа"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%B0%D0%BB%D0%B0-%D0%BD%D0%B5-%D0%BF%D1%80%D0%BE%D1%89%D0%B0%D0%B2%D0%B0-%D0%B7%D0%B0%D0%B1%D0%B8-%D1%81%D0%BF%D1%80%D0%B8%D0%BD%D1%86%D0%BE%D0%B2%D0%BA%D0%B0-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%BC%D1%8A%D0%B6%D0%B0-%D1%81%D0%B8-%D1%89%D0%B5-%D0%BC%D1%83-%D0%BF%D1%80%D0%BE%D0%BC%D0%B8%D0%B2%D0%B0-%D0%BC%D0%BE%D0%B7%D1%8A%D0%BA%D0%B0%E2%80%A6-news701364.html", "text": "Гала не прощава! Заби спринцовка в главата на мъжа си Стефан, за да му промива мозъка. Така водещата откри предаването си. След като половинката й изтърпя „екзекуцията“, Гала остана доволна. „Айде стига сме се правили на маймуни. Какъв е този празник…“, каза й Стефан, който явно не харесва много празника Хелоуин, който е тази вечер. И за да влезе уж в тона му и да го опровергае, Гала ес опита да се направи на интересна и каза, че „..и ние се правим на маймуни, когато се правим на кукери“. При думите й Стефан я погледна странно.", "date": "2017.10.31", "title": "ИЗВЪНРЕДНО! Гала не прощава! Заби спринцовка в главата на мъжа си, ще му промива мозъка…"}
{"url": "http://pik.bg/%D0%B8%D0%B7%D0%BF%D1%80%D0%B0%D0%B2%D1%8F%D1%82-%D0%BF%D1%80%D0%B5%D0%B4-%D1%81%D1%8A%D0%B4%D0%B0-%D0%B1%D0%B0%D0%B9-%D1%81%D0%B8%D0%BC%D0%BE-%D0%BA%D0%BE%D0%B9%D1%82%D0%BE-%D0%BE%D1%82%D0%BA%D1%80%D0%B0%D0%B4%D0%BD%D0%B0-%D0%BF%D0%B8%D1%81%D1%82%D0%BE%D0%BB%D0%B5%D1%82%D0%B0-%D0%BE%D1%82-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2-%D0%BB%D0%B0%D1%83%D1%82%D0%B0-news701359.html", "text": "74-годишният бивш граничар от Пловдив Симеон Стоев, който отмъкна пистолета от трупа на самоубилия се през лятото бизнесмен Данаил Божилов, се изправя пред съда. Възрастният мъж е привлечен като обвиняем за държане на две огнестрелни оръжия без разрешение, съобщава \"Трафикнюз\". Бай Симо беше задържан след като стана ясно, че той е прибрал и задържал пистолета, с който се е самоубил бизнесмена Данаил Божилов. През август месец Районният съд му наложи мярка за неотклонение \"домашен арест\". По време на съдебното заседание, възрастният мъж обясни, прибрал пистолета, защото в \"Лаута\" имало \"много наркомани\", които щели \"да се избият\", ако оръжието попаднело в ръцете им. Заради негов сън обаче, след това не е предал пистолета на полицията. Стоев се уплашил, че ако върне пистолета, ще обвинят него за случая. Стоев твърди, че когато полицията дошла у тях, той им показал печката, където бил оставил оръжието. За това престъпление се предвижда наказание от 2 до 8 години затвор. Заради липсващото оръжие в продължение на няколко дни полицията работеше активно по версията \"убийство\". В последствие в джоба на дънките на мъртвия мъж бе открито предсмъртно писмо, в което той обясняваше мотивите за фаталното си решение, а именно финансово задължение към брат си.", "date": "2017.10.31", "title": "Изправят пред съда бай Симо, който открадна пистолета от самоубийството в Лаута"}
{"url": "http://pik.bg/%D1%87%D1%83%D0%B6%D0%B4%D0%B5%D1%81%D1%82%D1%80%D0%B0%D0%BD%D0%BD%D0%B0-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0%D0%BF%D1%83%D1%81%D0%BA%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B0%D1%80%D0%B5%D0%BD%D0%B0-%D0%BD%D0%B0-%D0%BA%D1%80%D0%B0%D1%87%D0%BA%D0%B0-%D0%BE%D1%82-%D1%82%D1%80%D0%B0%D0%BD%D1%81%D1%84%D0%B5%D1%80-%D0%BF%D1%80%D0%B8-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-%D0%B5-news701369.html", "text": "Клаудиу Кешерю е на крачка от завръщане в Румъния, пише \"Новспорт\". Според медиите в северната ни съседка, нападателят е дал дума на Стяуа, който в момента носи името ФКСБ и ако не получи предложение за нов договор от Лудогорец, нападателят със сигурност ще си тръгне от Разград. Сегашният контракт на румънеца е до лятото на 2018 година. Ако Кешерю се раздели с \"орлите\", то той ще се превърне в един от най-добре платените футболисти в състава на \"армейците\" от Букурещ. В момента Клаудиу прибира около 600 000 евро годишно, допълва изданието. Появиха се информации, че Левски също има интерес към Кешерю. Но трансфер на румънеца при \"сините\" изглежда малко вероятен.", "date": "2017.10.31", "title": "Чуждестранна звезда напуска \"Лудогорец Арена\"!? На крачка от трансфер при \"армейците\" е..."}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B1%D0%B0%D0%B9-%D1%81%D0%B8%D0%BC%D0%BE-%D0%BF%D0%BE%D0%BB%D1%83%D1%87%D0%B8-%D1%83%D1%81%D0%BB%D0%BE%D0%B2%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B8%D1%81%D0%BA%D0%B0%D0%BB-%D0%B4%D0%B0-%D0%B8%D0%B7%D1%82%D1%8A%D1%80%D0%B3%D1%83%D0%B2%D0%B0-%D0%BF%D0%B8%D1%81%D1%82%D0%BE%D0%BB%D0%B5%D1%82%D0%B0-%D0%BD%D0%B0-%D1%81%D0%B0%D0%BC%D0%BE%D1%83-news701375.html", "text": "Споразумение за 18 месеца условна присъда и 3 години изпитателен срок е сключил с прокуратурата пенсионерът Симеон Стоев, който открадна пистолета след самоубийството на бизнесмена Данаил Божилов в Лаута, съобщава \"Телеграф\". „Прибрах оръжието защото в парка се навъртат наркомани и можеха да го откраднат. Всъщност исках после да го върна в полицията, за да може пък полицаите да ми съдействат да си получа седемте заплати, които ми дължи управителят на фирма „Омега-Т””, коментира бай Симо пред съдебната зала. Той работел като физическа охрана на обект, но фирмата затънала финансово и той не успял да си получи дължимите заплати, които са в размер на 14 000 лева. „За какво да лежа в затвора, да не съм убил човек. Аз помогнах на полицията, показах им къде съм  скрил оръжието”,  е защитната версия на пенсионера. Вторият пистолет, който криминалистите открили скрит в печката, бил много стар и останал още от годините, когато е бил граничар. „Имал съм най-различни оръжия - пушки и автомати, но това беше отдавна” призна бай Симо и заяви, че докато е бил на границата му се е налагало да използва оръжие, но отказа да каже дали е стрелял срещу хора. Най-голямото му желание е било да отиде в парка да разходи кучето си Рекс. \"Съжалявам, сгреших\", бяха последните думи на пенсионера в съдебната зала. Съдът одобри сключеното споразумение.", "date": "2017.10.31", "title": "ОТ ПОСЛЕДНИТЕ МИНУТИ! Бай Симо получи условна присъда, искал да изтъргува пистолета на самоубиеца Данаил Божилов"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D0%BD%D0%BA%D0%BE%D0%B2-%D1%81%D0%B5-%D0%B3%D0%BE%D1%82%D0%B2%D0%B8-%D0%B7%D0%B0-%D0%B7%D0%B8%D0%BC%D0%B0%D1%82%D0%B0-%D1%82%D0%B0%D0%B7%D0%B8-%D0%B3%D0%BE%D0%B4%D0%B8%D0%BD%D0%B0-%D1%89%D0%B5-%D0%BF%D1%80%D0%B5%D0%B4%D0%B2%D0%B8%D0%B6%D0%B4%D0%B0%D1%82-%D0%B2%D0%B0%D0%BB%D0%B5%D0%B6%D0%B8%D1%82%D0%B5--news701399.html", "text": "Регионалният министър Николай Нанков даде пресконференция, на която обясни как ще бъдат подготвени за зимния сезон. Предвидени са около 3 хиляди автомобила, които са на терен и са ангажирани в момента с дейности по ремонт на републикански пътища. Необдимият ресурс пък, Нанков заяви, че се плаща след извършена дейност, като най-вероятно това ще бъде в рамките на 60 до 80 млн. лв. Министърът заяви, че се готви изцяло нова методика, като вече е започнало съвещание да няма никакви пропуски и да се санкционират фирмите, които не се справят. От регионалното министерство тази година ще заложат на взаимодействие с метеоролозите, като искат да предвидят валежите от сняг.", "date": "2017.10.31", "title": "ИЗВЪНРЕДНО В ПИК TV! Министър Нанков се готви за зимата, тази година ще предвиждат валежите от сняг (ОБНОВЕНА)"}
{"url": "http://pik.bg/%D0%BF%D1%83%D1%87%D0%B4%D0%B5%D0%BC%D0%BE%D0%BD-%D1%82%D1%8A%D1%80%D1%81%D0%B8-%D1%83%D0%B1%D0%B5%D0%B6%D0%B8%D1%89%D0%B5-%D0%B2-%D0%B1%D1%80%D1%8E%D0%BA%D1%81%D0%B5%D0%BB-news701367.html", "text": "El Pais, цитирани от \"Фокус\". В деня, в който Прокуратурата на Испания предяви обвинения към отстранения от власт каталунски лидер, Карлес Пучдемон отпътува тайно за Брюксел. Само ден по-рано белгийският министър по въпросите на убежището и миграцията Тео Франкен направи спорни изявления, които оставиха впечатления, че е възможно предоставянето на убежище на Пучдемон, отбелязва испанският национален ежедневник По-късно белгийският министър-председател Шарл Мишел отхвърли тази възможност, но кутията на Пандора вече бе отворена. Последва коментар от друго белгийско официално лице, според което за предоставяне на убежище на европейски гражданин трябва да има „сериозни признаци на преследване“. Случаят с отстранения от власт каталунски лидер е точно такъв. В понеделник стана ясно, че той ще бъде разследван за инициирането на бунт, размирици и злоупотреба с власт. Съгласно разпространената информация, Пучдемон и още петима от бившите министри на Барселона са напуснали Испания с автомобил. Те са пътували до френския пристанищен град Марсилия, откъдето са се качили на полет за Брюксел. Очаква се по-късно във вторник Пучдемон да направи официално обръщение пред медиите в белгийската столица.", "date": "2017.10.31", "title": "Пучдемон търси убежище в Брюксел"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B3%D0%B5%D1%80%D0%B1-%D0%B2%D0%BA%D0%B0%D1%80%D0%B0-%D0%BA%D0%B8%D1%80%D0%B8%D0%BB-%D0%B4%D0%BE%D0%B1%D1%80%D0%B5%D0%B2-%D0%B2%D1%8A%D0%B2-%D1%84%D0%B0%D0%BB%D1%88%D0%B8%D0%B2%D0%B8%D1%82%D0%B5-%D0%BD%D0%BE%D0%B2%D0%B8%D0%BD%D0%B8-%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B5-%D0%B6%D0%B5%D0%BB%D1%8F%D0%B7%D0%BD%D0%B0-%D0%BD%D0%B5%D0%B2%D1%8A%D0%B7%D0%BC%D0%BE%D0%B6-news701386.html", "text": "След проведения в събота конгрес на БСП, който голяма част бе посветен на нападки срещу ГЕРБ и разправа с вътрешната опозиция, вчера организационния секретар на червените Кирил Добрев заговори за коалиция с ГЕРБ, макар и след известно време. В свое телевизионно интервю той няколко пъти заяви, че биха поканили ГЕРБ за съвместно управление, въпреки че точно в този грях бяха обвинявани от Корнелия Нинова хората от \"опозицията\". Не закъсня и отговора на Изпълнителната комисия на ГЕРБ, които отново попариха мераците на социалистите. Изпълнителната комисия на ГЕРБ ще продължи да опровергава лъжите на БСП за възможно коалиционно управление между двете партии. Повод за реакцията на ИК на ГЕРБ са думите на заместник-председателя на Националния съвет на БСП Кирил Добрев за възможно съвместно управление. Няколкократно в интервюто му по Би Ти Ви на 30.10.2017 г., Добрев заяви ) За пореден път заявяваме категорично, че за ГЕРБ е невъзможно и неприемливо да управлява заедно с БСП. Никога и под никаква форма подобна коалиция не е била обсъждана нито вътре в ГЕРБ, нито с представители на БСП. Припомняме, че ИК на ГЕРБ реши да предложи на Националното събрание на 26.11.2017 г. да приеме изрична декларация, в която се казва, че партията няма да управлява заедно с БСП.", "date": "2017.10.31", "title": "ИЗВЪНРЕДНО В ПИК! ГЕРБ вкара Кирил Добрев във фалшивите новини! Позицията е желязна: Невъзможно и неприемливо е да управляваме с БСП"}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%81%D0%B1%D0%B0-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B1%D1%8A%D0%B4%D0%B0%D1%82-%D0%B7%D0%B8%D0%BC%D0%BD%D0%B8%D1%82%D0%B5-%D0%B3%D1%83%D0%BC%D0%B8-news701363.html", "text": "„Всички водачи могат да проверят техническото състояние на автомобила си във всеки един от 60-те пункта на СБА в цялата страна от 1 до 11 ноември. Целта е да подготвим всеки шофьор, който иска през зимния период да осигури сигурност за себе си и семейството си на пътя.“ Това заяви в ефира на БНТ председателят на СБА инж. Емил Панчев във връзка със стартиращата Акция „Зима 2017“. Председателят на българския автомобилен клуб напомни на всички водачи, че през зимният период (от 15 ноември до 1 март) е задължително грайферът на гумите да бъде поне 4 мм, а органите на реда готвят масови проверки за спазването на това изискване. „Забелязва се една по-добра култура във водачите. Вярвам, че това донякъде се дължи на ежегодните кампании, които ние провеждаме. Голяма част от шофьорите започнаха ежегодно да посещават нашите центрове, консултират се, проверяват си фаровете, чистачките, питат дали гумите им са добри. Това води до по-добра култура и по-висока степен на безопасност на пътя“, коментира още инж. Панчев. Той допълни още, че все още има много шофьори в България, които почти не се грижат за автомобилите си, не си сменят никога гумите и се надяват да не ги застига зимата. Това разбира се не е възможно и именно те често са причината за задръстванията и катастрофите. „СБА съветва всички водачи още гумите да бъдат нови. Независимо, че ги държим в мазето или на тавана, след четвъртата година зимните гуми губят свойствата си. Затова ще обобщя препоръките за гумите така – с поне 4 милиметра грайфер, нови и еднакви“, каза Емил Панчев в заключение.", "date": "2017.10.31", "title": "ВАЖНО! СБА алармира: Ето какви трябва да бъдат зимните гуми"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B5-%D0%BF%D1%8A%D0%BB%D0%BD%D0%B0-%D0%BF%D0%BE%D1%87%D0%B8%D0%BD%D0%B0-%D0%B4%D1%8F%D0%B4%D0%BE-%D0%B4%D0%B8%D0%BC%D0%B8%D1%82%D1%8A%D1%80-%D0%BE%D1%82-%D1%81%D0%B5%D0%BB%D0%BE-%D1%87%D0%B5%D1%80%D0%BD%D0%B8-%D0%B2%D1%80%D1%8A%D1%85-%D0%BF%D0%BE%D1%82%D0%BE%D0%BF%D1%8A%D1%82-%D0%BE%D1%82%D0%BD%D0%B5%D1%81%D0%B5-%D0%BD%D0%B5%D0%B3%D0%BE%D0%B2%D0%B0%D1%82%D0%B0-%D1%81%D1%82%D0%BE%D1%8F%D0%BD%D0%BA%D0%B0--news701392.html", "text": "Дядо Димитър от село Черни връх, чиято съпруга Стоянка потопът отнесе и вече шести ден не могат да я открият, е починал. Това съобщиха за ПИК от прокуратурата в Бургас. Трагедията в семейството на Димитър е огромна, тъй като по време на пороя изчезна съпругата му Стоянка. Издирването на 67-годишната жена продължава, но вече шести ден от нея няма и следа. Припомняме, че Димитър бе приет в кома, в изключително тежко състояние в болница \"Бургасмед\" на 25 октомври. Преди да бъде спасен, дядото е престоял 3 часа в студената вода, като се е държал за ламарина, а в пороя се е нагълтал с кал и тиня. По време на бедствието той получил втори инсулт. Като цяло състоянието на възрастния пациент бе стабилизирано, но въпреки усилията на медиците той е издъхнал днес.", "date": "2017.10.31", "title": "ТРАГЕДИЯТА Е ПЪЛНА! Почина дядо Димитър от село Черни връх! Потопът отнесе неговата Стоянка, от която още няма следа"}
{"url": "http://pik.bg/%D0%BC%D0%B8%D1%81-%D1%81%D0%B8%D0%BB%D0%B8%D0%BA%D0%BE%D0%BD-%D1%81%D0%B5-%D1%86%D0%B0%D0%BD%D0%B8-%D0%B7%D0%B0-%D0%B1%D0%B8%D0%B7%D0%BD%D0%B5%D1%81-%D0%B4%D0%B0%D0%BC%D0%B0-%D0%B5%D1%82%D0%BE-%D0%BA%D0%B0%D0%BA-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%BF%D0%B5%D1%82%D1%80%D0%BE%D0%B2%D0%B0-%D1%89%D0%B5-%D0%BF%D0%B5%D1%87%D0%B5%D0%BB%D0%B8-%D0%BF%D0%B0%D1%80%D0%B8-news701393.html", "text": "Актуалната \"Мис Силикон\" Виктория Петрова реши да уплътни ежедневието си с бизнес начинание. Брюнетката отваря студио за грим, в което ще разкрасява дамите. \"Обожавам да гримирам и мисля, че ми се отдава. Освен удоволствие се надявам това занимание да ми носи и някакви приходи\", стиска си палци Виктория. Миската е наела две професионални гримьорки, които ще работят в студиото й. Освен това обаче и тя самата ще гримира ВИП-клиетки веднъж в седмицата. Вики ще съчетава лекциите в университета със заниманията в студиото за красота. От тази година красавицата е студентка в специалността \"Моден дизайн\", пише \"Блайф\".", "date": "2017.10.31", "title": "Мис Силикон се цани за бизнес дама! Ето как Виктория Петрова ще печели пари..."}
{"url": "http://pik.bg/%D1%82%D1%8A%D0%BF%D0%BE-%D1%81%D1%8A%D0%B4%D1%8A%D1%82-%D0%BF%D1%83%D1%81%D0%BD%D0%B0-%D0%B2%D0%BB%D0%B0%D0%B4%D0%BE-%D0%BF%D0%BB%D0%B0%D1%86%D0%B5%D0%BD%D1%82%D0%B0%D1%82%D0%B0-%D1%81%D1%80%D0%B5%D1%89%D1%83-%D0%B3%D0%B0%D1%80%D0%B0%D0%BD%D1%86%D0%B8%D1%8F-%D0%BE%D1%82-500-%D0%BB%D0%B5%D0%B2%D0%B0-news701394.html", "text": "Софийският градски съд наложи мярка за неотклонение „парична гаранция“ от 500 лв. Владимир Стоянов-Плацентата, познат като мъжа, който преби акушер-гинеколога д-р Албена Гагова в болница „Шейново”. Той е обвинен в незаконно притежание на огнестрелно оръжие. В началото на юли Стоянов беше арестуван заради побоя, нанесен на д-р Гагова. Причината за посегателството беше, че отказала да даде на мъжа плацентата на новороденото му дете. След първоначалния му арест, Стоянов беше освободен и задържан повторно преди седмица заради притежание на оръжие. С него, според обвинението, мъжът е стрелял във въздуха от къщата, в която укривал бежанци преди около година. Днес Стоянов дойде в съда с шапка и маска. С тях той остана по време на цялото заседание. Преди да чуе каква мярка ще му бъде наложена, Владо Плацентата заяви на съдиите, че не се смята, че трябва да бъде върнат в ареста и че не е виновен, тъй като от последните извършени престъпления е минал срокът на давност от 20 години и в момента е студент първа година. Съдът не уважи искането на Прокуратурата да бъде наложена най-тежката мярка на Владо Плацентата и го пусна под парична гаранция в размер на 500 лв. Съдията обясни, че близо година е минало от събраните доказателства за укритите нелегални хора в дома на Стоянов и изстрелите, които е произвел. Той заяви още, че смята, че няма реална опасност да се укрие подсъдимия, тъй като до този момент никога не е възпрепятствал съдебните производства.", "date": "2017.10.31", "title": "ТЪПО! Съдът пусна Владо Плацентата срещу гаранция от 500 лева"}
{"url": "http://pik.bg/%D0%BC%D0%B5%D1%80%D0%BA%D0%B8-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-%D1%81-%D0%BF%D0%BE-%D1%88%D0%B8%D1%80%D0%BE%D0%BA%D0%B8-%D0%BF%D1%80%D0%B0%D0%B2%D0%BE%D0%BC%D0%BE%D1%89%D0%B8%D1%8F-%D0%B2-%D0%B1%D0%BE%D1%80%D0%B1%D0%B0%D1%82%D0%B0-%D1%81-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-%D0%BE%D1%82-%D0%B4%D0%BD%D0%B5%D1%81-news701317.html", "text": "Президентът на Франциял Еманюел Макрон подписа антитерористичен закон, който отменя действащия режим на извънредна ситуация и дава на полицията повече инструменти в борбата с екстремизма, съобщи ABC News, цитирани от Фокус. Законът бе приет с преобладаващо мнозинство в парламента по-рано този месец. Той влиза в сила днес, ден преди да изтече режимът на извънредна ситуация. Законът дава на правоохранителните органи по-широки правомощия при извършването на обиски, следенето на религиозни групи и ограничаването на движението на хора, заподозрени във връзки с екстремисти. Макрон подчерта, че законът ще позволи на властите да въвеждат зони с извънредни мерки за сигурност на събития, като коледните базари. Режимът на извънредна ситуация бе въведен през ноември 2015 г., след като при терористични нападения в Париж загинаха 130 души. Оттогава срокът на действие е бил удължавал шест пъти.", "date": "2017.10.31", "title": "Мерки! Полицията във Франция с по-широки правомощия в борбата с тероризма от днес"}
{"url": "http://pik.bg/%D0%BE%D1%82-%D0%BE%D0%BE%D0%BD-%D0%B0%D0%BB%D0%B0%D1%80%D0%BC%D0%B8%D1%80%D0%B0%D1%82-%D0%BF%D0%BE%D1%87%D1%82%D0%B8-800-000-%D0%B4%D1%83%D1%88%D0%B8-%D1%81%D0%B0-%D0%BD%D0%B0%D0%BF%D1%83%D1%81%D0%BD%D0%B0%D0%BB%D0%B8-%D0%B4%D0%BE%D0%BC%D0%BE%D0%B2%D0%B5%D1%82%D0%B5-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%B1%D0%BE%D0%B9%D0%BD%D0%B8%D1%82%D0%B5-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D0%B2-%D1%80%D0%B0%D0%BA-news701319.html", "text": "Почти 800 000 души са напуснали принудително домовете си заради бойните действия в сирийските провинции Ракка и Дейр ез-Зор. Това съобщи заместник-генералният секретар по хуманитарните въпроси на ООН Марк Лоукок на заседание на Съвета за сигурност, предаде ТАСС, цитирани от Фокус. По думите на Лоукок, в резултат на бойните действия между терористичната групировка „Ислямска държава“ и формирования на опозицията са загинали множество мирни граждани в Ракка, а дома си са напуснали 436 000 души. Освен това в резултат на сблъсъците и въздушните удари са нанесени сериозни щети на инфраструктурата в региона. В същото време в провинция Дейр ез-Зор ожесточените сблъсъци и въздушните удари продължават да водят до смъртта на цивилни. Региона до момента са напуснали около 350 000 души.", "date": "2017.10.31", "title": "От ООН алармират: Почти 800 000 души са напуснали домовете си заради бойните действия в Ракка и Дейр ез-Зор"}
{"url": "http://pik.bg/%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B0%D1%80%D0%B6%D0%B5%D0%BD%D1%82%D0%B8%D0%BD%D1%81%D0%BA%D0%B0-%D0%B0%D0%B2%D0%B8%D0%BE%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%BE%D1%82%D0%BC%D0%B5%D0%BD%D0%B8-%D0%B2%D1%81%D0%B8%D1%87%D0%BA%D0%B8-%D0%BF%D0%BE%D0%BB%D0%B5%D1%82%D0%B8-%D0%B7%D0%B0-%D0%B4%D0%BD%D0%B5%D1%81-%D0%B7%D0%B0%D1%80%D0%B0%D0%B4%D0%B8-%D1%81%D1%82%D0%B0%D1%87%D0%BA%D0%B0-%D0%BD%D0%B0-%D0%BF%D0%B8%D0%BB%D0%BE%D1%82%D0%B8-news701318.html", "text": "Аржентинската държавна авиокомпания Aerolineas Argentinas и дъщерната й компания Austral Lineas Aereas отмениха всички планирани за днес вътрешни и международни полети заради 24-часова стачка на пилотите от компанията, съобщава телевизонният канал Todo Noticias. Президентът на най-големия авиопревозвач в Арженитна Марио Дел Акука заяви, че стачката „ще доведе до блокирането на най-малко 30 000 пасажери“. „За съжаление пилотите на Aerolineas Argentinas решиха, че никой няма да лети утре (б.р днес). Това ни принуждава да отменим 45 полета“, разясни Дел Акука. Той отбеляза, че това е първата от 1986 година насам стачка, заради която от компанията са принудени да отменят всичките си полети за деня. „Някои от пасажерите ще трябва да чакат седмица докато се завърнат в Аржентина“, не скри недоволството си президентът на Aerolineas Argentinas. От профсъюза на пилотите на Aerolineas Argentinas искат от ръководството на компанията повишаване на заплатите на пилотите. По думите на президента на компанията пилотите получава в момента средно по 250 000 песо (14 000 долара) на месец. Дел Акука каза, че през миналата година заплатите на сътрудниците на авиокомпанията са били повишени с 42 процента.", "date": "2017.10.31", "title": "Най-голямата аржентинска авиокомпания отмени всички полети за днес заради стачка на пилотите"}
{"url": "http://pik.bg/%D1%81%D0%B0%D0%BD%D0%BA%D1%86%D0%B8%D1%8F-%D0%B2-%D0%BA%D0%B8%D1%82%D0%B0%D0%B9-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D1%82-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D0%B5-%D0%B4%D0%BE-%D1%82%D1%80%D0%B8-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BD%D0%B5%D1%83%D0%B2%D0%B0%D0%B6%D0%B8%D1%82%D0%B5%D0%BB%D0%BD%D0%BE-%D0%BE%D1%82%D0%BD%D0%BE%D1%88%D0%B5%D0%BD%D0%B8%D0%B5-%D0%BA%D1%8A%D0%BC-%D1%85%D0%B8%D0%BC-news701314.html", "text": "Властите в Китай подготвят въвеждането на по-строги наказания за неуважение към националния химн, включително затвор до три години, съобщава агенция Синхуа, цитирана от Фокус. През септември Китай прие нов закон, който предвижда арест до 15 дни за хората, позволили си подигравателно отношение към „Марша на доброволците“. Парламентът обмисля да впише в наказателния кодекс на страната наказания за проява на неуважение към химна. Съответният законопроект е включен в програмата на парламента за следващите два месеца.", "date": "2017.10.31", "title": "Санкция! В Китай подготвят наказание до три години затвор за неуважително отношение към химна на страната"}
{"url": "http://pik.bg/%D1%81%D0%BB%D1%8A%D0%BD%D1%87%D0%B5%D0%B2%D0%BE-%D0%BD%D0%BE-%D1%81%D1%82%D1%83%D0%B4%D0%B5%D0%BD%D0%BE-%D0%BE%D1%81%D1%82%D0%B0%D0%B2%D0%B0-%D0%B2%D0%B5%D1%82%D1%80%D0%BE%D0%B2%D0%B8%D1%82%D0%BE-%D1%81-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8-%D0%B4%D0%BE-12-%D0%B3%D1%80%D0%B0%D0%B4%D1%83%D1%81%D0%B0-news701312.html", "text": "Сверозападният вятър ще отслабва днес, но ще остане ветровито. Ще е умерен до силен и с него ще продължи да нахлува студен въздух. Ще преобладава слънчево време, но ще се задържи студено за периода: минималните температури ще са между 0 и 5 градуса, максималните - между 7 и 12 градуса, съобщкават от Националния институт по метеорология и хидрология (НИМХ), цитирани от Фокус. Атмосферното налягана е по-високо от средното за октомври и още ще се повиши. По Черноморието ще преобладава слънчево време, след обяд с временни увеличения на облачността. Северозападният вятър ще отслабне до силен, но ще остане ветровито. Максималните температури ще са 10-11 градуса. Вълнението на морето ще е 2-3 бала. Температурата на морската вода е 17 градуса. Над планините ще преобладава слънчево време. Сутринта ще духа бурен, по високите и открити части - до ураганен северозападен вятър, който след обяд ще отслабва. Температурите още ще се понижат и максималната на височина 1 200 метра ще е около 1 градус, на 2 000 метра – около минус 6 градуса. През следващите два дни ще преобладава слънчево време с временни увеличения на облачността. Сутринта в сряда и в четвъртък в много райони ще е тихо и минималните температури ще са предимно между минус 3° и 2°, в отделни котловинни полета и по-ниски. В четвъртък вятърът ще се ориентира от запад-югозапад, ще се появи разкъсана висока облачност, дневните температури ще са между 9° и 14°. В петък облачността ще се увеличи, сутрешните температури ще са положителни. Само на отделни места ще превали слаб дъжд. Вятърът отново ще се ориентира от запад-северозапад и в Дунавската равнина ще бъде умерен. Дневните температури ще се повишат до 12°-17°.", "date": "2017.10.31", "title": "Слънчево, но студено! Остава ветровито с температури до 12 градуса"}
{"url": "http://pik.bg/%D1%81%D0%BC%D1%80%D0%B0%D0%B7%D1%8F%D0%B2%D0%B0%D1%89%D0%BE-%D0%B2-%D0%B6%D0%B8%D0%BB%D0%B8%D1%89%D0%B5%D1%82%D0%BE-%D0%BD%D0%B0-20-%D0%B3%D0%BE%D0%B4%D0%B8%D1%88%D0%B5%D0%BD-%D1%8F%D0%BF%D0%BE%D0%BD%D1%81%D0%BA%D0%B8-%D0%BC%D0%BB%D0%B0%D0%B4%D0%B5%D0%B6-%D0%B1%D1%8F%D1%85%D0%B0-%D0%BE%D1%82%D0%BA%D1%80%D0%B8%D1%82%D0%B8-%D0%B4%D0%B5%D0%B2%D0%B5%D1%82-%D1%82%D1%80%D1%83%D0%BF%D0%B0-news701316.html", "text": "Японската полиция е открила девет трупа в квартирата на млад мъж недалеко от Токио, съобщава агенция Киодо, позовавайки се на източници от полицията. Според информацията, труповете били открити в жилището на 20-годишен младеж от град Дзама. Полицията се натъкнала на смразяващата гледка, след като влязла за обиск заради подозрения, че младежът има връзка с изчезването на 23-годишна жена от Токио. Съобщава се, че някои от телата били разчленени,а части от тях били открити в няколко хладилни контейнера. По информация на полицията младежът и изчезналото момиче са контактували в „Туитър“. Размяната на съобщения започнала когато момичето написало, че „търси някой, който да я убие“. Собственикът на квартирата е задържан и се предполага, че съвсем скоро ще му бъдат предявени обвинения за убийство, съобщават от полицията.", "date": "2017.10.31", "title": "Смразяващо! В жилището на 20-годишен японски младеж бяха открити девет трупа"}
{"url": "http://pik.bg/%D0%BD%D0%B0%D1%82%D0%BE-%D1%89%D0%B5-%D0%BE%D0%BA%D0%B0%D0%B6%D0%B5-%D0%BD%D0%B0%D1%82%D0%B8%D1%81%D0%BA-%D0%BD%D0%B0%D0%B4-%D1%81%D1%82%D1%80%D0%B0%D0%BD%D0%B8%D1%82%D0%B5-%D1%87%D0%BB%D0%B5%D0%BD%D0%BA%D0%B8-%D0%B4%D0%B0-%D0%BF%D1%80%D0%B8%D0%BB%D0%BE%D0%B6%D0%B0%D1%82-%D1%81%D0%B0%D0%BD%D0%BA%D1%86%D0%B8%D0%B8-%D1%81%D1%80%D0%B5%D1%89%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news701315.html", "text": "НАТО ще окаже натиск върху всички страни-членки за прилагането на санкции срещу Северна Корея, за справянето с глобалната заплаха, каквато Пхенян представлява. Това заяви председателят на Алианса Йенс Столтенберг, цитиран от Ройтерс, съобщава Фокус. „За НАТО е важно да се окаже натиск върху Северна Корея и да се подсигури всички нации да приложат санкциите, за да се постигне мирно решение“, каза Столтенберг на среща с японския премиер Шиндзо Абе в Токио. През последните месеци Пхенян активизира ракетните изпитания , като в началото на септември реализира най-мощния си ядрен тест досега. Това доведе до налагането на допълнителни санкции от страна на ООН и САЩ.", "date": "2017.10.31", "title": "НАТО ще окаже натиск над страните-членки да приложат санкции срещу Северна Корея"}
{"url": "http://pik.bg/%D1%81%D1%82%D0%B8%D1%85%D0%B8%D1%8F-15-%D0%BC%D0%BB%D0%BD-%D0%B4%D0%BE%D0%BC%D0%B0%D0%BA%D0%B8%D0%BD%D1%81%D1%82%D0%B2%D0%B0-%D0%B2-%D1%81%D0%B5%D0%B2%D0%B5%D1%80%D0%BE%D0%B8%D0%B7%D1%82%D0%BE%D1%87%D0%BD%D0%B0%D1%82%D0%B0-%D1%87%D0%B0%D1%81%D1%82-%D0%BD%D0%B0-%D1%81%D0%B0%D1%89-%D1%81%D0%B0-%D0%B1%D0%B5%D0%B7-%D1%82%D0%BE%D0%BA-%D0%B7%D0%B0%D1%80%D0%B0%D0%B4%D0%B8-%D0%B1%D1%83%D1%80%D1%8F-news701321.html", "text": "Ураганен вятър и пороен дъжд оставиха без ток 1,5 млн. домакинства в североизточните щати Масачузетс, Ню Хемпшир и Род Айлънд, съобщава фокс Нюз, цитирани от Фокус. В Ню Ингланд стотици училища останаха затворени. Скоростта на вятъра се колебае от 80 км/ч по крайбрежните части до 130 км/ч в централните на Масачузетс. В Мейн властите предупреждават жителите, че възстановяването на електроподаването може да отнеме седмица.", "date": "2017.10.31", "title": "Стихия! 1,5 млн. домакинства в североизточната част на САЩ са без ток заради буря"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%BA%D0%B0%D0%BB%D0%BE%D1%8F%D0%BD-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D1%81%D0%B8%D0%BD%D0%B0-%D1%81%D0%B8-%D1%80%D1%83%D1%81%D0%BA%D0%B0%D1%82%D0%B0-%D1%81%D0%B5%D0%BA%D1%82%D0%B0-%D0%B0%D0%BD%D0%B0%D1%81%D1%82-news701327.html", "text": "\"Детето ми е било зомбирано, убито от една секта. Вече знам коя е. Това е руската Анастасия Езиах - Бялото братство, която се намира в кв. \"Надежда\". Буквално са му изпържили мозъка, никой не може да ме убеди, че синът ми е способен да направи такива неща, и то само след като е пушил марихуана\". Това разказа бащата на 18-годишния Калоян Милев - Иван пред \"Телеграф\". Момчето бе откарано в петък вечерта в \"Пирогов\" напушено, след като родителите го открили пред блока с Библия в ръка да проповядва на хора, че той е \"избрания\", \"златната каляска\" и се държало неадекватно. Малко по-късно Калоян нападна  медицинската сестра Стефанова, души пациентка в друга стая и бяга. В събота сутринта е открит мъртъв, като от МВР и прокуратурата смятат, че се е самоубил, скачайки от 6-ия етаж. Междувременно вчера сестрата бе оперирана лично от завеждащия отделението по лицево-челюстна хирургия д-р Константин Димов и интервенцията е успешна. Бащата продължава да задава въпросът как Калоян е успял да се отвърже от коланите в токсикологията на \"Пирогов\". Там няма записи на камери, които да покажат как се е случило. \"Преди да го вкарам в болница, той беше изпотрошил целия апартамент. Държеше две икони на св. Иван Рилски и св. Георги. После проповядваше пред блока, мислеше и мен, и майка си за демони, наричаше ни сатана\", през сълзи си спомня Иван Милев. По думите му момчето имало нужда от помощ, затова го откарали в \"Пирогов\". \"Искам да попитам как Калоян е тичал по боксерки и тениска и никой не го е видял, докато го издирваха. Момчето ми е искало да отиде в апартамента ни на \"Гурко\", където живее и прабаба му. Как се е озовал на \"Васил Левски\", как е влязъл в сградата, без да разбие вратата, не знам, това е странно, искам да попитам тези неща и някой да ми отговори. Детето ми е било бутнато, не е скочило само\", твърде почерненият баща. Родителят разказва още, че Калоян учил в музикалното училище до 4-и клас, след това в техникума \"Киров\". Никота не се е проявявал. Тренирал бокс, тичал по 4 часа на ден. Всичко било нормално до 18 октомври. От този момент бащата забелязал, че Калоян започнал да качва различни псалми и пасажи от Библията в профила си във Фейсбук. Нещата ескалирали в деня, в който го откарали в \"Пирогов\", тъй като не разпознал роднините си. \"Имам два клипа, ще ги покажа, на тях го снимах, за да мога после да покажа как се е държал, да се поправи и да го хване срам, а сега какво да правя. Ще погребвам детенцето си и ще опитам да помогна на други деца да не бъдат зомбирани от тази руска секта Анастасия\", зарече се Милев.", "date": "2017.10.31", "title": "ИЗВЪНРЕДНО! Бащата на Калоян с последни разкрития за смъртта на сина си! Руската секта Анастасия изпържила мозъка на момчето, братството дебне за жертви в \"Надежда\" (СНИМКИ)"}
{"url": "http://pik.bg/%D0%BC%D0%BE%D1%81%D0%BA%D0%BE%D0%B2%D1%81%D0%BA%D0%B8-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8-%D1%81%D0%BF%D0%B5%D1%88%D0%BD%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%BD%D0%B0-%D1%8E%D0%BD%D0%B8%D0%BE%D0%BD-%D0%B8%D0%B2%D0%BA%D0%BE%D0%BD%D0%B8-news701384.html", "text": "Министърът на транспорта, информационните технологии и съобщенията Ивайло Московски разпореди незабавна комплексна проверка на фирма Юнион Ивкони. Повод за спешните действия е възникналият късно снощи пътен инцидент с автобус на компанията, извършващ превоз на пътници по линията София – Слънчев Бряг, съобщиха от пресцентъра на министерството. В рамките на няколко дни инспекторите на ИА „Автомобилна администрация“ ще проверят цялостната дейност на превозвача, като ще обърнат специално внимание на организацията на превозите, графиците и спазването на изискванията за почивките на водачите, както и всички необходими документи за осъществяването на транспортната услуга. Проверка се извършва и за конкретния случай, като констатациите и материалите от инспекцията ще бъдат предоставени на разследващите органи. Предвид предстоящия зимния сезон, екипите на ИА „Автомобилна администрация“ ще се фокусират върху подготовката на транспортните средства за извършването на обществен превоз на пътници и товари. Ще се обръща специално внимание на състоянието на гумите, спирачните системи, светлините и общото техническо състояние. Инспекторите ще следят за спазването на времената за управление и почивка на водачите, както и за наличието на всички необходими документи.", "date": "2017.10.31", "title": "Московски разпореди спешна проверка след катастрофата с автобуса на \"Юнион Ивкони\""}
{"url": "http://pik.bg/%D1%88%D0%BE%D0%BA-%D0%B8%D0%BD%D0%B4%D0%B8%D0%B9%D1%81%D0%BA%D0%B8-%D1%85%D0%B8%D1%80%D1%83%D1%80%D0%B7%D0%B8-%D0%B8%D0%B7%D0%B2%D0%B0%D0%B4%D0%B8%D1%85%D0%B0-%D0%BD%D0%B0%D0%B4-600-%D0%B3%D0%B2%D0%BE%D0%B7%D0%B4%D0%B5%D1%8F-%D0%BE%D1%82-%D1%81%D1%82%D0%BE%D0%BC%D0%B0%D1%85%D0%B0-%D0%BD%D0%B0-%D0%BF%D0%B0%D1%86%D0%B8%D0%B5%D0%BD%D1%82-news701320.html", "text": "Индийски хирурзи са извършили уникална операция, при която са извадили над 600 гвоздея от стомаха на пациент, страдащ от психическо разстройство, съобщава телевизионният канал NDTV. Интервенцията е била извършена от лекари от един от медицинските колежи в Калкута. Хирургът Сидхартха Бисвас коментира, че стомахът на пациента бил надут и пълен с гвоздеи с дължина около 2 см всеки, заради което се наложило лекарите да действат изключително внимателно. За ваденето на острите предмети те използвали магнити. Операцията продължила почти едно денонощие. „Той е умствено нестабилен и има навика да гълта всякакви неща. Нямахме обаче и най-малката представа, че в стомаха му има толкова много гвоздеи“, разказва роднина на пациента. Болният започнал да се оплаква от силни болки в стомаха преди месец и бил приет в болница. Рентгенът показал, че стомахът му е пълен с остри предмети. Отбелязва се, че състоянието на пациента след операцията е стабилно.", "date": "2017.10.31", "title": "Шок! Индийски хирурзи извадиха над 600 гвоздея от стомаха на пациент"}
{"url": "http://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%BE%D1%82-%D1%81%D0%BC%D1%8A%D1%80%D1%82%D1%82%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BE%D1%82-%D1%80%D0%B5%D0%B9%D1%81%D0%B0-%D0%BD%D0%B0-%E2%80%9E%D1%8E%D0%BD%D0%B8%D0%BE%D0%BD-%D0%B8%D0%B2%D0%BA%D0%BE%D0%BD%D0%B8%E2%80%9C-%D0%B1%D0%B8%D0%BB%D0%B8-%D1%86%D0%B5%D0%BB%D0%B8%D1%82%D0%B5-%D0%B2-%D0%BD%D0%B0%D1%84%D1%82%D0%B0-%D0%B4%D0%BE%D0%B1%D1%80%D0%B5-%D1%87%D0%B5-%D0%BD-news701326.html", "text": "Пострадалите от рейса на „Юнион Ивкони“ били целите в нафта, добре че не е имало искра. Рейсът внезапно се наклонил и поел към канавката. Това обяви пред Нова тв д-р Валентин Вълчев от болницата в Ямбол. „В 23 часа пристигна първият пациент, а 40 минути по-късно пострадалите вече бяха 13. Прегледах шофьора и той беше адекватен“, добави медикът. Припомняме, че 50-годишният Валентин от Поморийско е шофьорът на автобуса, който снощи се преобърна в канавка на автомагистрала „Тракия“. При инцидента бяха ранени десет души, сред които и самият шофьор. Те са настанени в болниците в Ямбол и Бургас, като животът им е вън от опасност. От компанията „Юнион-Ивкони“, които са собственици на автобуса, който е пътувал към Слънчев бряг, са категорични, че машината е била технически изправна. Шофьорът пък е с дългогодишен стаж зад волана. Пострадалите разказват, че шофьорът е бил един. Сутринта той тръгнал от Поморие за София, а следобед направил обратния курс, при който стана инцидентът. Според пътниците водачът е заспал над волана и видимо бил много уморен. „Една рускиня му пускаше музика, за да го държи. Личеше си, че не е в много добра кондиция“, добави пътник, който не е пострадал. Пътник от автобуса е казал, че автобуса е бил засечен от автомобил. Това заяви пред Би Ти Ви управителят на фирмата \"Юнион Ивкони\" Георги Атанасов. Той заяви, че версията на фирмата ще е именно засичане на автобуса, самият шофьор е бил изключително притеснен и не е дал обяснение. На въпрос дали нещо е тракало, Атанасов не се нае да потвърди, но заяви, че автобусът е минал технически преглед преди 10 дни. По данни на дневниците този шофьор предният ден е почивал. Ако е направил услуга на свой колега, това е щяло да бъде отразено. По думите на Атанасов всички автобуси са произведени с електронно ограничение на скоростта до 100 кв. в час и нямало как да се движат с по-висока. Шофьорът работи във фирмата от около 18 месеца.", "date": "2017.10.31", "title": "НА КОСЪМ ОТ СМЪРТТА! Пострадалите от рейса на „Юнион Ивкони“ били целите в нафта, добре че не е имало искра"}
{"url": "http://pik.bg/%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BE%D1%87%D0%B0%D0%BA%D0%B2%D0%B0%D1%82-%D0%BF%D0%B5%D0%BA%D0%B8%D0%BD-%D0%B8-%D0%BC%D0%BE%D1%81%D0%BA%D0%B2%D0%B0-%D0%B4%D0%B0-%D0%BF%D0%BE%D0%BC%D0%BE%D0%B3%D0%BD%D0%B0%D1%82-%D0%B2-%D1%83%D1%81%D0%B8%D0%BB%D0%B8%D1%8F%D1%82%D0%B0-%D0%B7%D0%B0-%D0%BF%D0%BE-%D1%81%D0%B5%D1%80%D0%B8%D0%BE%D0%B7%D0%B5%D0%BD-%D0%BD%D0%B0%D1%82%D0%B8%D1%81%D0%BA-%D1%81%D1%80%D0%B5%D1%89%D1%83-%D0%BA%D0%BD%D0%B4%D1%80-news701324.html", "text": "Съединените щати разчитат, че Пекин и Москва ще помогнат в усилията за оказване на по-сериозен натиск срещу Северна Корея. Това заяви ръководителят на екипа на Белия дом Джон Кели, цитиран от Фокс Нюз По думите му, „благодарение на страни като Китай“ ръководството на Северна Корея ще успее да завърши ядрената си програма. Кели изрази надежда, че Китай все пак ще се присъедини към международната общност и също ще окаже сериозен натиск на Пхенян. „Възлагаме големи надежди и на Русия“, добави той.", "date": "2017.10.31", "title": "В Белия дом очакват Пекин и Москва да помогнат в усилията за по-сериозен натиск срещу КНДР"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%E2%80%9E%D1%8E%D0%BD%D0%B8%D0%BE%D0%BD-%D0%B8%D0%B2%D0%BA%D0%BE%D0%BD%D0%B8%E2%80%9C-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D1%81%D0%B5-%D0%B4%D0%B0%D0%BB%D0%B8-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D0%BB%D0%B8%D1%8F-%D1%80%D0%B5%D0%B9%D1%81-%D0%B5-%D0%B2%D0%B7%D0%B5%D0%BB-%D0%BA%D1%83%D1%80%D1%81%D0%B0-%D0%BD%D0%B0-news701329.html", "text": "Проверява се дали шофьорът на катастрофиралия рейс е взел курса на колега сутринта. По нашия график въпросният шофьор е трябвало да тръгне в 17 часа от София. Не е имало втори шофьор в автобуса, защото линията позволява курсът де бъде изпълнен от един водач. Това обяви пред Нова тв изпълнителният шеф на „Юнион Ивкони“ Георги Атанасов. „Няма практика във фирмата да се взимат курсове на колеги, но се случва и е засечено от вътрешния контрол. Това ще проверим и днес“, допълни директорът. Атанасов е разговарял с шофьора и го е пита дали е бил засечен, или е заспал, не е получил отговор. „Водачът бе много притеснен от случилото се и не даде еднозначен отговор. Ще се изясни и това. Иначе е нормално да се появяват версии“, завърши шефът.", "date": "2017.10.31", "title": "Шефът на „Юнион Ивкони“: Проверява се дали шофьорът на катастрофиралия рейс е взел курса на колега"}
{"url": "http://pik.bg/%D1%80%D0%B5%D0%B3%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%B5-%D0%BE%D1%82%D0%B4%D0%B5%D0%BB%D0%B8%D0%BB%D0%BE-80-%D0%BC%D0%BB%D0%BD-%D0%BB%D0%B2-%D0%B7%D0%B0-%D0%B7%D0%B8%D0%BC%D0%BD%D0%BE%D1%82%D0%BE-%D0%BF%D0%BE%D1%87%D0%B8%D1%81%D1%82%D0%B2%D0%B0%D0%BD%D0%B5-%D0%BD%D0%B0-%D0%BF%D1%8A%D1%82%D0%B8%D1%89%D0%B0%D1%82%D0%B0-news701323.html", "text": "Регионалният министър Николай Нанков ще представи днес създадената организация за предстоящото зимно поддържане на пътищата в страната, съобщава Нова телевизия. За това министерството е отделило 80 милиона лева. Общо 3 000 машини ще помагат за чистенето на републиканската пътна мрежа. Освен министър Нанков, на срещата ще присъстват и директорите на областните пътни управления в страната. Зимното поддържане на пътищата се въвежда от 1 ноември.", "date": "2017.10.31", "title": "Регионалното министерство е отделило 80 млн. лв за зимното почистване на пътищата"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BF%D0%B5%D0%BD%D1%82%D0%B0%D0%B3%D0%BE%D0%BD%D0%B0-%D0%B4%D0%BE%D0%BF%D1%83%D1%81%D0%BA%D0%B0-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D1%82%D0%B0-%D0%B7%D0%B0-%D0%BD%D0%B0%D0%BD%D0%B0%D1%81%D1%8F%D0%BD%D0%B5-%D0%BD%D0%B0-%D1%8F%D0%B4%D1%80%D0%B5%D0%BD-%D1%83%D0%B4%D0%B0%D1%80-%D0%B1%D0%B5%D0%B7-%D1%80%D0%B0%D0%B7%D1%80%D0%B5%D1%88%D0%B5%D0%BD%D0%B8%D0%B5-%D0%BE%D1%82-%D0%BA%D0%BE%D0%BD%D0%B3%D1%80%D0%B5-news701325.html", "text": "Министърът на отбраната на САЩ Джеймс Матис допусна като вероятен сценария, при който американският президент може да се разпореди без разрешението на Конгреса да нанесе превантивен ядрен удар в отговор на неизбежно нападение над САЩ, предаде Интерфакс, цитирани от Фокус. „Ако видим, че някоя страна се готви да нанесе ядрен удар и това е неизбежно, то мога да си го представя. Това обаче не е единственото средство в нашия набор от инструменти“, каза министърът на отбраната в хода на слушания в комисията по външните работи в Сената. Той подчерта, че САЩ може да нанесат превантивен удар без разрешение на Конгреса само тогава, когато това е единственият начин да се предотврати неизбежен удар.", "date": "2017.10.31", "title": "Шефът на Пентагона допуска възможността за нанасяне на ядрен удар без разрешение от Конгреса"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B8%D0%B7%D1%82%D0%B8%D1%87%D0%B0-%D0%BA%D1%80%D0%B0%D0%B9%D0%BD%D0%B8%D1%8F%D1%82-%D1%81%D1%80%D0%BE%D0%BA-%D0%B4%D0%B0-%D0%BF%D0%BB%D0%B0%D1%82%D0%B8%D0%BC-%D0%B4%D0%B0%D0%BD%D1%8A%D1%86%D0%B8%D1%82%D0%B5-%D0%B7%D0%B0-%D0%B8%D0%BC%D0%BE%D1%82-%D0%B8-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BF%D0%BE%D1%87%D0%B2%D0%B0%D1%82-%D0%BD%D0%B8-%D1%81-%D0%BB%D0%B8%D1%85%D0%B2%D0%B8-news701328.html", "text": "Изтича крайният срок за плащане на последната вноска за данък сгради и данък МПС за 2017 г. След 31 октомври дължимите суми за местни данъци започват да се начисляват лихви. Плащането може да се прави във всеки от 22-та районни отдела на дирекция \"Общински приходи\" в София, независимо от адреса на имота. Всички каси разполагат с устройства за плащане с дебитни или кредитни карти. Плащане на местни данъци и такси може да се прави по банков път, а най-удобно е онлайн през електронната страница на общината. В районните служби може да ви бъде издаден и ПИН-код, с който да си правите справки или да плащате онлайн. До края на месец ноември изтича срокът за последната вноска на такса битови отпадъци за 2017 г., напомнят още от дирекция \"Общински приходи\".", "date": "2017.10.31", "title": "ВАЖНО! Изтича крайният срок да платим данъците за имот и автомобил, почват ни с лихви "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D0%B2%D0%B5%D1%82%D0%B8%D0%BB%D0%BE-%D0%B2-%D0%BC%D0%B5%D0%B4%D0%B8%D1%86%D0%B8%D0%BD%D0%B0%D1%82%D0%B0-%D0%BF%D0%BE%D0%B4%D0%BE%D0%B7%D0%B8%D1%80%D0%B0-%D0%BC%D1%80%D1%8A%D1%81%D0%BD%D0%B0-%D0%B0%D1%84%D0%B5%D1%80%D0%B0-%D1%81%D1%80%D0%B5%D1%89%D1%83-%D0%B3%D0%B5%D0%BD-%D0%BD%D0%B8%D0%BA%D0%BE%D0%BB%D0%B0%D0%B9-%D0%BF%D0%B5%D1%82%D1%80%D0%BE%D0%B2-%D0%BF%D1%80%D0%BE%D1%84-%D0%B3%D0%B5%D0%BD%D1%87%D0%BE-news701341.html", "text": "Проф. Генчо Начев се чуди на оставката на ген. Николай Петров и смята, че цялата работа е скроена срещу него, защото е засегнал интересите на някого. „Как точно стоят нещата около поръчката не мога кажа, защото не съм запознат. В случая обаче става въпрос за нещо друго. За да се направи оществена поръчка тя минава първо през Борда на директорите. След това този търг отива в Агенцията за Обществени поръчки, която го съгласува с европейски орган и накрая се качва в сайта. След това влизат специалисти в търга. Директорът не може да е председател на комисията. Цялата работа е скроена, защото 100% има засегнати. И какво става. Ценните хора, като професионалисти, не са толкова много, а ние правим всичко, за да го очерним. Достатъчно стойностен човек е ген. Петров, за да му бъда адвокат. Не мога да кажа дали е сбъркал. Има нарушени интереси. Това е сигурно“, сподели светилото на родната кардиохихургия. Той допълни, че в момента министерството готви промени в договорното начало и търговете за лекарства, правилата за контрол на качеството на медицинската дейност. „Тези промени ще нарушат много интереси. Къде е комисията? Как се стигнало до отваряне на цените? В комисията има юрист и финансист. Много специалисти. Те проверяват изискванията. Какво са гледали“, попита професорът. Според него човек от екипа трябва да го наследи. „Ако прекъснем нещата, които са задействани, е глупаво и пак се връщаме в началото. Човек, близък до ген. Петров трябва да поеме неща, защото ще е запознат със свършеното до момента“, завърши Начев.", "date": "2017.10.31", "title": "ЕКСКЛУЗИВНО! Светило в медицината подозира мръсна афера срещу ген. Николай Петров! Проф. Генчо Начев убеден: Работата е скроена, засегнал е нечии интереси "}
{"url": "http://pik.bg/%D0%B6%D0%B5%D0%BD%D1%81%D0%BA%D0%B8-%D0%BF%D1%80%D0%B0%D0%B7%D0%BD%D0%B8%D0%BA-%D1%81%D0%BB%D1%83%D1%88%D0%B0%D0%B9%D1%82%D0%B5-%D0%BF%D0%BE%D0%BB%D0%BE%D0%B2%D0%B8%D0%BD%D0%BA%D0%B8%D1%82%D0%B5-%D0%B8-%D0%B3%D0%B8-%D0%BF%D0%BE%D1%87%D0%B8%D1%82%D0%B0%D0%B9%D1%82%D0%B5-news701335.html", "text": "15-ят слънчев ден е своеобразен женски празник. Той е посветен на Божията майка, Хранителката на Небесния поток и се счита за ден на почитане на жената. Това е време за откровения и пробуждане на способностите, пише астрологът Ивелина Пенчева в новия си хороскоп. Към всяка жена трябва да се отнасяте с особено внимание, добавя тя. \"Жената се счита днес за господарка на положението. Мъжете трябва да се вслушват в мнението на нежната половина на човечеството и да изпълняват безпрекословно. Да се доверяват на женската интуиция. Спорове с жена в този ден е знак за причиняване на зло към Небето“, предупреждава астрологът. „Освобождавайте се от всичко ненужно. Препоръчва се влажно почистване на дома, изкъпване, подстригване. Добре е да напръскате стаите със светена вода. Хубав ден за сключване на съюзи. Добре е да се приготвят лекарства и настойки. Работата в този ден трябва да носи радост и удоволствие, иначе се откажете от нея. Не трябва да се напрягате, да не се вдига тежко и да се избягва тежката работа. Да не се пали огън в гората. Никакви финансови операции в този ден да не се извършват. Не трябва да се пренебрегват никакви знаци.“, съветва Ивелина Пенчева. „Препоръчва се диета с мед, сокове, плодове. Да се консумират повече цитрусови плодове“, добавя тя. „В облеклото се препоръчва оранжево и сребристо. Откажете се от ярко-зелен цвят. Сънищата пък са пророчески. Сън, свързан с водата, е гаранция за успех, пари, награда. Да видите небето и да летите насън пък означава укрепване на здравето. Прием на храна – добро известие, помощ. Да видите дреха и как я обличате – знак за пътуване, промени. Не е хубаво да виждате животни и птици насън. Да гледате куче – знак за предателство от близки хора, котка – подлост и кражба“, обяснява астрологът.", "date": "2017.10.31", "title": "Женски празник! Слушайте половинките и ги почитайте"}
{"url": "http://pik.bg/%D0%BC%D0%B0%D1%87%D0%BE%D0%B2%D0%B5%D1%82%D0%B5-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%B4%D0%BD%D0%B5%D1%81-%D0%B7%D0%B4%D1%80%D0%B0%D0%B2%D0%B8-%D0%B1%D0%B8%D1%82%D0%BA%D0%B8-%D0%B2-%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D0%BB%D0%B8%D0%B3%D0%B0-news701342.html", "text": "Футболните мачове по телевизията днес, с български коментар. Срещи от груповата фаза на Шампионска лига: 21:45 часа Рома - Челси, бТВ Екшън, 21:45 часа Олимпиакос - Барселона, РИНГ. Битката в група \"С\" е изключително интересна, след 3 изиграни кръга лидер е Челси със 7 точки. Следват Рома с 5 пункта, Атлетико с 2 точки и Карабах с една. Очакванията са за борба до последния кръг за първите две места, даващи право за участие в 1/8-финалите на турнира. В група \"D\" Барса е убедителен лидер с 9 точки, Ювентус е с 6 пункта, Спортинг Лисабон с 3, а Олимпиакос към момента е без спечелена точка в карето.", "date": "2017.10.31", "title": "Мачовете по телевизията днес! Здрави битки в Шампионска лига"}
{"url": "http://pik.bg/%D0%B1%D0%BE%D1%81%D1%8A%D1%82-%D1%81%D0%BF%D0%B0%D1%81-%D1%80%D1%83%D1%81%D0%B5%D0%B2-%D1%82%D0%B2%D1%8A%D1%80%D0%B4%D0%BE-%D0%B7%D0%B0%D0%B4-%D0%B4%D0%B5%D0%BB%D0%B8%D0%BE-%D1%80%D0%BE%D1%81%D0%B8-%D0%BA%D1%83%D0%BF%D0%B0%D1%82%D0%B0-%D1%81%D1%82%D0%B0%D0%B2%D0%B0-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82-%D0%B7%D0%B0-%D0%BB%D0%B5%D0%B2%D1%81%D0%BA%D0%B8-news701332.html", "text": "Левски Лудогорец Делио Роси Димитър Пиргов Жорди Гомес Васил Панайотов Антони Белмонт Божидар Митрев Роман Прохазка Удинезе Антонио Вутов Въпреки слабото представяне на в дербито с и загубата с 0:2 собственикът Спас Русев не губи доверие в треньора . Босът стои плътно зад гърба на италианеца и ще му даде достатъчно време да разгърне идеите си. Титлата вече е мираж - “сините” изостават на 11 точки зад разградчани. Така Купата на България се превръща в основен приоритет. Утре на “Герена” ще разберат съперника си за 1/4-финала. Другата цел пред наставника е да изгради боеспособен отбор, който да се представи на ниво в евротурнирите през следващото лято. За изпълнението й босът не смята да пести средства. Напротив, той е дал картбланш на Роси да направи мащабна зимна селекция. Първоначално Спас Русев е планирал в отбора през зимата да акостират максимум трима нови, но се очаква бройката да нарасне до 5-6. Причината е, че в отбора има доста пробойни и те са видни за всички. Треньорът ще може да си подбере играчи за постовете централен нападател, крило, бек, централен защитник и вратар. Възможно е дори да бъде взет още един халф, пише в. \"Тема спорт\". Ще има и раздяла с играчи. Клубът ще пробва да продаде и Нелуц Рошу. Румънецът бе единственият играч, за когото “сините” платиха трансферна сума през лятото. За да го привлекат от румънския шампион Виторул, на “Герена” се бръкнаха със 100 хил. евро. Рошу обаче не успява да впечатли Делио Роси и така и не е изиграл нито един двубой под ръководството на италианеца. За центъра на полузащитата треньорът разполага с , и . До момента нито един от футболистите с изтичащи договори през лятото не е получил предложение да преподпише. В тази графа влизат , Димитър Пиргов, Васил Панайотов и . А със статут на преотстъпен от е .", "date": "2017.10.31", "title": "Босът Спас Русев твърдо зад Делио Роси! Купата става приоритет за Левски"}
{"url": "http://pik.bg/%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5-%D0%B4%D0%B6%D1%83%D0%BB%D0%B8%D0%B0%D0%BD-%D0%B0%D1%81%D0%B0%D0%BD%D0%B6-%D0%BE%D0%B1%D0%BC%D0%B8%D1%81%D0%BB%D1%8F%D0%BB-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D1%82%D0%B0-%D0%B7%D0%B0-%D0%BF%D0%BE%D0%BB%D1%83%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%BE-%D1%83%D0%B1%D0%B5%D0%B6%D0%B8%D1%89%D0%B5-%D0%B2-%D1%80%D1%83%D1%81%D0%B8%D1%8F-news701293.html", "text": "Основателят и главен редактор на „Уикилийкс“ Джулиан Асанж заяви в предаването „Познер“на руския „Първи канал“, че е разглеждал възможността за получаване на убежище в Русия. „Разглеждах всички възможни варианти, сред които бе и възможността да получа политическо убежище в Русия“, заяви Асанж. Той уточни, че не е стигнал до такъв вариант, въпреки че лично е съветвал бившият агент на АНБ Едуард Сноудън за подобно нещо. По думите на Асанж, за него „е по-добре да остане в страна, която не е политически опонент на Запада“. „Еквадор никога не се е възприемал като противник на Запада. Ако бях поискал убежище в Русия, това щеше да се използва веднага в кампаниите на западната преса“, поясни Джулиан Асанж.", "date": "2017.10.31", "title": "Признание! Джулиан Асанж обмислял възможността за получаване на политическо убежище в Русия"}
{"url": "http://pik.bg/%D0%BA%D0%BE%D0%BD%D0%B3%D1%80%D0%B5%D1%81%D1%8A%D1%82-%D0%BD%D0%B0-%D1%81%D0%B0%D1%89-%D0%BD%D0%B5-%D0%B5-%D0%B4%D0%B0%D0%B2%D0%B0%D0%BB-%E2%80%9E%D0%B7%D0%B5%D0%BB%D0%B5%D0%BD%D0%B0-%D1%81%D0%B2%D0%B5%D1%82%D0%BB%D0%B8%D0%BD%D0%B0%E2%80%9C-%D0%B7%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%BE%D0%B5%D0%BD%D0%BD%D0%B0-%D1%81%D0%B8%D0%BB%D0%B0-%D1%81%D1%80%D0%B5%D1%89%D1%83-%D0%BA%D0%BD%D0%B4%D1%80-news701291.html", "text": "Конгресът на САЩ не е давал разрешение за използването на военна сила срещу КНДР. Това потвърди пред Комисията на Сената по международните въпроси държавният секретар Рекс Тилърсън, съобщава РИА Новости. На въпрос на сенатор дали би могъл да потвърди, че от Конгреса не са давали разрешение за използването на военна сили срещу КНДР, Тилърсън отговори утвърдително. Законите за разрешаването на използването на военна сила в чужбина бяха прети от Конгреса на САЩ през 2001 и 2002 година. Първия бе приет след терористичните актове на 11 септември 2001 година, а вторият – преди военната операция на САЩ  в Ирак, стартирала през март 203 година.", "date": "2017.10.31", "title": "Конгресът на САЩ не е давал „зелена светлина“ за използването на военна сила срещу КНДР"}
{"url": "http://pik.bg/%D1%81%D0%B5%D0%B4%D0%B5%D0%BC-%D1%83%D0%B1%D0%B8%D1%82%D0%B8-%D0%B7%D0%B0-%D0%B4%D0%B5%D0%BD%D0%BE%D0%BD%D0%BE%D1%89%D0%B8%D0%B5-%D0%B2-%D0%BC%D0%B5%D0%BA%D1%81%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D1%89%D0%B0%D0%B1-%D0%BF%D1%83%D0%B5%D0%B1%D0%BB%D0%B0-news701294.html", "text": "Седем човека са били убити в рамките на последното денонощие в мексиканския щат Пуебла, съобщава електронното издание Proceso. Трима от тях са били разстреляни по време на любителски футболен мач. Неизвестни пристигнали с няколко автомобила на футболно игрище в района Санта Мария Салмимилулико и убили трима от играещите. Отбелязва се, че това е втори подобен разстрел на футболно игрище в Мексико за последните дни. В неделя двама души бяха убити по време на любителски мач в град Чилпансинго в щата Гереро. Още четирима души бяха убити в населения пункт Сан Педро Тлалтенанго. Те били застреляни докато превозвали крава за продан. По предварителни данни убийствата са свързани с разчистване на сметки между банди, занимаващи се с кражба на гориво от подзебни тръбопроводи.", "date": "2017.10.31", "title": "Седем убити за денонощие в мексиканския щаб Пуебла"}
{"url": "http://pik.bg/%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE%D0%BA%D0%B0%D0%B7%D0%B0-%D1%83%D0%BA%D1%80%D0%B0%D1%81%D0%B0%D1%82%D0%B0-%D0%BD%D0%B0-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%B7%D0%B0-%D1%85%D0%B5%D0%BB%D0%BE%D1%83%D0%B8%D0%BD-news701295.html", "text": "Американският президент Доналд Тръмп качи в личния си профил в „Туитър“ кратко филмче, в което показа как е украсен Белия дом за Хелоуин, съобщава електронното издание Лайф. На кадрите се виждат гигантски паяци по фасадата на Белия дом. През 2016 година Белият дом бе украсен в стила на приказките „Питър Пан“ и „Алиса в страната на чудесата“. Барак и Мишел Обама, отбелязвайки последния си Хелоуин като президентска двойка, организираха голям празник, като по традиция лично връчваха на пристигащите гости сладки неща.", "date": "2017.10.31", "title": "За празника! Доналд Тръмп показа украсата на Белия дом за Хелоуин"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%88%D0%B5%D1%84%D1%8A%D1%82-%D0%BD%D0%B0-%D0%BF%D0%B8%D1%80%D0%BE%D0%B3%D0%BE%D0%B2-%D0%BD%D0%B0%D0%B4%D1%83%D1%88%D0%B8-%D0%B7%D0%B0%D0%B3%D0%BE%D0%B2%D0%BE%D1%80-%D1%81%D1%80%D0%B5%D1%89%D1%83-%D0%B3%D0%B5%D0%BD-%D0%BF%D0%B5%D1%82%D1%80%D0%BE%D0%B2-%D0%BF%D1%80%D0%BE%D1%84-%D0%B1%D0%B0%D0%BB%D1%82%D0%BE%D0%B2-%D1%82%D0%BE%D0%B2%D0%B0-%D0%B5-%D0%BD%D0%B5%D0%BF%D1%80%D0%B8%D1%8F%D1%82%D0%BD%D0%BE--news701334.html", "text": "Оставката на министър Николай Петров е неприятно събитие, той беше поел инициатива за обща информация за случващото се в болниците. Да изготви проект как да се закупуват продукти, медикаменти, надявам се да има последователност, това явно не се хареса на някого. Като директор на болница се надявах да има яснота за възнагражденията на лекарите и медицинските сестри - това каза директорът на болница \"Пирогов\" проф. Асен Балтов пред БНТ. Медицинската сестра, която беше нападната в болницата, се подобрява, до края на седмицата вероятно ще бъде изписана за домашно лечение. Поне 2 месеца ще бъде в болничен заради травмите. Издаваме нови указания, правим опит да засилим сигурността в болницата. Токсикология, неврохирургия и вътрешната клиника са рискови. Ще подобрим видеонаблюдението, инсталираме допълнителни паник бутони, каза Балтов. В \"Пирогов\" има и дежурен служител от СДВР, имаше грешна информация, че имаме проблем с тях. И днес ще разговаряме за подобрение на охранителната дейност, съобщи още директорът на \"Пирогов\". За 10 дни ще бъде подобрена сигурността в токсикологията, а до края на месеца ще е готова и вътрешната клиника. Оставката на министър Николай Петров е неприятно събитие, той беше поел инициатива за обща информация за случващото се в болниците. Да изготви проект как да се закупуват продукти, медикаменти, надявам се да има последователност, това явно не се хареса на някого. Като директор на болница се надявах да има яснота за възнагражденията на лекарите и медицинските сестри - това каза директорът на болница \"Пирогов\" проф. Асен Балтов пред БНТ. Медицинската сестра, която беше нападната в болницата, се подобрява, до края на седмицата вероятно ще бъде изписана за домашно лечение. Поне 2 месеца ще бъде в болничен заради травмите. Издаваме нови указания, правим опит да засилим сигурността в болницата. Токсикология, неврохирургия и вътрешната клиника са рискови. Ще подобрим видеонаблюдението, инсталираме допълнителни паник бутони, каза Балтов. В \"Пирогов\" има и дежурен служител от СДВР, имаше грешна информация, че имаме проблем с тях. И днес ще разговаряме за подобрение на охранителната дейност, съобщи още директорът на \"Пирогов\". За 10 дни ще бъде подобрена сигурността в токсикологията, а до края на месеца ще е готова и вътрешната клиника. Оставката на министър Николай Петров е неприятно събитие, той беше поел инициатива за обща информация за случващото се в болниците. Да изготви проект как да се закупуват продукти, медикаменти, надявам се да има последователност, това явно не се хареса на някого. Като директор на болница се надявах да има яснота за възнагражденията на лекарите и медицинските сестри - това каза директорът на болница \"Пирогов\" проф. Асен Балтов пред БНТ. Медицинската сестра, която беше нападната в болницата, се подобрява, до края на седмицата вероятно ще бъде изписана за домашно лечение. Поне 2 месеца ще бъде в болничен заради травмите. Издаваме нови указания, правим опит да засилим сигурността в болницата. Токсикология, неврохирургия и вътрешната клиника са рискови. Ще подобрим видеонаблюдението, инсталираме допълнителни паник бутони, каза Балтов. В \"Пирогов\" има и дежурен служител от СДВР, имаше грешна информация, че имаме проблем с тях. И днес ще разговаряме за подобрение на охранителната дейност, съобщи още директорът на \"Пирогов\". За 10 дни ще бъде подобрена сигурността в токсикологията, а до края на месеца ще е готова и вътрешната клиника.", "date": "2017.10.31", "title": "ЕКСКЛУЗИВНО! Шефът на \"Пирогов\" надуши заговор срещу ген. Петров! Проф. Балтов: Това е неприятно събитие"}
{"url": "http://pik.bg/%D1%85%D0%B8%D0%BB%D0%B0%D1%80%D0%B8-%D0%BA%D0%BB%D0%B8%D0%BD%D1%82%D1%8A%D0%BD-%D1%89%D0%B5-%D1%81%D0%B5-%D0%BC%D0%B0%D1%81%D0%BA%D0%B8%D1%80%D0%B0-%D0%B7%D0%B0-%D1%85%D0%B5%D0%BB%D0%BE%D1%83%D0%B8%D0%BD-%D0%BA%D0%B0%D1%82%D0%BE-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-news701322.html", "text": "Бившата първа дама и бивш държавен секретар на САЩ Хилари Клинтън демонстрира чувството си за хумор по време на събитие, посветено на представянето на книгата й „Какво се случи“, съобщава CBS. Тя заяви, че на Хелоуин най-вероятно ще се маскира, като ... президента. „Възможно е да се маскирам като президента“, заяви госпожа Клинтън в отговор на въпрос, мислила ли е как ще отпразвнува Хелоуин.", "date": "2017.10.31", "title": "Хилари Клинтън ще се маскира  за Хелоуин като... президента"}
{"url": "http://pik.bg/%D1%87%D0%B5%D1%87%D0%B5%D0%BD%D0%B5%D1%86%D1%8A%D1%82-%D0%B0%D0%B4%D0%B0%D0%BC-%D0%BE%D1%81%D0%BC%D0%B0%D0%B5%D0%B2-%D0%B8-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BC%D1%83-%D0%BE%D1%82%D0%BA%D0%B0%D0%B7%D0%B0%D0%BB%D0%B8-%D0%B4%D1%8A%D1%80%D0%B6%D0%B0%D0%B2%D0%BD%D0%B0-%D0%BE%D1%85%D1%80%D0%B0%D0%BD%D0%B0-%D1%81%D0%BB%D0%B5%D0%B4-%D0%BF%D1%80%D0%B5%D0%B4%D0%B8%D1%88%D0%BD%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D1%81%D1%80%D0%B5%D1%89-news701296.html", "text": "Обвиненият в подготовката на покушение срещу руския президент Владимир Путин чеченец Адам Осмаев и неговата съпруга Амина Окуева, чиито автомобил бе подложен на обстрел в района на Киев, са отказали охрана след предишното нападение над тях, датиращо от началото на лятото, съобщи „Украинская правда“, цитирани от Фокус. Изданието се позовава на представител на украинската полиция. По-рано стана известно, че автомобилът, в който са се намирали Осмаев и Окуева е бил подложен на обстрел, докато е преминавал на жп-прелез в близост до украинската столица. В резултат на нападението Окуева е загинала, а съпругът й е ранен. Предишното покушение над двамата бе извършено в Киев в началото на лятото. Тогава Осмаев бе ранен, а нападателят бе неутрализиран от Окуева. Двамата са отказали държавна охрана няколко месеца след първото нападение. Не се посочват причините за решението им.", "date": "2017.10.31", "title": "Чеченецът Адам Осмаев и съпругата му отказали държавна охрана след предишно нападение срещу тях"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%82%D0%B5-%D0%B4%D0%B5%D0%BF%D1%83%D1%82%D0%B0%D1%82%D0%B8-%D1%89%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B3%D0%BB%D0%B0%D1%81%D1%83%D0%B2%D0%B0%D1%82-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news701298.html", "text": "Споразумението за Брекзит ще трябва да залегне в британското законодателство и да стане обект на внимателно разискване и гласуване на британските депутати в Камарата на общините и Камарата на лордовете, съобщава The Times, цитирани от Фокус. Досега премиерът Тереза Мей и министърът за Брекзит Дейвид Дейвис настояваха да бъде дадена възможност на парламента да гласува за крайната сделка. Министрите обаче се съгласиха, че позициите им са несъстоятелни и правителството ще трябва да заложи ключови елементи от споразумението за излизане на Великобритания от Европейския съюз директно в британското законодателство. Този компромис може да бъде оповестен още в началото на следващия месец. Той открива перспективи за дълга парламентарна битка и разединение в навечерието на Брекзит, отбелязва изданието.", "date": "2017.10.31", "title": "Британските депутати ще трябва да гласуват сделката за Брекзит"}
{"url": "http://pik.bg/%D1%81%D0%BB%D0%B5%D0%B4-%D1%83%D0%B6%D0%B0%D1%81%D0%B0-%D0%BD%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-50-%D0%B3%D0%BE%D0%B4%D0%B8%D1%88%D0%B5%D0%BD-%D0%BE%D1%82-%D0%BF%D0%BE%D0%BC%D0%BE%D1%80%D0%B8%D0%B9%D1%81%D0%BA%D0%BE-%D0%B5-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BD%D0%B0-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0%D0%BB%D0%B8%D1%8F-%D1%81%D0%B5-%D0%B0%D0%B2%D1%82%D0%BE%D0%B1%D1%83%D1%81-news701303.html", "text": "50-годишният Валентин от Поморийско е шофьорът на автобуса, който снощи се преобърна в канавка на автомагистрала „Тракия“, съобщава Флагман, позовавайки се на свои източници. При инцидента бяха ранени десет души, сред които и самият шофьор. Те са настанени в болниците в Ямбол и Бургас, като животът им е вън от опасност. От компанията „Юнион-Ивкони“, които са собственици на автобуса, който е пътувал към Слънчев бряг, са категорични, че машината е била технически изправна. Шофьорът пък е  с дългогодишен стаж зад волана. Предсталителят на фирмата Кирил Чачев уточнява пред изданието, че преди да тръгне от София, автобусът е преминал задължителният преглед. \"Преди 10 дни автобусът мина задължителния годишен технически преглед. Превозното средство е произведено пред 2005 година  - сравнително ново. Разговарях с разследващите полицаи, за да разбера какви са причините довели до инцидента, но все още няма яснота. Доколкото разбрах се работи по няколко версии\", коментира Чачев. Той добави, че са изпратени хора, за да проверят какво е състоянието на пострадалите, като за радост между тях няма тежко пострадали. Според него, инцидентът може да е бил предизвикан дори от силния вятър.", "date": "2017.10.31", "title": "След ужаса на „Тракия“! 50-годишен от Поморийско е шофьорът на преобърналия се автобус"}
{"url": "http://pik.bg/%D0%BA%D0%B0%D1%80%D0%BB%D0%B5%D1%81-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D0%B8-%D0%B8%D0%B7%D1%8F%D0%B2%D0%BB%D0%B5%D0%BD%D0%B8%D0%B5-%D0%BE%D1%82-%D0%B1%D0%B5%D0%BB%D0%B3%D0%B8%D1%8F-%D0%B4%D0%BD%D0%B5%D1%81-news701299.html", "text": "Отстраненият от Мадрид от длъжността глава на Каталуния Карлес Пучдемон ще направи днес изявление от Белгия. Товя обяви неговият заместник Ориол Жункерас, цитиран от Europa Press. Според информацията на телевизонния канал 324, речта на Пучдемон е предвидена за около 13:30 часа българско време. Жункерас разясни, че в обръщението си Пучдемон ще говори за това какво прави в Брюксел. По-рано стана ясно, че Пучдемон е заминал за Белгия заедно с четирима свои съветници.", "date": "2017.10.31", "title": "Карлес Пучдемон ще направи изявление от Белгия днес"}
{"url": "http://pik.bg/%D0%BD%D0%B5%D1%83%D0%B4%D0%BE%D0%B1%D0%B5%D0%BD-%D1%81%D1%8A%D0%BF%D0%B5%D1%80%D0%BD%D0%B8%D0%BA-%D0%B3%D1%80%D0%B8%D1%88%D0%BE-%D1%82%D1%80%D1%8A%D0%B3%D0%B2%D0%B0-%D1%81%D1%80%D0%B5%D1%89%D1%83-%D1%80%D0%B8%D1%88%D0%B0%D1%80-%D0%B3%D0%B0%D1%81%D0%BA%D0%B5-%D0%BD%D0%B0-%E2%80%9E%D0%BC%D0%B0%D1%81%D1%82%D1%8A%D1%80%D1%81%E2%80%9C-%D0%B0-%D0%B2-%D0%BF%D0%B0%D1%80%D0%B8%D0%B6-news701289.html", "text": "Григор Димитров ще играе срещу французина Ришар Гаске в първия си мач от турнира от сериите „Мастърс“ в Париж, съобщава сайтът на състезанието. Българинът започва участието си направо от втория кръг на надпреварата. В мач от първия кръг Гаске отстрани сънародника си  Беноа Пер с 6:3, 4:6, 6:4. Димитров и Гаске ще се изправят един срещу друг за осми път в турнири на Асоциацията на професионалните тенисисти. До момента българинът има само два спечелени мача срещу Гаске. Мачът между Димитров и французина най-вероятно ще се изиграе утре.", "date": "2017.10.31", "title": "Неудобен съперник! Гришо тръгва срещу Ришар Гаске на „Мастърс“-а в Париж"}
{"url": "http://pik.bg/51-%D0%B3%D0%BE%D0%B4%D0%B8%D1%88%D0%B5%D0%BD-%D0%B3%D0%B5%D1%80%D0%BC%D0%B0%D0%BD%D0%B5%D1%86-%D0%BF%D0%BE%D0%B5%D0%BC%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D1%82%D0%B8%D0%BC-%D0%BD%D0%B0-%D0%B0%D0%B2%D1%81%D1%82%D1%80%D0%B8%D1%8F-news701301.html", "text": "51-годишният германски спецалист Франко Фода бе назначен за селекционер на националния отбор на Австрия по футбол, съобщава Спортал. 51-годишният Фода, който в момента води австрийския тим Щурм (Грац), наследява на поста Марсел Колер, който напусна след провала на тима в квалификациите за Мондиал 2018. Фода ще подпише договор до края на 2019 година с опция за продължаване до следващото лятото при класиране на тима за финалите на Евро 2020. Като футболист Фода има два мача за националния отбор на Германия през 1987 година. Като треньор той изведе Щурм (Грац) до Купата на Австрия през 2010 година, е през следващия сезон и до титлата.", "date": "2017.10.31", "title": "51-годишен германец поема националния тим на Австрия"}
{"url": "http://pik.bg/%D1%81%D0%B0%D0%B3%D0%B0-%D0%B5%D1%82%D0%BE-%D0%BA%D0%B0%D0%BA-%D0%BC%D0%BE%D1%82%D0%B0%D1%85%D0%B0-%D0%B4%D1%8F%D0%B4%D0%BE-%D0%BC%D0%B8%D1%82%D0%BA%D0%BE-%D0%B7%D0%B0-%D0%B4%D0%B0-%D0%BD%D0%B5-%D0%BF%D1%80%D0%BE%D0%B4%D0%B0%D0%B4%D0%B5-%D0%B3%D0%BE%D1%80%D0%B0%D1%82%D0%B0-%D1%81%D0%B8-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-news701102.html", "text": "Година и половина 87-годишен пловдивчанин се опитва да продаде на държавата горите си, които не може да обгрижва, възползвайки се от дадената от самата нея възможност. Обиколил институции в Пловдив, Пазарджик, Септември и Смолян, сам търсил начин да калкулира цената на имота си и накрая се оказал дисквалифициран от процедурите, без изобщо да бъде уведомен. Администрацията не работи, а пречи, съгласява се в края на сагата си Димитър Малинов с премиера Бойко Борисов. Чувствам се унизен и излъган, казва мъжът, който е преживял инсулт и с парите от продажбата възнамерявал да си помогне за лекарствата и възстановяването, съобщава Марица. Одисеята на дядо Митко започнала през април миналата година, когато случайно прочел, че Министерски съвет е гласувал пари за изкупуване на гори от частни стопани, които не могат да се грижат за тях. Тъкмо за мен, помислил си пенсионерът, който живее в Пловдив, но е роден в Пазарджишкия край и има в община Септември 2 дка наследствена борова гора. Първо отишъл в Горското стопанство в Пазарджик, откъдето потвърдили, че има такава директива, но още не е спуснат регламентът. Посъветвали пловдивчанина, докато това стане, да започне да комплектува документите и да си извади скица на гората. За да се снабди с този документ, Димитър Малинов се грабнал да иде и до Септември. Като се видял готов, отишъл да се поинтересува в тукашната Регионална дирекция по горите, откъдето пък му казали, че писмото е дошло, но още не са се събирали директорите на службите, за да се стиковат по изпълнението му, да изчака седмица и да подава документите. Дядо Митко чинно изтраял 7 дни, сложил книжата в найлонова торба и пак се качил на рейса за Пазарджик. Там пенсионерът се оказал първият, който се е заел да се възползва от дадената възможност. Взеха ми документите, без един, който също носех със себе си, твърди мъжът. И \"досието” на гората му потеглило към Южноцентрално държавно предприятие в Смолян, което изкупува терените. Срокът изтекъл на 20 септември миналата година, а през ноември комисия се събрала да разгледа постъпилите папки. Моята се оказала нередовна, но не съм разбрал, гневи се дядо Митко. Никой не му се обадил, че липсва една бланка, за да я добави и да се върне в процедурата. Поради пропуска бил отстранен от нея. Междувременно, като се закучили нещата, той отишъл пак в Регионалната дирекция по горите да пита докъде е стигнала работата. Процедурата приключи, отвърнали му оттам и пак го пратили в Пазарджик да се поинтересува конкретно за своя случай. Дядо Митко пак поел натам, където потвърдили, че е отстранен заради липса на един документ, от Пазарджик имало още един отхвърлен. Като не могли да го посъветват какво да прави, Димитър Малинов се качил на автобуса за Смолян и - право в предприятието, което изкупува горите. „Дойде една жена с папка и ми даде бележка”, разказва препатилият мъж. На хартийката, която вади от джоба, пише: „Към скицата за поземления имот трябва да има и партида за имота”. Юрисконсултът, с когото пенсионерът се срещнал, не знаел дали ще има втора процедура за изкупуване на гори и дал указания на собственика да звъни всеки месец след дата 15. От декември миналата година в средата на всеки месец дядо Митко звъни в Смолян. И така 10 месеца поред. „Вече не мога да търпя”, признал последния път мъжът. А служителката отсреща му обяснила, че предприятието е зависимо от отпуснатия бюджет и само министърът може да каже дали дядо Митко ще го огрее. „Той оглавява принципала”, рекла жената и пловдивчанинът се зачудил какво е принципал, но не могъл нищо да отвърне. Едните не прикрепили един от документите, другите пък не са ме уведомили, че трябва да дам и него - ето къде е немарливостта, не може да преглътне Димитър Малинов. Отишъл пак в Горското в Пазарджик да търси сметка защо оттам не са пратили пълния комплект. Една от служителките му влязла в положение и му го подготвила. Чак тогава мъжът го сравнил с една от своите бланки и установил, че всъщност го е имал през цялото време, но въпросната извадка от горскостопанския план не е била прикрепена от чиновниците. Направена е грешката, но трябва да има начин да се поправи, не губи надежда дядо Митко. Като ходил по различните инстанции, дядо Митко се поинтересувал колко пари може да вземе от гората си. Казвали му да си намери оценител, докато един служител накрая го съжалил, бръкнал в компютъра си в някакви таблици и му рекъл, че реалната цена на неговите борове със земята под тях е между 2800 и 3000 лева. Мъжът скромно поискал 2500 лв. „Значи, знаят. Просто някой трябва да пусне машината. За тях всичко може да се уреди по електронната поща, а аз съм старец на 87 г., може ли да ме мотаят така?!”, не може да се примири той.", "date": "2017.10.31", "title": "САГА! Ето как мотаха дядо Митко, за да не продаде гората си на държавата"}
{"url": "http://pik.bg/%D1%82%D1%80%D1%83%D1%81-70-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D1%82%D1%8A%D1%80%D1%81%D0%B8-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%BD%D0%BE%D0%B2%D0%B0-%D0%BA%D0%B0%D0%BB%D0%B5%D0%B4%D0%BE%D0%BD%D0%B8%D1%8F-news701302.html", "text": "Земен трус с магнитут 7,0 по скалата на Рихтер бе регистриран в Тихия океан, край бреговете на Нова Каледония, която е територия на Франция, собщават от Геоложката служба на Съединените щати. Според информацията, трусът е бил регистриран вчера в 04:42 часа българско време. Епицентърът е бил на 120 километра източно от град Тадин, а точката е била на дълбочина от 14,9 километра. Не се съобщава за жертви и разрушения.", "date": "2017.10.31", "title": "Трус! 7,0 по Рихтер разтърси района на Нова Каледония"}
{"url": "http://pik.bg/%D1%87%D0%B5%D1%87%D0%B5%D0%BD%D0%B5%D1%86%D1%8A%D1%82-%D0%B0%D0%B4%D0%B0%D0%BC-%D0%BE%D1%81%D0%BC%D0%B0%D0%B5%D0%B2-%D0%B5-%D1%83%D0%B1%D0%B5%D0%B4%D0%B5%D0%BD-%D0%B2-%E2%80%9E%D1%80%D1%83%D1%81%D0%BA%D0%B0%D1%82%D0%B0-%D1%81%D0%BB%D0%B5%D0%B4%D0%B0%E2%80%9C-%D0%B2-%D0%B0%D1%82%D0%B0%D0%BA%D0%B0%D1%82%D0%B0-%D0%BF%D1%80%D0%B8-%D0%BA%D0%BE%D1%8F%D1%82%D0%BE-%D0%B1%D0%B5-%D1%80%D0%B0%D0%BD%D0%B5%D0%BD-%D0%B0-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0--news701300.html", "text": "Чеченецът, обвинен за подготвяне на покушение над руския президент Владимир Путин, Адам Осмаев вижда руска следа в нападението в Киев, при което загина съпругата му Амина Окуева. Това заяви той пред украинския портал LB. Нападението бе извършено в понеделник вечерта в района на украинската столица. В резултат на обстрел над автомобила, в който са пътували двамата съпрузи, Окуева е загинала, а самият Осмаев е ранен. Чеченецът свърза атаката с опита за убийство на украинския депутат Игор Мосийчук, случил се преди по-малко от седмица. „Същото е, като при покушението срещу Мосийчук. Това са зъбци в една верига. Тук действа терористична групировка“, коментира Осмаев.", "date": "2017.10.31", "title": "Чеченецът Адам Осмаев е убеден в „руската следа“ в атаката, при която бе ранен, а съпругата му загина"}
{"url": "http://pik.bg/%D0%BF%D1%80%D0%BE%D0%B1%D0%B8%D0%B2-%D1%80%D0%B0%D0%B7%D1%80%D0%B5%D1%88%D0%B8%D1%85%D0%B0-%D0%BD%D0%B0-%D1%82%D1%80%D0%B0%D0%BD%D1%81%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B8-%D0%B4%D0%B0-%D1%81%D0%BB%D1%83%D0%B6%D0%B0%D1%82-%D0%B2-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-news701304.html", "text": "Съд вдигна забраната, наложена от американския президент Доналд Тръмп, за транссексуални да постъпват на военна служба, съобщава The Guardian, цитиран от Фокус. Съгласно постановлението, военнослужещи, сменили пола си след постъпване на служба, също няма да бъдат изключвани от армията. Това е първото съдебно решение от многобройните дела, заведени срещу забраната. Тя бе оповестена на 26 юли. През август министърът на отбраната на САЩ и министърът на вътрешната сигурност получиха официална заповед от Тръмп за прекратяване набирането на транссексуални във Въоръжените сили на САЩ и спиране на покриването на медицински манипулации за смяна на пола чрез военните програми за здравеопазване.", "date": "2017.10.31", "title": "Пробив! Разрешиха на транссексуални да служат в американската армия"}
{"url": "http://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BE%D0%B1%D1%8F%D0%B2%D0%B8-%D1%87%D0%B5-%D1%81%D0%B0%D1%89-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B1%D0%BE%D1%80%D0%B1%D0%B0%D1%82%D0%B0-%D1%81-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0-%D0%B2-%D0%BB%D0%B8%D0%B1%D0%B8%D1%8F-news701281.html", "text": "Американският президент Доналд Тръмп заяви, че САЩ продължават борбата с тероризма в Либия, като подкрепя примирието в страната. „Продължаваме подкрепата си за нашите либийски партньори, като целта е „Ислямска държава“ и други терористични групировки да не използват Либия в качеството й на спокойно пристанище за нападения на граждани на САЩ, срещу нашите интереси, такива на либийските граждани и други хора“, се посочва в изявление на Тръмп, цитирано от РИА Новости.", "date": "2017.10.31", "title": "Американският президент обяви, че САЩ продължава борбата с тероризма в Либия"}
{"url": "http://pik.bg/%D0%BE%D1%82-%D0%BC%D0%B0%D0%B4%D1%80%D0%B8%D0%B4-%D0%BF%D0%BE%D1%82%D0%B2%D1%8A%D1%80%D0%B4%D0%B8%D1%85%D0%B0-%D0%BD%D1%8F%D0%BC%D0%B0-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%B8%D1%8F-%D0%B2-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%BD%D0%B0-%D0%BF%D1%80%D0%B8%D0%B4%D0%B2%D0%B8%D0%B6%D0%B2%D0%B0%D0%BD%D0%B5-%D0%BD%D0%B0-%D0%BA%D0%B0%D1%80%D0%BB%D0%B5%D1%81-%D0%BF%D1%83%D1%87%D0%B4%D0%B5%D0%BC%D0%BE%D0%BD-news701283.html", "text": "Все още не е наложено ограничение на свободата на придвижване на Карлес Пучдемон, който испанските власти отстраниха от поста на лидер на Каталуния след едностранното провъзгласяване на независимост на региона, съобщиха от правителството на Испания за вестник El Periodico, цитирани от Фокус. Ако свободата на бившия регионален лидер бъде ограничена без съдебно постановление, то задържането би било незаконно, уточниха от правителството. По-рано в европейските медии се разпространи информация, че бившият лидер на Каталуния е напуснал тайно територията на Испания и в момента заедно с няколко бивши членове на своето правителство се намира в Брюксел, където може да поискат политическо убежище. От канцеларията на премиера на Белгия Шарл Мишел не отхвърлиха, но и не опровергаха тези сведения.", "date": "2017.10.31", "title": "От Мадрид потвърдиха: Няма ограничения в свободата на придвижване на Карлес Пучдемон"}
{"url": "http://pik.bg/%D0%B4%D0%B6%D1%83%D0%BB%D0%B8%D0%B0%D0%BD-%D0%B0%D1%81%D0%B0%D0%BD%D0%B6-%D0%BE%D0%B1%D1%8F%D0%B2%D0%B8-%D0%BE%D1%82%D0%BA%D1%8A%D0%B4%D0%B5-%E2%80%9E%D1%83%D0%B8%D0%BA%D0%B8%D0%BB%D0%B8%D0%B9%D0%BA%D1%81%E2%80%9C-%D1%81%D0%B0-%D0%BF%D0%BE%D0%BB%D1%83%D1%87%D0%B8%D0%BB%D0%B8-%D0%BA%D0%BE%D1%80%D0%B5%D1%81%D0%BF%D0%BE%D0%BD%D0%B4%D0%B5%D0%BD%D1%86%D0%B8%D1%8F%D1%82%D0%B0-%D0%BE%D1%82-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%B0%D1%82%D0%B0-%D0%BF%D0%BE%D1%89%D0%B0-%D0%BD-news701285.html", "text": "Основателят и главен редактор на „Уикилийкс“ Джулиан Асанж обяви, че кореспонденцията от електронната поща на бившата първа дама и държавен секретар на САЩ Хилари Клинтън, публикувана на сайта, не е била открадната, а е била предоставена от Държавния департамент на САЩ. „Хилядите електронни съобщения на Клинтън“, публикувани от „Уикилийкс“, не са откраднати, а са получени от Държавния департамент на САЩ на основание Закона за свободата на информацията на 3 март 2016 година“, написа Асанж в профила си в „Туитър“. Хилари Клинтън е водила секретна служебна кореспонденция, използвайки личната си електронна поща. Предполага се, че това й е помагало да крие писмата си от държавни проверки, което е забранено за държавни служители.", "date": "2017.10.31", "title": "Джулиан Асанж обяви откъде „Уикилийкс“ са получили кореспонденцията от електронната поща на Хилари Клинтън"}
{"url": "http://pik.bg/%D1%81%D0%BB%D0%B5%D0%B4-%D1%83%D0%B6%D0%B0%D1%81%D0%B0-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D0%B4%D0%B5%D1%81%D0%B5%D1%82-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BF%D1%80%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D0%B0%D0%B2%D1%82%D0%BE%D0%B1%D1%83%D1%81%D0%B0-%D1%88%D0%BE%D1%84%D1%8C%D0%BE%D1%80-news701292.html", "text": "Десет пътници са получили наранявания при тежката катастрофа на автомагистрала „Тракия“, при която автобус на „Юнион-Ивкони“, пътуващ за Слънчев бряг се преобърна в канавка, съобщава Флагман, като се позовава на очевидци на ужаса. Сред раненита има тежко пострадали, които са с фрактури. Както стана ясно, ранените са настанени в болници в Ямбол и Бургас. Седем от пострадалите са откарани за лечение в ямболската болница. Шофьорът на автобус също е пострадал. Той е бил разпитан от разследващите полицаи на мястото на инцидента, след което е откаран в болницата в Ямбол. Както е известно, инцидентът стана вчера около 22:00 часа в района на 297 км на магистралата.  Автобусът изхвърчал от пътя и се преобърнал в канавката. Според информацията, превозното средство буквално е премазано. На място има много полицаи и пожарникарски екипи. Очаква се след като приключи огледът автобусът да бъде вдигнат от канавката. Сред включилите се в спасителната акция е и ловецът на бежанци Динко Вълев от Ямбол.", "date": "2017.10.31", "title": "След ужаса на автомагистрала „Тракия“! Десет пострадали при катастрофата на автобуса, шофьорът е сред тях"}
{"url": "http://pik.bg/%D1%81%D0%BF%D0%B8%D1%80%D0%B0%D1%82-%D1%81%D0%B5%D1%80%D0%B8%D0%B0%D0%BB%D0%B0-%E2%80%9E%D0%BA%D1%8A%D1%89%D0%B0-%D0%BE%D1%82-%D0%BA%D0%B0%D1%80%D1%82%D0%B8%E2%80%9C-%D1%81%D0%BB%D0%B5%D0%B4-%D1%88%D0%B5%D1%81%D1%82%D0%B8%D1%8F-%D0%BC%D1%83-%D1%81%D0%B5%D0%B7%D0%BE%D0%BD-%D1%81%D0%BB%D0%B5%D0%B4-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%BA%D0%B5%D0%B2%D0%B8%D0%BD-%D1%81%D0%BF%D0%B5%D0%B9%D1%81%D0%B8-%D0%B2--news701286.html", "text": "Хитовият сериал на „Нетфликс“ „Къща от карти“ спира след следващия, шести сезон, съобщава от компанията, цитирани от The Hollywood Reporter. Изявлението за това бе направено след обвиненията по адрес на звездата на сериала Кевин Спейси в педофилия. Актьорът Антъни Рап обвини Спейси,  че го е подлагал на сексуален тормоз през 1986 година, когато Рап е бил на 14 години. В социалните мрежи призоваха за спирането на сериала веднага след като скандала гръмна. Настоящият пети сезон от сериала стартира на 30 май. Спейси написа в „Туитър“, че е разочарован от случващото се, тъй като дори не помнел за тази история. Актьорът поднесе извинения за действията си, които биха могли да бъдат обяснени със силно алкохолно опиянение. Спейси призна, че е гей.", "date": "2017.10.31", "title": "Спират сериала „Къща от карти“ след шестия му сезон, след обвиненията срещу Кевин Спейси в педофилия"}
{"url": "http://pik.bg/%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D0%BF%D1%80%D0%B5%D0%BC%D0%B8%D0%B5%D1%80%D0%B8%D1%82%D0%B5-%D0%BD%D0%B0-%D1%80%D1%83%D1%81%D0%B8%D1%8F-%D0%B8-%D0%BA%D0%B8%D1%82%D0%B0%D0%B9-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B0%D1%82-%D0%BD%D0%B0-1-%D0%BD%D0%BE%D0%B5%D0%BC%D0%B2%D1%80%D0%B8-news701276.html", "text": "Премиерите на Русия и Китай Дмитирй Медведев и Ли Кецян ще се срещнат на 1 ноември, съобщи РИА Новости, като се позовава на информация на ръководителя на апарата на правителството Сергей Приходко. „Основно преговорите между двамата ще бъдат свързани с настоящето и бъдещето на търговско-икономическите и енергийните отношения между двете страни, взаимодействието в атомня отрасъл, промишлените кооперации и транспорта“, разясни Приходко.", "date": "2017.10.31", "title": "На четири очи! Премиерите на Русия и Китай ще се срещнат на 1 ноември"}
{"url": "http://pik.bg/%D0%BE%D0%B1%D1%80%D0%B0%D1%82-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D1%87%D0%BE%D1%87%D0%BE-%D0%BF%D0%BE%D0%BF%D0%B9%D0%BE%D1%80%D0%B4%D0%B0%D0%BD%D0%BE%D0%B2-%D0%BD%D0%B5-%D1%87%D0%B0%D0%BA%D0%B0-%D0%B1%D0%B5%D0%B1%D0%B5-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BC%D1%83-%D0%B4%D0%B8%D0%B0%D0%BD%D0%B0-%D1%81%D0%B2%D0%B0%D0%BB%D0%B8-%D0%BA%D0%BE%D1%80%D0%B5%D0%BC%D0%B0-news701050.html", "text": "Бащата на Чочо Попйорданов - 79-годишният Иван, не чака никакво бебе за Коледа. Това заяви тъщата му Зина Андреева, цитирана от \"Телеграф\". \"Говорят се глупости, омръзна ми. Диана въобще не е бременна\", казва Зина, която миналия понеделник отпразнува 66-ия си роджен ден. Тя работи в агенция по заетостта и рядко намира време да е с дъщеря си, но не крие, че стресът и нервите са причината Диана да отслабне драстично. След многобройните снимки, които щастливото семейство публикува в социалната мрежа се заговори, че 42 години по-младата съпруга на Попйорданов е бременна и ще го дари с наследник около Коледа. На част от фотосите Диана застава зад любимия си, като съвсем леко прикрива коремчето си - именно това накара дори най-близките им приятели да се съмняват дали пък не е бременна. Отскоро пък шефката на Обсерваторията по икономика и културата Диана Андреева има своя в сутрешния блок на БНТ. На зрителите им е направило впечатление, че като я показват в цял ръст тя вече няма онзи корем, заради който си мислеха, че е бременна, докато с Иван бяха на екскурзия в Италия. 37-годишната жена демонстри отлична форма.", "date": "2017.10.31", "title": "ОБРАТ! Бащата на Чочо Попйорданов не чака бебе, съпругата му Диана свали корема"}
{"url": "http://pik.bg/%D1%81%D0%B0%D1%89-%D1%81%D0%B0-%D0%B7%D0%B0%D0%BB%D0%BE%D0%B2%D0%B8%D0%BB%D0%B8-%D0%BB%D0%B8%D1%86%D0%B5-%D1%81%D0%B2%D1%8A%D1%80%D0%B7%D0%B0%D0%BD%D0%BE-%D1%81-%D0%B0%D1%82%D0%B0%D0%BA%D0%B0%D1%82%D0%B0-%D1%81%D1%80%D0%B5%D1%89%D1%83-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%BE%D1%82%D0%BE-%D0%BA%D0%BE%D0%BD%D1%81%D1%83%D0%BB%D1%81%D1%82%D0%B2%D0%BE-%D0%B2-%D0%B1%D0%B5%D0%BD%D0%B3%D0%B0%D0%B7%D0%B8-%D0%BE%D1%82-2012-%D0%B3-news701278.html", "text": "САЩ са заловили лице, свързано с атаката срещу американското консулство в Бенгази от 2012 г. Това оповести президентът на САЩ Доналд Тръмп, цитиран от Франс Прес. \"По моя заповед САЩ задържаха Мустафа ал Имам в Либия“, обяви Тръмп и посочи, че заподозреният ще бъде изправен пред американското правосъдие. При атаката, извършена на 11 септември 2012 г. в либийския град Бенгази, загинаха посланикът Крис Стивънс и други трима служители в дипломатическата мисия. Новината идва на фона на скандала, разтърсил Белия дом, след като специален прокурор, разследващ евентуална руска намеса в предизборната кампания на Тръмп, повдигна обвинения срещу трима бивши участници в кампанията. Случаят в Бенгази стана емблематичен за консервативната опозиция срещу тогавашния държавен секретар Хилари Клинтън.", "date": "2017.10.31", "title": "САЩ са заловили лице, свързано с атаката срещу американското консулство в Бенгази от 2012 г."}
{"url": "http://pik.bg/%D0%B8%D0%BD%D1%82%D0%B5%D1%80-%D1%81%D0%B8-%D0%B2%D1%8A%D1%80%D0%BD%D0%B0-%D0%B2%D1%82%D0%BE%D1%80%D0%BE%D1%82%D0%BE-%D0%BC%D1%8F%D1%81%D1%82%D0%BE-%D0%B2-%D1%81%D0%B5%D1%80%D0%B8%D1%8F-%E2%80%9E%D0%B0%E2%80%9C-news701284.html", "text": "Отборът на Интер\" победи Верона с 2:1 като гост в последния мач от 11-ия кръг на футболния шампонат на Италия. С гол на Валеро в 36-ата минута гостите от Милано поведоха в резултата. В 59-ата минута Пацини възстанови равенството от дузпа. Осем минути по-късно Перишич донесе трите точки за Интер, които върнаха отбора на второто място в класирането. Отборът от Милано е с актив от 29 точки, на две зад Наполи и на една пред шампиона Ювентус и Лацио. Верона е на предпоследна позиция.", "date": "2017.10.31", "title": "Интер си върна второто място в Серия „А“"}
{"url": "http://pik.bg/%D0%BE%D1%82-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BD%D0%B0-%D1%80%D0%B5%D0%B4%D0%B6%D0%B5%D0%BF-%D0%B5%D1%80%D0%B4%D0%BE%D0%B3%D0%B0%D0%BD-%D0%B7%D0%B0%D0%BF%D0%BB%D0%B0%D1%88%D0%B8%D1%85%D0%B0-%D1%81%D1%8A%D1%81-%D1%81%D1%8A%D0%B4-%D0%B4%D0%B5%D0%BF%D1%83%D1%82%D0%B0%D1%82-%D0%BD%D0%B0%D1%80%D0%B5%D0%BA%D1%8A%D0%BB-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0%E2%80%9E%D1%84%D0%B0%D1%88%D0%B8%D1%81%D1%82%D0%BA%D0%B8-%D0%B4%D0%B8%D0%BA%D1%82%D0%B0%D1%82-news701275.html", "text": "Говорител на президента на Турция Реджеп Ердоган заплаши със съд опозиционен депутат, нарекъл държавния глава „фашистки диктатор“, предаде Reuters, цитирани от Фокус. По време на посещение в западния турски град Родосто заместник-председателят и говорител на опозиционната Републиканска народна партия (РНП) Бюлент Тезджан разкритикува „атмосферата на страх“ в Турция. „Ако се опитвате да изплашите хората и да създадете атмосфера на страх, това няма да ни попречи“, каза Тезджан в защита на местния кмет, член на РНП, който по-рано този месец бе разпитван от властите след появили се съобщения, че по време на конгрес на партията е нарекъл Ердоган „диктатор“. „Не знам дали вашият кмет го е казал или не, но аз ще го кажа тук и сега: „Ердоган е фашистки диктатор“, каза Тезджан. Изказването на опозиционния депутат предизвика бърз отговор от кабинета на Ердоган. „Речта на омразата, която чухме от Тезджан, е пример за безчестието на опозицията - каза говорителят на Ердоган Калън.  - Това не е политика, а враждебност към волята на народа. В това отношение ще бъдат задействани правни мерки“. За обида към президента турското законодателство предвижда до четири години затвор.", "date": "2017.10.31", "title": "От кабинета на Реджеп Ердоган заплашиха със съд депутат, нарекъл президента„фашистки диктатор“"}
{"url": "http://pik.bg/%D0%B5%D1%81-%D1%89%D0%B5-%D0%BF%D1%80%D0%B5%D1%80%D0%B0%D0%B7%D0%B3%D0%BB%D0%B5%D0%B4%D0%B0-%D0%BC%D0%B5%D1%85%D0%B0%D0%BD%D0%B8%D0%B7%D0%BC%D0%B8%D1%82%D0%B5-%D0%B7%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%B0-%D0%B7%D0%B0%D1%89%D0%B8%D1%82%D0%B0-%D1%81%D0%BB%D0%B5%D0%B4-%D0%BF%D0%BE%D0%B6%D0%B0%D1%80%D0%B8%D1%82%D0%B5-%D0%B2-%D0%BF%D0%BE%D1%80%D1%82%D1%83%D0%B3%D0%B0%D0%BB%D0%B8%D1%8F-news701273.html", "text": "Европейският съюз  ще преразгледа механизмите за гражданска защита по искане на Португалия, която тази година пострада от няколко смъртоносни пожара. Това оповести председателят на Европейската комисия Жан-Клод Юнкер, цитиран от Франс Прес. „Ще обмислим, по искане на Португалия, реогрганизирането на механизмите за гражданска защита в Европа“, коментира Юнкер на съвместна пресконференция с португалския президент Марсело Ребело Де Соуза. В момента Европейският съюз може да предостави подкрепа чрез изпращането на специално оборудвани екипи или да изпрати експерти, които на място да оценяват и координират работата с местните служби. В средата на юни 64 души загинаха в резултат на горски пожари в централната част на страната. През октомври пожари отнеха живота на 45 души, според данни на местните власти. Португалското правителство обеща да предотврати нови трагедии, като реализира фундаментални реформи в управлението на горите и противопожарните служби. Фокус", "date": "2017.10.31", "title": "ЕС ще преразгледа механизмите за гражданска защита след пожарите в Португалия"}
{"url": "http://pik.bg/%D1%81%D0%BB%D0%B5%D0%B4-%D1%83%D0%B6%D0%B0%D1%81%D0%B0-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D0%B0%D1%82%D1%80%D0%B0%D0%BB%D0%B0-%E2%80%9E%D1%82%D1%80%D0%B0%D0%BA%D0%B8%D1%8F%E2%80%9C-%D0%BE%D1%82-%D0%BC%D0%B2%D1%80-%D0%BE%D0%B1%D1%8F%D0%B2%D0%B8%D1%85%D0%B0-%D0%BD%D1%8F%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D1%82%D0%B5%D0%B6%D0%BA%D0%BE-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news701282.html", "text": "До оммента няма загинали и тежко пострадали при катастрофата на автомагистрала „Тракия“, при която се преобърна автобус. Това бе съобщено от пресцентъра на МВР, цитирани от Фокус. Посочва се, че сигналът за пътния инцидент е получен в полицията към 22:00 часа в понеделник. По първоначални данни, на автомагистрала “Тракия”, на територията на ОДМВР-Ямбол, в района на Стралджа, автобус с 31 пътници, пътувал в посока към Бургас, е излязъл извън пътното платно и се е преобърнал. Пострадалите пътници са транспортирани за преглед. На мястото на инцидента са екипи на Пътна полиция. Предстои изясняване на обстоятелствата, довели до инцидента.", "date": "2017.10.31", "title": "След ужаса на автомагисатрала „Тракия“! От МВР обявиха: Няма загинали и тежко пострадали"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%BE%D0%B2%D0%B5%D1%87%D0%B5%D1%82%D0%BE-%D0%BE%D1%82-%D0%BF%D1%8A%D1%82%D0%BD%D0%B8%D1%86%D0%B8%D1%82%D0%B5-%D0%B2-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0%D0%BB%D0%B8%D1%8F-%D1%81%D0%B5-%D0%B0%D0%B2%D1%82%D0%BE%D0%B1%D1%83%D1%81-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%82%D1%80-news701279.html", "text": "Близки на пострадалите, които са се придвижвали с преобърналия се автобус на \"Юнион-Ивкони\" на  автомагистрала \"Тракия\" край Ямбол, са поели с таксита от автогара „Юг“ в Бургас в посока на произшествието, съобщава Флагман. В автобуса е имало 30 пътници, досега 7 от тях са докарани в болницата в Ямбол с линейки. В първите минути след драмата сред доброволците, които са се включили в спасителната операция е и бургаски полицай, който се е прибирал от столицата след медицински преглед. Въпреки нестабилното си здравословно състояние полицаят е отбил и е бил сред малкото, които са се втурнали и са действали адекватно в първите 10 минути. Повечето от пътниците са от Бургас. Таксиметров шофьор от автогара „Юг“ е превозил до 397 км приятеля на момиче, който я е очаквал, но тя се е оказала сред ранените. Ранени има и в болница край Бургас. До този момент шофьорът на автобуса продължава да е в неизвестност. Има вероятност той да е изхвърчал от предното стъкло на возилото. В този район в момента духа много силен вятър, който също е допринесъл автобусът да стане неуправляем.", "date": "2017.10.31", "title": "От последните минути! Повечето от пътниците в преобърналия се автобус на автомагистрала „Тракия“ са от Бургас"}
{"url": "http://pik.bg/%D0%BE%D1%82%D0%BA%D1%80%D0%B8%D1%85%D0%B0-%D1%82%D1%8F%D0%BB%D0%BE-%D0%BA%D1%80%D0%B0%D0%B9-%D0%BE%D1%82%D0%BB%D0%BE%D0%BC%D0%BA%D0%B8%D1%82%D0%B5-%D0%BD%D0%B0-%D1%80%D1%83%D1%81%D0%BA%D0%B8%D1%8F-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%BA%D0%BE%D0%B9%D1%82%D0%BE-%D1%81%D0%B5-%D1%80%D0%B0%D0%B7%D0%B1%D0%B8-%D0%BA%D1%80%D0%B0%D0%B9-%D0%B0%D1%80%D1%85%D0%B8%D0%BF%D0%B5%D0%BB%D0%B0%D0%B3%D0%B0-%D1%88%D0%BF%D0%B8%D1%86%D0%B1%D0%B5%D1%80%D0%B3%D0%B5%D0%BD-news701288.html", "text": "Открито е тяло в близост до отломките на катастрофиралия руски хеликоптер във водите на Северния ледовит океан край архипелага Шпицберген, предаде Reuters, като се позова на местните власти. Тялото е намерено на дъното на океана на около 130 метра от хеликоптера, който се разби в четвъртък близо до Баренцбург. На борда му са пътували петима членове на екипажа и трима пътници. Това е първото намерено тяло след инцидента. Останалите седем души са в неизвестност и се предполага, че са загинали. Фокус", "date": "2017.10.31", "title": "Откриха тяло край отломките на руския хеликоптер, който се разби край архипелага Шпицберген"}
{"url": "http://pik.bg/%D0%B2-%D1%81%D0%B0%D1%89-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D1%81%D1%80%D0%B5%D1%89%D1%83-%D0%BC%D0%B0%D0%BD%D0%B0%D1%84%D0%BE%D1%80%D1%82-%D1%81%D0%B0-%D1%81%D0%B0%D0%BC%D0%BE-%D0%BD%D0%B0%D1%87%D0%B0%D0%BB%D0%BE%D1%82%D0%BE-news701287.html", "text": "Независимото разследване за руска намеса в предизборната кампания на американския президент Доналд Тръмп направи своя най-сериозен ход от старта си през май, отбелязва The Washington Post, цитирани от Фокус. Бившият председател на предизборната кампания на Тръмп Пол Манафорт и неговият бивш бизнес партньор Рик Гейтс бяха обвинени в заговор срещу САЩ, пране на пари и даване на лъжливи показания. Освен това вчера стана ясно, че политическият съветник на Тръмп за външната политика Джордж Пападопулос по-рано този месец се е признал за виновен за това, че е дал неверни показания в рамките на разследване на ФБР за връзките му със свързани с правителството на Русия лица. Правни експерти предричат това да е само началото на разследването на специалния прокурор Робърт Мюлър.", "date": "2017.10.31", "title": "В САЩ: Обвиненията срещу Манафорт са само началото"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BA%D0%B0%D0%BC%D0%B5%D1%80%D1%83%D0%BD%D1%81%D0%BA%D0%B0%D1%82%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D0%B1%D0%B5-%D0%BE%D1%81%D1%8A%D0%B4%D0%B5%D0%BD-%D0%BD%D0%B0-25-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-news701308.html", "text": "Военният съд в Камерун осъди на 25 години затвор лидера на опозиционната партия в страната Абубакар Сидики, съобщава Ройтерс, цитрана от Лайф. Сидики бе признат за виновен за това, че е демонстрирал неуважение към президента на страната си, а освен това е подготвял дестабилизация на обстановката в Камерун и държавен преврат. Адвокатите на Сидики  и от правозащитната организация „Амнести Интернешънъл“ настояват, че решението на съда е политически мотивирано, като адвокатите имат намерение да обжалват присъдата. „Абубакар Сидики е последната жертва на произвола на камерунските власти, стремящи се да заглушат гласа на опозицията в страната. Заедно с Абдулайе Харисоу Сидики вече бе преди три години е в затвора, където е бил измъчван. Сега ще трябва да прекара 25 години зад решетките заради политическо мотивирано и дълбоко погрешно съдебно решение“, коментира представителят на „Амнести Интернешънъл“ за Република ЧАД Илария Алегроци. Абубакар Сидики и Абдулая Харису бяха арестувани през август 2014 година по обвинения в съучастие в убийство, незаконно притежание на оръжие и намерение да организират революция в Камерун. Те прекараха 40 дни в таен затвор, без връзка с външния свят, като са били измъчвани и бити.", "date": "2017.10.31", "title": "Лидерът на камерунската опозиция бе осъден на 25 години затвор"}
{"url": "http://pik.bg/%D1%83%D0%B6%D0%B0%D1%81%D1%8A%D1%82-%D0%BD%D0%B0-%D0%B0%D0%B2%D1%82%D0%BE%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%82%D1%80%D0%B0%D0%BA%D0%B8%D1%8F-%D0%BA%D1%80%D1%8A%D0%B2-%D0%B8-%D1%80%D0%B0%D0%B7%D0%BF%D1%80%D1%8A%D1%81%D0%BD%D0%B0%D1%82%D0%B8-%D0%B2%D0%B5%D1%89%D0%B8-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BE%D0%BA%D0%BE%D0%BB%D0%BE-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0%D0%BB%D0%B8-news701297.html", "text": "Трагедията на автомагистрала \"Тракия\", при която автобус, пълен с пътници се преобърна в канавка, е ужасяваща, съобщава Флагман. Навсякъде по асфалта около преобърналия се автобус има разпръснати обувки, раници и други вещи на пострадалите, посочва репортер на изданието. Цялото разбито предно стъкло на превозното средство е оплискано с кръв. При инцидента пострадаха 10 души, които са настанени в болниците в Ямбол и Бургас. Състоянието им е стабилно. На магистралата криминалисти от Ямбол започнаха огледа на автобуса. Той ще продължи поне 2-3 часа, след което рейсът ще бъде издърпан от канавката с машината на Динко Вълев от Ямбол. Снимки: Флагман", "date": "2017.10.31", "title": "Ужасът на автомагистрала „Тракия! Кръв и разпръснати вещи на пострадалите около преобърналия се автобус (СНИМКИ) (18+)"}
{"url": "http://pik.bg/%D0%BF%D1%80%D0%BE%D0%B1%D0%B8%D0%B2-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%82%D0%B5-%D0%BF%D0%B0%D1%80%D1%82%D0%B8%D0%B8-%D0%BD%D0%B0%D0%BC%D0%B5%D1%80%D0%B8%D1%85%D0%B0-%D0%B4%D0%BE%D0%BF%D0%B8%D1%80%D0%BD%D0%B8-%D1%82%D0%BE%D1%87%D0%BA%D0%B8-%D0%B2-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%B7%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-news701290.html", "text": "Партиите, обмислящи да обединят сили в следващото правителство на Германия, откриха допирни точки в преговорите върху образованието и дигиталната инфраструктура, но остават разединени по въпросите, които предизвикаха конфронтация сред тях миналата седмица, съобщава Ройтерс, цитиран от Фокус. Вчера се възобновиха преговорите между консерваторите, Зелените и Свободните демократи, след като канцлерът Ангела Меркел свика среща през уикенда, за да опита да сближи позициите на партиите, принудени от изборните резултати да формират партньорство. „Паузата за размисъл се отрази добре“, коментира Андреас Шойер, лидер на германския Християнсоциален съюз (ХСС). За преговорите върху образованието, дигитализацията, пенсиите и трудовата политика, както и вътрешната сигурност обаче винаги се е смятало, че ще са по-леки, в сравнение с въпросите за имиграцията, фискалната политика и околната среда, които предизвикаха сериозни разцепления между партиите миналата седмица, коментира агенцията.", "date": "2017.10.31", "title": "Пробив! Германските партии намериха допирни точки в преговорите за коалиция"}
{"url": "http://pik.bg/%D0%BF%D0%BB%D0%B0%D0%BD%D0%BE%D0%B2%D0%B5-%D1%80%D1%83%D1%81%D0%B8%D1%8F-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D1%81%D1%8A%D0%BA%D1%80%D0%B0%D1%89%D0%B0%D0%B2%D0%B0%D0%BD%D0%B5-%D0%BD%D0%B0-%D0%B2%D0%BE%D0%B5%D0%BD%D0%BD%D0%BE%D1%82%D0%BE-%D1%81%D0%B8-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B8%D0%B5-%D0%B2-%D1%81%D0%B8%D1%80%D0%B8%D1%8F-news701307.html", "text": "Властите в Русия разглеждат възможността за изтегляне на част от военния си контингент от Сирия, съобщава руското издание  Коммерсант, цитирано от Фокус. Вестникът се позовава на свои добре осведомени източници. Според информацията, плановете са да бъдат запазени сили, включително системи за противовъздушна отбрана, на базите в Хмеймим и Тартус. Сред попадащите под съкращение подразделения е и смесена авиогрупа на Въздушнокосмическитесили на Русия. Според източниците, причина за съкращенията е успехът в борбата срещу терористичната групировка „Ислямска държава“, която в момента контролира по-малко от 5% от сирийската територия. Освен това, Москва ще работи за политическо, не военно решение на конфронтацията между сирийските правителствени сили и въоръжената опозиция.", "date": "2017.10.31", "title": "Планове! Русия подготвя съкращаване на военното си присъствие в Сирия"}
{"url": "http://pik.bg/%D0%B2%D1%8A%D0%BE%D1%80%D1%8A%D0%B6%D0%B0%D0%B2%D0%B0%D0%BD%D0%B5-%D0%B2%D0%BB%D0%B0%D1%81%D1%82%D0%B8%D1%82%D0%B5-%D0%B2-%D0%BF%D0%BE%D0%BB%D1%88%D0%B0-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0%D1%82-%D0%BD%D0%B0-%D1%82%D0%B5%D1%80%D0%B8%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-%D1%80%D0%B0%D0%BA%D0%B5%D1%82%D0%B8-%E2%80%9E%D0%BF%D0%B5%D0%B9%D1%82%D1%80%D0%B8%D1%8A%D1%82%E2%80%9C-%D0%B4%D0%BE-%D0%B4%D0%B2-news701305.html", "text": "Властите в Полша имат намерението да разположат на територията на страната американски ракетни комплекси „Пейтриът“, като това трябва да стане в близките две години, съобщава Полското национално радио, като се позовава на министъра на отбраната на страната Антони Мацеревич. По думите му, това може да стане благодарение на ускорените преговори с американската страна и личната подкрепа за това на президента на САЩ Доналд Тръмп. В съответствие с постигнатите договорености, разполагането трябва да бъде осъществено на два етапа. На първия Варшава ще получи четири огневи единици, представляващи две батареи по 12 ракети. На втория етап ще бъдат доставени комплекси с по-евтините американо-израелски ракети „СкайСептор“.", "date": "2017.10.31", "title": "Въоръжаване! Властите в Полша разполагат на територията на страната ракети „Пейтриът“ до две години"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA-%D0%BA%D0%BE%D0%BD%D1%84%D0%BB%D0%B8%D0%BA%D1%82-%D0%B2%D0%B5%D1%81%D0%B8-%D0%B1%D0%BE%D0%BD%D0%B5%D0%B2%D0%B0-%D1%81%D1%80%D0%B8%D0%BD%D0%B0-%D1%80%D0%B5%D0%BD%D0%BE%D0%BC%D0%B5%D1%82%D0%BE-%D0%BD%D0%B0-%D0%BA%D1%80%D0%B8%D1%81%D0%BA%D0%BE-%D1%81%D0%BF%D0%B5%D1%87%D0%B5%D0%BB%D0%B8-15-%D0%B1%D0%BE%D0%BD%D0%B0-%D0%BD%D0%B0-%D0%BC%D0%BE%D0%B9-%D0%B3%D1%80%D1%8A%D0%B1-%D0%B0-%D0%BA%D0%B0%D1%82%D0%BE-%D0%BC%D0%B5-news701113.html", "text": "Paпъpът Kpиcĸo ce oĸaзa в мнoгo злeпocтaвящa гo cитyaция. Πoп пeвицaтa Becи Бoнeвa paзĸpи пyбличнo нeгoвa пocтъпĸa, ĸoятo биe пo peнoмeтo мy. Tя oщe e бяcнa, чe пapчeтo й \"Paзпaлвaм миĸpoфoнитe\" e билo изплaгиaтcтвaнo oт Kpиcтиян Taлeв зa пeceнтa нa Гaлeнa \"Maмa Уpaгaн\". Рaпъpът и дoceгa ce чyвcтвa гyзeн пpeд Becи. Дoĸaзaтeлcтвo зa тoвa e, чe изoбщo нe иcĸa дa ĸoмyниĸиpa c нeя. \"B мoмeнтa Kpиcĸo ĸaтo ни види cъc Cвeтльo Kъcлeв и ce oбpъщa нa дpyгaтa cтpaнa. A Cвeтльo e eдин oт нaй-гoлeмитe cъвpeмeнни ĸoмпoзитopи в Бългapия - paбoти cъc 100 Kилa, пpeди и c Гaля oт \"Kapизмa\", c Mиpo, ĸoй ли нe нaш apтиcт, мoгa дa избpoявaм дo бeзĸpaй. Eми, тoвa ли e нaчинът?! Глeдa дa ce cĸpиe?! To cи e зa нeгo! Oщe ĸoгaтo Гaлeнa изĸapa тaзи пeceн, xopaтa зaпoчнaxa дa ни звънят, зa дa ни ĸaзвaт зa пpилиĸaтa. Πиcaxa ми пъpвoнaчaлнo нaд 100 чoвeĸa. A мoятa пeceн e изĸapaнa гoдинa пo-paнo. Дa нe гoвopим, чe и peжиcьopът нa ĸлипa e eдин и cъщ - caмo чe пpи Гaлeнa e c мнoгo пo-гoлям бюджeт\", коментира Бонева пред седмичник. Tя вини нaй-вeчe Kpиcĸo, a нe Гaлeнa. Cпopeд нeя, фoлĸ дивaтa дaжe нe e paзбpaлa измaмaтa, тъй ĸaтo тeĸcтът и мyзиĸaтa ca били нaпиcaни oт paпъpa. B ĸpaйнa cмeтĸa мeнтopът в \"X Фaĸтop\" e пoлyчил eдни 10-15 бoнa oт Гaля и e дoвoлeн. Bcичĸo дpyгo зa нeгo e нa зaдeн плaн, пише \"Клюки.бг\".", "date": "2017.10.31", "title": "ЖЕСТОК КОНФЛИКТ! Веси Бонева срина реномето на Криско: Спечели 15 бона на мой гръб, а като ме види, се обръща на другата страна (ВИДЕО)"}
{"url": "http://pik.bg/%D0%B5%D0%BA%D1%88%D1%8A%D0%BD-%D0%B0%D0%B2%D1%81%D1%82%D1%80%D0%B8%D0%B9%D1%81%D0%BA%D0%B8-%D0%BD%D0%B5%D0%BE%D0%BD%D0%B0%D1%86%D0%B8%D1%81%D1%82-%D0%B7%D0%B0%D1%81%D1%82%D1%80%D0%B5%D0%BB%D1%8F-%D0%B4%D0%B2%D0%B0%D0%BC%D0%B0-%D1%81%D0%B2%D0%BE%D0%B8-%D1%81%D1%8A%D1%81%D0%B5%D0%B4%D0%B8-%D0%B8-%D1%81%D0%B5-%D1%81%D0%BA%D1%80%D0%B8-%D0%B2-%D0%B3%D0%BE%D1%80%D0%B0-news701309.html", "text": "Полицията в Австрия издирва 66-годишен въоръжен с карабина мъж, който е разстрелял съседите си и се скрил в гората, съобщават от полицейското управление на австрийската федерална област Щирия. Трагедията се разиграла в комуна Штивол близо до Грац. Според информацията, мъжът застрелял двама възрастни хора и ранил тежко още една жена. По думите на очевидци стрелецът е открил огън от автомобил. Полицията го е обявила за издирване в Австрия, както и на територията на Шенгенската зона на Европейския съюз. В Щивол са били затворени училищата и детските градини, като част от мерките за сигурност. Полицията вече е намерила автомобила на стрелеца. На задната врата на минивана  е бил открит надпис „Хайл Хитлер“. Отбелязва се, че стрелецът многократно е изказвал публично симпатиите си към десните екстремисти.", "date": "2017.10.31", "title": "Екшън! Австрийски неонацист застреля двама свои съседи и се скри в гора"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D1%81%D0%B5-%D1%81%D0%BF%D0%BE%D1%80%D0%B0%D0%B7%D1%83%D0%BC%D1%8F%D1%85%D0%B0-%D0%B7%D0%B0-%D0%B0%D0%BA%D1%82%D0%B8%D0%B2%D0%B8%D0%B7%D0%B8%D1%80%D0%B0%D0%BD%D0%B5-%D0%BD%D0%B0-%D1%83%D1%81%D0%B8%D0%BB%D0%B8%D1%8F%D1%82%D0%B0-%D0%B7%D0%B0-%D0%B4%D0%B5%D0%BD%D1%83%D0%BA%D0%BB%D0%B5%D0%B0%D1%80%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D0%BA%D0%BE%D1%80%D0%B5%D0%B9%D1%81-news701310.html", "text": "Високопоставени представители на Китай и Южна Корея са постигнали договореност за активизирането на взамимодействието на двете страни по денуклеаризацията на Корейския полустров, съобщава ТАСС, като се позовава на информация от Министерството на външните работи на Китай. Посочва се, че двете страни са обсъдили и целесъобразността на разполагането на територията на Южна Корея на американски комплекси ПРО THAAD. От Пекин са изразили безпокойството си във връзка с това. От своя страна, от Сеул са поели ангажимент да вземат под внимание позицията на Китай.", "date": "2017.10.31", "title": "Китай и Южна Корея се споразумяха за активизиране на усилията за денуклеаризация на Корейския полуостров"}
{"url": "http://pik.bg/%D1%84%D0%B1%D1%80-%D0%B5-%D0%BF%D0%BE%D0%BB%D1%83%D1%87%D0%B8%D0%BB%D0%BE-%D1%80%D0%B0%D0%B7%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%BF%D1%83%D0%B1%D0%BB%D0%B8%D0%BA%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D0%BE%D0%BA%D0%BE%D0%BB%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B4%D0%B6%D0%BE%D0%BD-%D0%BA%D0%B5-news701313.html", "text": "От Федералното бюро за разследване (ФБР) на Съединените щати обявиха, че са получили разрешение за разсекретяването на всички по-рано скрити материали около убийството на 35-ия американския президент Джон Кенеди през 1963 година, съобщава Politico. Отбелязва се, че документите ще бъдат публикувани в Националния архив в рамките на седмица. От ведомството уточняват, че документите са леко редактирани. По-конкретно, скрити са имена на лица, които са предоставяли информация в хода на разследването, във връзка със заплаха за живота им. От ФБР подчертават, че ще бъдат положени всички усилия в бъдеще да не се стига до редактиране на материали.", "date": "2017.10.31", "title": "ФБР е получило разрешение за публикуването на всички документи около убийството на Джон Кенеди"}
{"url": "http://pik.bg/%E2%80%9E%D1%82%D0%B5%D1%81%D0%BB%D0%B0%E2%80%9C-%D1%89%D0%B5-%D0%BF%D0%BE%D1%81%D1%82%D1%80%D0%BE%D0%B8-%D0%B2-%D0%BE%D1%81%D0%BB%D0%BE-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B2-%D0%B5%D0%B2%D1%80%D0%BE%D0%BF%D0%B0-%D0%B7%D0%B0%D1%80%D1%8F%D0%B4%D0%BD%D0%B0-%D1%81%D1%82%D0%B0%D0%BD%D1%86%D0%B8%D1%8F-%D0%B7%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BC%D0%BE%D0%B1%D0%B8%D0%BB%D0%B8%D1%82%D0%B5-%D1%81%D0%B8-news701306.html", "text": "От американската компания „Тесла“ обявиха, че планират построяването на най-голямата в Европа зарядна станция  Supercharger за своите електромобили, съобщава електронното издание Futurism. Зарядната станция, която ще може едновременно да приема до 42 автомобила, ще бъде изградена в столицата на Норвегия Осло. Отбелязва се, че изборът не е случаен. Норвегия стартира програма за придвижване с електромобили още през 90-те години на миналия век, а днес е световен лидер по популярност на този вид транспорт.", "date": "2017.10.31", "title": "„Тесла“ ще построи в Осло най-голямата в Европа зарядна станция за електромобилите си"}
{"url": "http://pik.bg/%D0%B2-%D1%80%D1%83%D1%81%D0%B8%D1%8F-%D0%B2-%D0%BE%D0%B1%D0%B2%D0%B8%D0%BD%D0%B8%D1%82%D0%B5%D0%BB%D0%BD%D0%B8%D1%82%D0%B5-%D0%B0%D0%BA%D1%82%D0%BE%D0%B2%D0%B5-%D1%81%D1%80%D0%B5%D1%89%D1%83-%D1%81%D1%8A%D1%80%D0%B0%D1%82%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D1%82%D1%80%D1%8A%D0%BC%D0%BF-%D0%B8%D0%BC%D0%B0-%D1%81%D0%BC%D0%B5%D1%88%D0%BD%D0%B8-%D0%B8-%D0%BD%D0%B5%D0%BB%D0%B5%D0%BF%D0%B8-%D1%84%D0%B0%D0%BA%D1%82%D0%B8%D1%87%D0%B5%D1%81%D0%BA%D0%B8-%D0%BD-news701311.html", "text": "Делото за „руската намеса“ в президентските избори доведе до арести, п осочва в свой коментар руското издание „Взгляд“, цитирано от Фокус. Предявени са обвинения срещу бившия председател на избирателния щаб на Тръмп и още редица лица. Но най-интересното е друго – в обвинителния акт дори не се съдържат думите „Русия“ и „Тръмп“. Затова пък се съдържат смешни и нелепи фактически неточности. През последната година най-солидните издания в САЩ стремително пожълтяваха и се опозоряваха, губейки репутация, градена с векове. Всичко това заради едничката цел да се включат в преследването на Доналд Тръмп. В понеделник дойде ред да се изложи на бившия шеф на ФБР и понастоящем специален прокурор Робърт Мюлър. Същият, определян като един от най-добрите детективи в САЩ, произведе обвинителни актове срещу бивши съратници на Тръмп, пълни с неточности и откровено смешни грешки. За това най-ярко говори т.22 на страница 15 от обвинителното заключение срещу Пол Манафорт – бивш шеф на предизборния щаб на Тръмп, и неговия отдавнашен делови партньор Рик Гейтс, в която мимоходом е споменато, че президент на Украйна преди Виктор Янукович е била Юлия Тимошенко. Друга мишена в разследването за „руска намеса в американските избори“, освен Манафорт, стана Джордж Пападопулос, когото пресата представя като бивш съветник на Тръмп в предизборния щаб по въпросите на външната политика. За разлика от Манафорт, Пападопулос реши да не се бори и да се предаде веднага, сключвайки сделка с ФБР. В документа за тази сделка престъплението му е формулирано като среща с рускиня, която смятал за „племенница на Путин“. Чрез тази „племенница“ той се опитал да организира среща между Тръмп и Путин. По-късно, както самият той се е убедил, се оказало, че рускинята не е роднина на Путин и въобще няма понятие коя е тя всъщност. За какво призна тогава Пападопулос? За това, че е излъгал ФБР в хода на разследването за предполагаем заговор на предизборния щаб с Русия. Бившият съветник бе обвинен, че е дал неверни показания за свои разговори с чужденци, включително италиански професор, който твърдял, че Русия разполага с „хиляди“ електронни писма с компромати за основния съперник на Тръмп – Хилари Клинтън.", "date": "2017.10.31", "title": "В Русия: В обвинителните актове срещу съратниците на Тръмп има смешни и нелепи фактически неточности"}
{"url": "http://pik.bg/%D0%BC%D0%B8%D0%BC%D0%B8-%D0%B2%D0%B8%D1%82%D0%BA%D0%BE%D0%B2%D0%B0-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B3%D0%B5%D0%BD-%D0%BF%D0%B5%D1%82%D1%80%D0%BE%D0%B2-%D0%BA%D0%B0%D0%BA-%D0%B4%D0%BE%D0%B3%D0%BE%D0%B2%D0%BE%D1%80%D1%8A%D1%82-%D0%B5-%D0%BC%D0%B8%D0%BD%D0%B0%D0%BB-%D0%BF%D1%80%D0%B5%D0%B7-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BA%D0%BE%D1%8F%D1%82%D0%BE-%D0%BF%D0%BE%D0%B4%D0%B3%D0%BE%D1%82%D0%B2-news701333.html", "text": "Познавам ген. Николай Петров като публична личност, не и лично. Експерти казаха, че няма ощетяване на държавата, няма и нарушение. Фирмата обаче няма данъчна регистрация, а това е проблем. Комисията, която е допуснала фирмата, какво е гледала. Проф. Петров казва, че е подписал, защото всичко е било законно. Как документите минават през комисията. Ако тя не е свършила работата си, какво правят тези хора там. Това сподели пред Нова телевизия Мими Виткова, която е бивш здравен министър. „В системата има много интереси. Това е третият по големина бюджет в държавата. Интереси сигурно има и може да има недоволни. Сигналът е минал през военна прокуратура. Как и там не са видели фирмата без регистрация“, продължи с въпросите Виткова. Виткова отбеляза и една положителна тенденция, която са подхванали в здравното министерство. „Вече има нагласа да се създаде общи правила при обществените поръчки. Така няма един и същ апарат, примерно, да се купува от различни болници на различна цена. От дълго време говоря за този проблем, а сега са почнали работа в тази посока“, каза още Виткова.", "date": "2017.10.31", "title": "Мими Виткова за оставката на ген. Петров: Как договорът е минал през комисията, която подготвя поръчката…"}
{"url": "http://pik.bg/%D0%BE%D1%81%D1%82%D0%B0%D0%B2%D0%BA%D0%B8-%D0%B2-%D0%B0%D0%BB%D0%B1%D0%B0%D0%BD%D0%B8%D1%8F-news701350.html", "text": "„Алсат-М“, цитирани от \"Фокус\". Ръководителят на албанските спецслужби (ШИШ) Вишо Аязи Лика подаде оставка, съобщава скопският телевизионен канал Управлението на службата е поверено на Хелидон Бендо, който до този момент бе заместник на Лика. Съгласно информацията, разпространена в албанските медии, Лика е депозирал оставката си още в петък. Оттеглянето му от заемания пост предизвика спекулации – предимно в редиците на опозицията. Лидерът на демократите Лулзим Баша твърди, че „има възможност\" оставката на Лика да е заради политически натиск, оказан с цел да се намалят последствията от скандала с участието на бившия вътрешен министър Сеимир Тахири в контрабандата на наркотици. „Мисля, че всички се опитват да прикрият аферата с Тахири ... Светът няма да позволи на Албания отново да стане държава на мафията“, подчерта Баша. Лика подаде оставка само една седмица, след като в Тирана избухна скандала с Тахири, заподозрян, че е бил част от мрежа за контрабанда на наркотици от Албания в Италия. Италианската полиция и представя на Тирана около 400 страници стенограма от подслушани разговори, в които Тахири се споменава като човек, финансиран от мафиоти. Тахири отрече обвиненията.", "date": "2017.10.31", "title": "Оставки в Албания"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%B5%D1%84%D0%B8%D1%80-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%80%D0%B0%D0%B7%D0%BA%D0%BE%D0%B2%D0%B0-%D0%B1%D0%B8-%D1%82%D0%B8-%D0%B2%D0%B8-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%B3%D0%B5%D0%BD-%D0%BF%D0%B5%D1%82%D1%80%D0%BE%D0%B2-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%B5%D1%81-news701347.html", "text": "Цялата биография на проф. Николай Петров беше хвърлена в мръсния канал, името му беше похабено и обругано. Това каза вицепремиерът Валери Симеонов в предаването „България сутрин“ по Българио он ер във връзка с подадената оставка на здравния министър проф. Николай Петров. \"Ще ми се това мероприятие да е от икономически засегнатите кръгове в медицинските среди, а именно, да не забравяме, че за следващата година г-н Петров в качеството си на министър на здравеопазването прокара забрана за откриването на нови лечебни заведения и регистрирането на нови лекарства. Тук има две огромни лобита, изключително силни и влиятелни с много средства зад тях. Едното е фармацевтичната мафия, а другото – лекарската мафия, защото здравеопазването изключително тежко се ощетява и се краде в България. Тези схеми сериозни биха били увредени. Това е единият вариант. При такава безпрецедентна измишльотина, която нарекохте разследване, цялата биография на този човек беше хвърлена в мръсния канал. Човекът, който създава 60 години едно име, то беше похабено и обругано“, коментира Симеонов. По думите му това е било най-тежкото. \"А неговите заслуги, а тези 200 млн. лв., с които той пое медицинска академия, докара я до нулата, изравни и изчисти всички тези дългове и направи брилянтно заведение, което е образец не само за България, но и за цяла Европа? Всичко това отиде някъде далече в миналото. Има обаче и втора причина – България в последните години се управлява от две телевизии – Би Ти Ви и Нова телевизия. Ако това е поредният опит за упражняване на влияние, опияняване от медийна власт, това е лошо, защото в този случай Би Ти Ви се изявява като инфантилен дебелак с определени ментални отклонения, пуснат в порцеланов магазин, който не знае какво прави“, допълни той. Според него това е страшно, защото напоследък се вижда очернянето на редица фигури и отстраняването от политическия спектър на хора без вина, а това вече е опасно. „Също срещу мен беше предприета такава безпрецедентна атака, като бях обвинен, че съм заплашвал някакъв журналист от някакъв сутрешен блок. Поисках извинение, не го получих. Сега в момента са подготвени жалбите и ще бъдат осъдени тези медии. Всеки политик трябва да действа като мене, трябва да бъде твърд и безкомпромисен с тези, които се опитват да ни диктуват дневния ред в живот. Дневният ред не се диктува от телевизионните студия, при цялото ми уважение към вас. Вой до небесата, че оградата е нестабилна, че един дъжд отнесе оградата, не беше тя отнесена, а пръстта под нея. С много медийно приказване може да се представи едва ли не като селски плет“, коментира още Валери Симеонов.", "date": "2017.10.31", "title": "БОМБА В ЕФИР! Валери Симеонов разкова Би Ти Ви за оставката на ген. Петров! Вицепремиерът бесен: Телевизията се изявява като инфантилен дебелак"}
{"url": "http://pik.bg/%D0%B1%D0%BB%D0%B0%D0%B3%D0%B8%D0%BD%D0%BA%D0%B0-%D0%B8%D0%BB%D0%B8-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8-%D0%B3%D1%83%D1%89%D0%B5%D1%80%D0%BE%D0%B2-%D1%81%D0%BB%D0%BE%D0%B6%D0%B8-%D0%BE%D1%85%D1%80%D0%B0%D0%BD%D0%B0-%D0%BD%D0%B0-%D1%81%D0%B2%D0%B5%D1%82%D0%BB%D0%B0%D0%BD%D0%B0-%D0%B2%D0%B0%D1%81%D0%B8%D0%BB%D0%B5%D0%B2%D0%B0-news701187.html", "text": "Светлана Василева, която изживява бурна любов с Християн Гущеров, значително е подобрила стандарта си на живот. Най-новата й придобивка са двама гарда, които неотлъчно следват плеймейтката. Единият мъжага е в ролята и на шофьор, който разкарва Светлана из цяла София. Най-често я кара до фризьора й и след това я прибира в имението в столичния квартал \"Бояна\". Вторият бодигард има за цел постоянно да следи какво се случва наоколо и да предпази хубавицата от натрапници. Гардовете на Василева са същите, които пазеха фолкпевицата Мария, докато беше съпруга на Гущеров. След раздялата й с младия милионер чалгарката се сбогува с тази луксозна благинка и вече се придвижва самостоятелно. Гущеров е известен с това, че не пести средства, когато става въпрос за жената до него. Затова и няма проблем с това да плаща за гориво и заплати на охрана. Пазенето на любимата му с бодигардове му коства няколко хилядарки на месец, но сумата не е нищо особено на фона на стандарта на живот, който поддържа. Дълго време Василева не се беше показвала публично. Има версия, че чрез охранителите Гущеров следи постоянно какво прави приятелката му. По този начин милионерът се застрахова от изневери и иска денонощно да знае къде и с кого е изгората му. Светлана неведнъж е заявявала, че също има сериозни намерения и няма желание да съсипва връзката, която до момента се развива много добре и отношенията им силно са се задълбочили, пише ежедневник.", "date": "2017.10.31", "title": "БЛАГИНКА ИЛИ БЕЛЕЗНИЦИ? Гущеров сложи охрана на Светлана Василева"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D0%BD%D0%B0%D0%B4-13-%D0%BC%D0%B8%D0%BB%D0%B8%D0%BE%D0%BD%D0%B0-%D1%81%D0%B5-%D0%BD%D1%83%D0%B6%D0%B4%D0%B0%D1%8F%D1%82-%D0%BE%D1%82-%D0%BF%D0%BE%D0%BC%D0%BE%D1%89-%D0%B2-%D1%81%D0%B8%D1%80%D0%B8%D1%8F-news701345.html", "text": "Над 13 милиона души в Сирия се нуждаят от хуманитарна помощ , а близо половината от тях са в \"остра нужда\", тъй като са напуснали домовете си заради сраженията и имат ограничен достъп до храна, здравеопазване и други основни необходимости. Това заяви пред Съвета за сигурност на ООН Марк Лоукок, ръководител на службата по хуманитарни въпроси на световната организация, предаде АП. Лоукок съобщи, че броят на вътрешноразселените сирийци е намалял от 6,3 милиона на 6,1 милиона души. По думите му обаче \"нивата на нови разселвания остават високи\" , като между януари и декември 1,8 милиона души са напуснали домовете си. Лоукок съобщи още, че само офанзивата, която прогони от град Ракка екстремистката групировка \"Ислямска държава\" , е дала като резултат 436 000 разселени на 60 различни места. Ожесточените сражения и въздушни удари в провинцията Дейр аз Зур са прогонили от домовете им около 350 000 души, от които само през октомври 250 000, съобщи ръководителят на службата по хуманитарни въпроси. Заради въздушните удари в град Маядин с население от 15 000 души, всички болници и медицински пунктове са прекратили работа. Наред с това е бил унищожен склад на ООН, в който се съхранявали 140 000 полиомиелитни ваксини, съобщи Марк Лоукок, цитиран от ТАСС.", "date": "2017.10.31", "title": "Бедствие! Над 13 милиона се нуждаят от помощ в Сирия"}
{"url": "http://pik.bg/%D0%B7%D0%B0-%D0%BF%D1%80%D0%B8%D0%BC%D0%B5%D1%80-%D0%BA%D0%BC%D0%B5%D1%82%D1%8A%D1%82-%D0%B4%D0%B8%D0%BC%D0%B8%D1%82%D1%8A%D1%80-%D0%BD%D0%B8%D0%BA%D0%BE%D0%BB%D0%BE%D0%B2-%D0%BE%D1%81%D1%82%D0%B0%D0%B2%D0%B8-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D1%81-%D0%BF%D0%BE-%D0%BC%D0%B0%D0%BB%D0%BA%D0%BE-%D0%BF%D0%B0%D1%80%D0%B8-%D0%BD%D0%BE-%D0%B3%D0%B8-%D0%B4%D0%B0%D0%B2%D0%B0-%D0%BD%D0%B0-%D0%BF%D0%BE%D1%81%D1%82-news701368.html", "text": "Към сумата ще се прибавят и резервните 60 хил.лева от Фонда за бедствия и аварии. 100-те хил.лева ще бъдат спестени от издръжката на администрацията, уточни Димитър Николов. Кметът допълни, че до края на днешния ден ще бъде готов докладът за щетите от наводнението. Основно са пострадали електроуреди, защото в наводнените къщи на първите етажи масово били кухните и цялата техника, а на вторите етажи – спалните.", "date": "2017.10.31", "title": "ЗА ПРИМЕР! Кметът Димитър Николов остави администрацията с по-малко пари, но ги дава на пострадалите при наводненията"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BA%D1%80%D1%8A%D0%B2-%D0%B2-%D0%BF%D0%BB%D0%B5%D0%B2%D0%B5%D0%BD%D1%81%D0%BA%D0%BE-%D0%B4%D0%B2%D0%BE%D0%B9%D0%BD%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%B3%D0%BE%D1%80%D0%BD%D0%B8-%D0%B4%D1%8A%D0%B1%D0%BD%D0%B8%D0%BA---%D0%B1%D0%B0%D1%89%D0%B0-%D0%B8-%D0%B4%D1%8A%D1%89%D0%B5%D1%80%D1%8F-%D1%81%D0%B0-news701407.html", "text": "Двойно убийство е извършено в плевенското село Горни Дъбник. Жертвите са баща и дъщеря. Една от версиите за смъртта на двамата е, че са убити при обир на семейната им къща, съобщи Нова телевизия. По случая е започнало разследване.", "date": "2017.10.31", "title": "ИЗВЪНРЕДНО В ПИК! Кръв в Плевенско! Двойно убийство разтърси Горни Дъбник - баща и дъщеря са открити мъртви"}
{"url": "http://pik.bg/%D1%85%D0%B0%D1%80%D0%B0%D0%BB%D0%B0%D0%BD-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%BE%D0%B2-%D0%B8%D0%BC%D0%B0%D0%BC%D0%B5-%D1%81%D0%B5-%D0%B7%D0%B0-%D1%82%D0%BE%D0%BB%D0%B5%D1%80%D0%B0%D0%BD%D1%82%D0%BD%D0%B8-%D0%BD%D0%BE-%D0%BD%D0%B5-%D1%81%D0%BC%D0%B5-news701340.html", "text": "Ние сме се научили да повтаряме, че сме толерантни, но не сме. Тези ценности ни обричат на бедност. Това коментира социалният антрополог Харалан Александров в сутрешния блок на БНТ, по случай проучването на изследователски център „Тренд\" . „Има възглед за държавата, тя не се хваща като преразпределител, а като държател на богатството. Това е примитивен възглед“, заяви  Александров. „Има убеденост, че само с фамилни връзки се успява, което отразява реалността. Например в общност като Хасково, е невъзможно без връзки“, каза още социалният антрополог. „Отношенията в семейството се разпадат, въпреки че това е отбелязано като ценност номер 1“, допълни Харалан Александров.", "date": "2017.10.31", "title": "Харалан Александров: Имаме се за толерантни, но не сме"}
{"url": "http://pik.bg/%D0%BD%D0%B5%D0%BE%D1%81%D1%82%D0%B0%D1%80%D1%8F%D0%B2%D0%B0%D1%89-%D1%81%D0%B5%D1%81%D0%BA%D0%B0%D0%BF%D0%B8%D0%BB-%D0%BF%D0%B0%D0%BC%D0%B5%D0%BB%D0%B0-%D0%B0%D0%BD%D0%B4%D0%B5%D1%80%D1%81%D1%8A%D0%BD-%D0%BE%D1%82%D0%BD%D0%BE%D0%B2%D0%BE-%D1%85%D0%B2%D1%8A%D1%80%D0%BB%D0%B8-%D0%B4%D1%80%D0%B5%D1%85%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-18-news701331.html", "text": "Памела Андерсън зарадва почитателите си с гола фотосесия за списание King Kong . В горещите кадри участва и „лошото момче на балета“ Сергей Полунин . Голите снимки не са никак чужди на Памела Андерсън . Блондинката се е снимала за корицата на списание Playboy цели 14 пъти. „Аз съм вечното момиче на Playboy“, признава звездата, като допълва, че работата за изданието е важна част от живота ѝ. И все пак Памела не е просто едно голо момиче, тя е и ревностен защитник на животните. Миналата година актрисата беше обявена за личност на 2016-а от организацията PETA (Хора за етично отношение към животните).", "date": "2017.10.31", "title": "Неостаряващ сескапил: Памела Андерсън отново хвърли дрехите (СНИМКИ 18+)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BD%D0%B0-%D1%81%D0%BF%D0%B5%D1%88%D0%BD%D0%B0-%D0%B2%D0%B8%D0%B7%D0%B8%D1%82%D0%B0-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%BE-news701402.html", "text": "Виждам сериозна взаимопомощ и солидарност към пострадалите от бедствието в Бургаска област. Това е казал президентът Румен Радев пред \"Флагман\". Радев пристигнал съвсем изненадващо в наводненото село Равнец, едно от най-жестоко ударените при потопа миналата седмиц Радев бе придружаван от областния управител Вълчо Чолакова и кмета на Бургас Димитър Николов. Тримата влязоха в наводнените къщи в най-ниската част в селото, а след това разговаряха с местните жители. Държавният глава продължи визитата си към с. Полски извор. Посещението му в Бургаска област бе неофициално и информация за него изтече миг преди той да пристигне в региона. Държавният глава явно не е искал публичност и се опита инкогнито да посети населените места, отнесени от пороя миналата седмица.", "date": "2017.10.31", "title": "ИЗВЪНРЕДНО! Румен Радев на спешна визита в Бургаско"}
{"url": "http://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BD%D0%B0-%D1%82%D1%80%D0%B5%D0%BD%D0%B4-90-%D0%BF%D1%80%D0%BE%D1%86%D0%B5%D0%BD%D1%82%D0%B0-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B8%D1%81%D0%BA%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5-news701330.html", "text": "За голям трус не може да се говори след първата оставка в кабинета Борисов 3. Това коментира социологът Димитър Ганев от “Тренд”. Сравнявайки двете оставки - тази на Делян Добрев и на проф. Николай Петров, Ганев заяви, че Петров е поканен в качеството си на експерт, докато Делян Добрев е в партията от самото начало. Ганев коментира последното изследване на агенцията за ценностите на българите. 90% от хората искат държавата да осигурява безплатно образование. 82% от заплатите казав, че законите не важат за определени хора, показва изследването. Българинът е с доста консервативни нагласи към еднополови бракове, към легализация на марихуана и проституция, към отношението към чуждия. Най-важните ценности за българина са семейството и мира. В българското общество не преобладава тежко ценностно разделение. По определени теми се формират огромни мнозинства. По отношение на ролята на държавата имат превес по-скоро етатистки нагласи. Консервативни възгледи ясно личат сред българите особено в отношението към бежанци, мигранти, еднополови бракове, цигани, както и спрямо легализацията на леките наркотици и проституцията. Налице е все още сериозен дял недоверие спрямо богатите хора в България. Нещо повече, според голяма част от българите успехът зависи много повече от това кого познаваш, а не дали работиш усърдно. Това са само част от основните изводи на първата част от проучването на изследователски център „Тренд“, възложено от Института за дясна политика. Изследването е проведено между 3 и 10 октомври 2017 г. сред 1004 пълнолетни български граждани по метода „лице в лице“.", "date": "2017.10.31", "title": "Проучване на \"Тренд\": 90 процента от българите искат безплатно образование "}
{"url": "http://pik.bg/%D0%BD%D0%BE%D0%B2%D0%B0-%D0%B6%D0%B5%D1%80%D1%82%D0%B2%D0%B0-%D0%B1%D0%B0%D0%B1%D0%B0-%D0%B4%D0%B0%D0%B4%D0%B5-3500-%D0%BB%D0%B5%D0%B2%D0%B0-%D0%BD%D0%B0-%D0%B0%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D0%BA-news701404.html", "text": "На 30 октомври, около 17:45 часа се тъжи 73-годишна жена от град Добрич. Това съобщиха от ОДМВР-Добрич. По данни на тъжителката, около 16:35 часа е получено обаждане на домашния телефон от непознат мъж представящ се за служител на МВР. Чрез въвеждане в заблуждение, мнимия полицай заявява на потърпевшата, че е необходимо нейното съдействие за залавяне на група извършваща телефонни измами. Малко по-късно жената изхвърля през балкона на жилището си сумата от 3 500 лева. По случая е образувано досъдебно производство.", "date": "2017.10.31", "title": "НОВА ЖЕРТВА! Баба даде 3500 лева на ало измамник"}
{"url": "http://pik.bg/%D1%81%D0%BF%D0%BE%D1%80%D0%B5%D0%B4-%D0%B7%D0%B0%D0%BA%D0%BE%D0%BD%D0%B0-%E2%80%9E%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80%E2%80%9C-%D0%B2%D0%BB%D0%B8%D0%B7%D0%B0-%D0%B7%D0%B0-3-%D0%B3%D0%BE%D0%B4%D0%B8%D0%BD%D0%B8-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0-%D0%BE%D1%82%D0%B2%D0%BB%D0%B8%D1%87%D0%B0%D0%BD%D0%B5-%D0%B8-%D0%BF%D0%BE%D0%B1%D0%BE%D0%B9-news701378.html", "text": "Съдът е признал за виновен Цв. Цветанов и го прати за 3 години в затвора за извършено от него престъпление. Това съобщиха от пресцентъра на Апелативна прокуратура-София . Наказателното производство по делото срещу подсъдимия е водено за това, че около 03.30 ч. на 14.02.2015 г., в гр. Етрополе, отвлякъл Кр. К., като за целта е използвал лек автомобил. Час по-късно, в с. Трудовец, подсъдимият нанесъл побой на друго пострадало от действията му лице – Кр. Г. С юмручен удар Цветанов умишлено му причинил средна телесна повреда, изразяваща се в счупване на носните кости. На 13.02.2015 г. подсъдимият Цветанов бил на рожден ден в ресторант в гр. Етрополе, като празненството продължило до ранните часове на следващия ден. Около 03:30 ч. той предложил на Кр. К., с която се запознал същата вечер, да я закара вкъщи. След като се качили в колата, вместо да потегли в посоката, която му казала жената, той тръгнал в друго направление, като заявил, че ще я закара на вилата си в с. Трудовец. К. не се съгласила, започнала да плаче и се опитала да позвъни от мобилния си телефон, за да помоли за помощ. Цветанов не й дал възможност да проведе разговор и започнал да я заплашва. Притеснена от развилата се ситуация пострадалата предложила на подсъдимия да отидат на хотел, с идеята, че на обществено място може да разчита на помощ. Стигайки до с. Трудовец Цветанов спрял автомобила до комплекс „Кредо“ и на рецепцията поискал да наеме стая. Използвайки заетостта му, К. успяла да напусне комплекса и започнала да тича в посока центъра на селото с викове за помощ. Цветанов я последвал, като настоявал тя да се върне. Свидетели на случващото се станали Кр. Г. и В. В., които в този момент слизали от такси. Единият от тях разпознал Цветанов, известен с прякорите „Цункара“ и „Биг брадър“. На въпроса защо гони жената, подсъдимият не отговорил, а нанесъл юмручен удар в областта на лицето на Г., който загубил равновесие и паднал на земята. Това станало повод за сбиване, продължило в комплекс „Кредо“ с нови участници от двете страни, чупене на стъкла, идване на служители на охранителна фирма и подаване на сигнал на телефон за спешни случаи 112. Пристигналите полицаи от РУ – Ботевград успели да разтърват двете групи лица, които се биели. Било образувано досъдебно производство. За извършените от него престъпления Цв. Цветанов е осъден на три години „лишаване от свобода“ при първоначален „строг“ режим. Наред с това съдът частично е уважил гражданските искове на пострадалите лица срещу него, съответно – 2000 лева и 3500 лева. Присъдата подлежи на обжалване пред Софийския апелативен съд.", "date": "2017.10.31", "title": "СПОРЕД ЗАКОНА! „Биг Брадър“ влиза за 3 години в затвора за отвличане и побой"}
{"url": "http://pik.bg/%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BD%D0%B0%D1%82%D0%BE-%D0%B8%D1%81%D0%BA%D0%B0-%D0%B7%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%BD%D0%B0-%D0%BD%D0%B0%D1%82%D0%B8%D1%81%D0%BA%D0%B0-%D0%B2%D1%8A%D1%80%D1%85%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news701372.html", "text": "Генералният секретар на НАТО Йенс Столтенберг се обяви днес за засилване на натиска върху Северна Корея, предадоха ТАСС и Ройтерс. \"За НАТО е важно да се усилва натискът върху Северна Корея, така че всички държави да се придържат към политиката на международни санкции в интерес на постигането на мирно решение на проблема\", заяви Столтенберг на среща с японския премиер Шиндзо Абе в Токио. В разговор с японския външен министър Таро Коно Столтенберг отбеляза, че ракетната програма на Северна Корея е заплаха за целия свят.", "date": "2017.10.31", "title": "Генералният секретар на НАТО иска засилване на натиска върху Северна Корея"}
{"url": "http://pik.bg/%D1%83%D0%B6%D0%B0%D1%81-%D0%B2-%D1%81%D0%B0%D1%89-%D0%BE%D1%82%D0%BA%D1%80%D0%B8%D1%85%D0%B0-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D0%BA%D0%BE%D0%BB%D0%B5%D0%B6-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-%D0%B2%D0%B8%D0%B4%D0%B5%D0%BE-news701370.html", "text": "Човек загина след като мъж откри огън в университет в Солт лейк сити, щата Юта, предаде АП. Полицията в столицата на Мормонския щат обяви, че убиецът е влязъл в общежитие на висшето учебно заведение и започнал да стреля напосоки. \"Ние можем да потвърдим смъртта на един човек\", заяви говорителят на полицията Брандън Ширър. Службите за сигурност посочиха, че издирват 24-годишния Остин Бутейн във връзка с престъплението. \"Мъжът е въоръжен и много опасен\", заявиха от полицията в града.", "date": "2017.10.31", "title": "УЖАС В САЩ! Откриха стрелба в колеж, има загинал (ВИДЕО)"}
{"url": "http://pik.bg/%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-%D1%81%D0%B5-%D1%82%D1%80%D0%B5%D1%81%D0%B5-%D0%B7%D0%B4%D1%80%D0%B0%D0%B2%D0%BE-%D1%82%D1%80%D0%B8-%D1%82%D1%80%D1%83%D1%81%D0%B0-%D0%B7%D0%B0-%D0%BF%D0%BE%D0%BB%D0%BE%D0%B2%D0%B8%D0%BD-%D1%87%D0%B0%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F%D1%82-%D0%B5-64-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%81%D0%BD%D0%B8%D0%BC%D0%BA%D0%B8-news701440.html", "text": "Индонезия се тресе здраво! Три много силни труса са регистрирани в рамките на половин час, като последният е 6,4 по Рихтер. Преди това са отбелязани 5,7 и 5,9 по Рихтер. Това съобщава Европейският сеизмологичен центъ Трусовете са регистрирани на дълбочина от 40 километра, като най-близкият град, усетил земетресенията, е Амбон, който е 40 километра от епицентър.", "date": "2017.10.31", "title": "Индонезия се тресе здраво! Три труса за половин час, последният е 6,4 по Рихтер (СНИМКИ)"}
{"url": "http://pik.bg/%D0%B7%D0%B0%D0%B2%D0%BB%D0%B0%D0%B4%D1%8F%D0%B2%D0%B0%D1%89%D0%BE-%D0%B8-%D0%BC%D1%80%D0%B0%D1%87%D0%BD%D0%BE-%D1%84%D0%B5%D0%BD%D1%82%D1%8A%D0%B7%D0%B8-%D0%B7%D0%B0-%D1%82%D0%B8%D0%B9%D0%BD%D0%B5%D0%B9%D0%B4%D0%B6%D1%8A%D1%80%D0%B8-news701443.html", "text": "Някои книги са вредни, дори опасни. Те изкривяват съзнанието и хранят потайните дълбини на човешката душа. Подобни томове трябва да бъдат забранени или дори унищожени. \"Танцуващият замък\" на Робин Джарвис е историята на една от тях. Това е история за една страховита книга (книга в книгата) и тя също се казва . Била е написана от един от най-големите злодеи, живели някога на този свят - мистериозния окултист Остърли Фелоус. Опасният том бива открит в крайбрежен английски град. Страниците му са пълни с прекрасни истории за замъци, принцове и еднорози. Звучи приказно и по детски чисто, но всъщност в това няма нищо невинно. Всеки, който започнва да чете, внезапно открива, че не може да откъсне поглед от страниците. Не може да затвори кориците. Книгата държи хората будни по цели нощи и никога, никога не ги оставя. Тя омагьосва всеки, който я прочете, като пренася ума му в красива, но зловеща приказна реалност. Това е зловещата клопка, която се отваря в първата част от едноименната трилогия на Джарвис. Макар и насочена към тийнейджърите, тя се харесва и на техните родители. Във втората част на поредицата - , опасната книга вече е широко разпространена, а Англия се е предала пред мащабите на нейното влияние. Онези, които устояват на написаното, биват убити. Но все пак се намират и такива, на които словото й просто не действа. Наричат ги лузъри. Те са преследвани, плашени и тормозени дори от собствените си семейства. И това е тяхната история. В третата и последна част от ужасяващата трилогия - , светът отдавна е тотално полудял по мрачната книга на окултиста. Великия чародей Измъс и обкръжението му са почитани като богове. Ала това далеч не е краят, а едва завръзката в пъкления план за поробване на хората. С публикуването на „Бойни колоди” става ясно, че единствената надежда за спасение е Принца на Зората.", "date": "2017.10.31", "title": "Завладяващо и мрачно фентъзи за тийнейджъри"}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%B4-%D1%80-%D0%BA%D1%80%D0%B0%D1%81%D0%B8%D0%BC%D0%B8%D1%80%D0%B0-%D0%B8%D0%B2%D0%B0%D0%BD%D0%BE%D0%B2%D0%B0-%D1%81%D0%B5%D1%81%D1%82%D1%80%D0%B0-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BF%D0%BE%D0%BA%D1%8A%D1%80%D1%82%D0%B8%D1%82%D0%B5%D0%BB%D0%BD%D0%BE-%D0%BF%D0%BB%D0%B0%D1%87%D0%B5-%D0%BC%D0%B8-%D1%81%D0%B5-%D0%B7%D0%B0-%D0%BD%D0%B8%D0%BA%D0%BE%D0%BB%D0%B0%D0%B9-%D0%BF-news701445.html", "text": "Д-р Красимира Иванова е един от най-добрите и уважавани неонатолози в България, спасявала е живота на стотици новородени бебета, нуждаещи се от най-хуманната помощ в първите минути и часове от живота си на този свят. Тя е педиатър с над 30-годишна кариера, завеждащ отделение по неонатология в Първа специализирана АГ болница. Сестра е на премиера Бойко Борисов. Преди няколко години преживя тежка операция след установен менингиом – тумор в мозъка. Продължилата повече от 7 часа тежка интервенция бе извършена от екип с участието на ген. Николай Петров като анестезиолог и реаниматор и затова потърсихме д-р Иванова за коментар – и като пациент, и като лекар след подадената вчера от него оставка. Тя направи емоционална изповед в лично качество и призна, че не се вълнува от политиката и нюансите на поста му като министър, а коментира лекаря, професионалиста и човека Николай Петров. В края на разговора ни емоциите достигат връх, личното отношение, сълзите и болката не остават скрити. И няма как да е иначе, когато става дума за човек, който спасява животи, който връща хора от онзи свят и за мъж, отдал своя живот на човечеството, а и като военен – на родината. - В моя живот има много, много малко хора, които истински уважавам. Моето уважение и преклонение към него ще останат за цял живот. Той ще остане един от най-важните хора в живота ми! Независимо от това каква история е скрита около него. Следя нещата, доколкото съм лекар, но това беше гнусно, много гнусно, много прозрачно, много долнопробно. Този човек не заслужаваше това нещо! Роднините са си роднини, близки… От моя гледна точка мога да коментирам, понеже съм доста потърпевша и в моя живот никога не успях нещо кой знае какво да сътворя. Имаше един момент навремето, когато затвориха 3-та АГ болница... - Не, говоря ви за доста преди това. Оставете директорството, там история беше много мръсна, нито един журналист не попита защо се постъпва така и сега отново този човек е пак директор, състоянието на болница „Шейново” е отвратително, но когато дадени хора вървят с парите напред, няма как да се пребориш. Изобщо не се притеснявам да говоря така, защото съм изключително гневна! Един сериозен, честен достоен човек и професионалист не заслужава това. Много съм тревожна за това, че психически се въздейства на най-добрите лекари. На първо място той е лекар, той не ме остави нито за миг. Лично аз, откакто съм оперирана, не съм се доверила на никой друг, освен на него. Защото той ми показа какъв чудесен и брилянтен професионалист и човек е. - Навремето, когато затвориха 3-та АГ болница и аз останах без работа, започнах да си търся работа и започнах във 2-ра градска болница в акушеро-гинекологичното отделение. Една известна журналистка беше дошла да събира гнусотии и ме попита: „Вашият брат знае ли, че работите тук?”. Казах й: „Вижте, аз съм лекар! Аз не съм държанка! Аз трябва да работя, за да си изхранвам сина и себе си. Имам достойна и хубава професия, учила съм, взела съм специалност, това е призвание и трябва да работя. Какво да правя? Да си стоя вкъщи, защото г-н Борисов е кмет ли? Той дори не знае, че аз работя тук, просто си намерих работа... - Честно да ви кажа, просто ми се плаче. Защото това е много, много, много недостойно! Никога няма да се случват нещата в България, ако така точно се отстрелват най-качествените хора. Това е моето човешко мнение като на пациент, но и колега, който се е отзовавал винаги и много е помагал и на болницата. Той е помагал с реанимацията си и е спасил толкова много жени, родилки в тежко състояние и те са живи и здрави, благодарение на неговата клиника, която създаде с толкова труд. И като колега, и като пациент, аз лично ви казвам, че съм много тъжна. Не разговарям на тези теми с брат си, ние имаме семейни теми. Говоря единствено и само от мое име и не коментирам негови решения. - Това е моето мнение. Много ми е мъчно и съм омерзена. Аз съм на 61 години и мога да преценя. Мога да кажа също, че е много трудно на близките на хора, които са на дадена държавна позиция, защото се оказва, че не могат да работят. Моята племенничка, например, си гледа бебето с две висши образования и завършила в Америка. Не може да започне работа, защото където и да започне, ще има коментар, че това е дъщерята на Борисов. Справедливо ли е? Момичето се съсипа, за да завърши две образования в Америка. - Да, нямате представа синът ми, който е юрист и с юридическо образование, колко трудно си намери работа. - Това е съсипана психика. Това е по-страшно и от физическата болест и физическото страдание. Не е справедливо. - На секундата казаха, че си подава оставката, а той е опериран. Всички се разболяваме и аз бях оперирана и в болнични, прибрах се вкъщи и се стабилизирах и се върнах на работа. Благодарение на тази болница и този екип, проф. Евтимов, проф. Петров, аз съм жива и здрава и имам внуци и слава Богу успях да ги видя. Затова помагайте – вие, честните и почтени журналисти, помагайте да не се случват такива неща, защото наистина никой няма полза от това. Той е много достоен, честолюбив човек, той… Знаете ли – преди няколко дни ми каза: „На мен просто ми се плаче! Аз съм работил за името и имам семейството си, аз това имам в живота си! И винаги съм се опитвал достойно да ги пазя”. Не може един човек, който за две години постигна такива резултати във ВМА и изчисти толкова дългове и в същото време този човек да се обвинява в нещо, което е техническа процедура. Знам ли аз как да го определя… - Усещам, че сте почтен човек и много ви благодаря, че имате добро отношение към него, защото той наистина го заслужава! - Срамота, срамота! Това мога да кажа. Той ми е водил 7-часова операция, без да ми сложи централен венозен катетър, без кръвопреливане, на един изключително кървящ 7 см. тумор. Това е изкуство! Това не е професия, а това е изкуство! Да не говорим колко хора е спасил през цялата си кариера и колко съдби е продължил. Как може да не кажеш това и не става дума да кажеш добра дума, а истината. Българите имат нужда от такива лекари. Защо трябва да му се съсипва психиката. Той е само на 59 години и е сал и може още толкова даде. - Това би било ужасно нещо и не бива да позволяваме да се случи. Той създаде такава модерна реанимация и толкова хора оцеляха, благодарение на нея, включително родилки. Той и поемал умиращи хора, които вече няма как по стандартна процедура да бъдат спасени, и той ги е спасявал и са живи и здрави и гледат децата си. Помагайте, защото вие имате достъп до общественото мнение, а такива като мен само могат да страдат. Не ме интересува политиката, медицината е надпартийна и тук става дума за един изключителен човек и професионалист! Да знаете, че е благородно да се застане зад човек, който е поставен в такава мръсна история.", "date": "2017.10.31", "title": "БОМБА В ПИК! Д-р Красимира Иванова, сестра на премиера, покъртително: Плаче ми се за Николай Петров, от гнусотията срещу него! Спаси ме от 7 см тумор след 7 часа операция"}
{"url": "http://pik.bg/%D0%B0%D0%B4%D0%B2%D0%BE%D0%BA%D0%B0%D1%82-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D1%89%D0%B5-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B5-%D1%81-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%BE-%D1%83%D0%B1%D0%B5%D0%B6%D0%B8%D1%89%D0%B5-%D0%B2-%D0%B1%D0%B5%D0%BB%D0%B3%D0%B8%D1%8F-news701381.html", "text": "Белгийският адвокат Пол Бекерт, нает снощи от отстранения премиер на Каталуния Карлес Пучдемон, не е убеден, че клиентът му ще успее да получи политическо убежище в Белгия. Да поиска убежище е едно, но е съвсем друго да го получи, коментира тази сутрин защитникът, съобщава БТА. Бекерт отбелязва, че навремето е настоявал без резултат за осигуряване на политическо убежище за представители на баската сепаратистка организация ЕТА. Засега става дума за гражданин на ЕС, който е пристигнал в Брюксел, който няма да се крие в Белгия и който не е избягал от Испания. Разглеждаме всякакви възможности, добави Бекерт. Засега защитникът не потвърждава предположенията, че Пучдемон е пристигнал вчера в Брюксел, за да подаде молба за убежище. По думите на Бекерт има достатъчно време за оценка на обстановката. Юристи, цитирани от белгийски медии, казват, че европейското и белгийското законодателство допускат гражданин на ЕС да потърси закрила в друга държава на Общността, но присъждането на такъв статут е изключително трудно. Всяка държава, присъединила се към ЕС, предварително отговаря на изискванията за защита на основните човешки права. Присъждането на статут на закрила означава признание, че в дадена държава от ЕС основните права не са защитени. В Белгия в последните 10 години няма случай на удовлетворена подобна молба от гражданин на ЕС. За да бъде удовлетворено такова искане, молителят трябва да докаже, че в родината си ще бъде преследван и няма да бъде в състояние да се защити, отбелязват юристи. Испанската прокуратура поиска вчера да бъдат повдигнати обвинения срещу каталунски водачи, включително срещу Пучдемон, за бунт, противодържавна дейност и присвояване на обществени средства. Испанското законодателство определя наказание затвор до 30 години, ако подобни престъпления бъдат доказани. За да бъдат предявени, обвиненията трябва да бъдат потвърдени от съдия.", "date": "2017.10.31", "title": "Адвокат: Пучдемон ще се размине с политическо убежище в Белгия"}
{"url": "http://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%85%D0%B8%D1%82-%D0%B1%D1%80%D1%83%D1%81-%D1%83%D0%B8%D0%BB%D0%B8%D1%81-%D0%BD%D0%B0%D1%85%D0%BB%D1%83%D0%B7%D0%B8-%D1%80%D0%BE%D0%BA%D0%BB%D1%8F%E2%80%A6-%D1%81%D0%BD%D0%B8%D0%BC%D0%BA%D0%B0-news701383.html", "text": "Да, той е Джон Маклейн – един от най-коравите екшън герои, които сме гледали на малкия и големия екран. Но това не му пречи да се превъплъти също толкова успешно в една от близначките от култовия хорър „Сиянието“. За култовите кадри сме изключително благодарни на холивудската звезда Самюел Л Джаксън, който пусна в Twitter снимка от Хелоуин парти, на която Брус Уилис и продуцентът Стивън Джей Ийдс пръскат чар в сини роклички и панделки в същия цвят. \"Ела да играеш с нас, Дани. Завинаги, завинаги, завинаги\", гласи посланието към фотоса. Навярно никой не е изненадан, че снимките се разпространяват мълниеносно в социалните мрежи.", "date": "2017.10.31", "title": "ТОТАЛЕН ХИТ! Брус Уилис нахлузи рокля… (СНИМКА)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B1%D1%8A%D0%BB%D0%B3%D0%B0%D1%80%D0%BA%D0%B0%D1%82%D0%B0-%D0%BA%D0%BE%D1%8F%D1%82%D0%BE-%D0%BD%D0%B0%D0%B1%D1%83%D1%82%D0%B0-%D1%82%D1%80%D1%83%D0%BF%D0%B0-%D0%BD%D0%B0-%D0%BC%D1%8A%D0%B6%D0%B0-%D1%81%D0%B8-%D0%B2%D1%8A%D0%B2-%D1%84%D1%80%D0%B8%D0%B7%D0%B5%D1%80-%D1%89%D0%B5-%D0%BB%D0%B5%D0%B6%D0%B8-%D0%B4%D0%BE%D0%B6%D0%B8%D0%B2%D0%BE%D1%82-%D0%B2-news701444.html", "text": "Българка получи доживотен затвор за убийството на 63-годишния й гръцки съпруг. Неговото тяло бе намерено във фризер в апартамент в Калитея през януари 2016 г., съобщават електронни издания от южната ни съседка, цитирани от БТА. Гръцки прокурор е окачествил убийството, извършено от 50-годишната Анелия Александрова, която е от ромски произход и е от Варна, като едно от най-тежките престъпления в Гърция. Според него целта на осъдената е била да задигне състоянието на гръцкия си съпруг. Аутопсията е установила, че устата и носа му са били залепени с тиксо, а на главата му е била сложена торба. Според медиците, жертвата е починала от задушаване. В хода на разследването беше издирван и синът на Александрова от предишен брак. Смяташе се, че двамата са избягали в България след убийството. Подобен сюжет - убийство на грък заради желанието на българската му половинка да прибере семейните пари, имаше и преди няколко седмици на о.Крит. Там действащ полицай от Казанлък застреля местен лекар, а стана ясно и че е планирал престъплението заедно с жената на гръцкия гражданин. Тя и служителят на реда били любовници.", "date": "2017.10.31", "title": "ОТ ПОСЛЕДНИТЕ МИНУТИ! Българката, която набута трупа на мъжа си във фризер, ще лежи доживот в Гърция "}
{"url": "http://pik.bg/%D0%B6%D1%8A%D0%BB%D1%82-%D0%BA%D0%B0%D1%80%D1%82%D0%BE%D0%BD-%D0%BD%D0%B0-%D0%B3%D0%B5%D1%80%D0%B5%D0%BD%D0%B0-%D1%81%D1%82%D0%B0%D1%80%D1%88%D0%B8%D1%8F%D1%82%D0%B0-%D1%80%D0%BE%D1%81%D0%B8-%D1%8F%D0%B4%D0%BE%D1%81%D0%B0%D0%BD-%D0%BE%D1%82-news701362.html", "text": "Треньорът на Левски - Делио Роси, е изключително недоволен от физическата форма на Жуниор Мапуку. Нападателят започна кампанията като титуляр, но при италианеца е твърда резерва. Причината е, че не може да изкара повече от час на високо темпо. Това се отразява и на работоспособността му в дефанзивен план - той е неефективен, когато отборът трябва да се брани. Освен, че се изморява бързо, конгоанският таран много бавно се възстановява след двубоите. Жуниор влезе като резерва в дербито с Лудогорец. Той обаче така и не успя да се окаже на голова позиция. Таранът не успя въобще да изостри играта и се загуби в половината на разградчани, пише \"Тема спорт\". Мапуку е участвал във всичките 14 шампионатни мача на Левски през сезона, но само в 5 от тях започна като титуляр. В един от случаите той бе сменен още в 38-ата минута - в първия двубой с Лудогорец, след като вратарят Божидар Митрев получи червен картон. При Роси Мапуку само още три пъти е бил в стартовата единайсеторка - при 2:0 над Дунав, 4:0 над Славия и 1:2 от Ботев (Пловдив). Жуниор е реализирал само 1 попадение, след като е започвал мача - вкара на Славия. Той отбеляза хеттрик във вратата на Пирин в Благоевград, след като се появи на терена от резервната скамейка.", "date": "2017.10.31", "title": "Жълт картон на \"Герена\"! Старшията Роси ядосан от..."}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B8%D0%B7%D0%BB%D0%B5%D0%B7%D0%B5-%D0%BA%D1%80%D1%8A%D0%B2%D0%BD%D0%B8%D1%8F%D1%82-%D1%82%D0%B5%D1%81%D1%82-%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%B0-%D0%BE%D1%82-%D1%8E%D0%BD%D0%B8%D0%BE%D0%BD-%D0%B8%D0%B2%D0%BA%D0%BE%D0%BD%D0%B8-news701356.html", "text": "Резултатите от кръвната проба на шофьора, който е бил зад волана на злополучния автобус снощи, са отрицателни за алкохол и наличие на наркотици. Това съобщиха за Флагман.бг от ръководството на ямболската болница, където се намира наш репортер. Пробата е взета един час след инцидента, който стана около 22 ч. на АМ „Тракия“ край Ямбол – в посока Бургас. Според част от пътниците шофьорът, който бил от Поморийско, но самоличността му се пази в тайна от ръководството на \"Юнион Ивкони\", се държал неадекватно зад волана. Той бил с разкопчана риза до пъпа, а някаква рускиня му била пускала високо музика, за да не заспи. Досъдебното производство по инцидента от снощи се води от ОДМВР-Ямбол. В бургаската болница са били откарани четирима от пострадалите. Една жена е в по-тежко състояние. Шофьорът е откаран в ямбоския арест, веднага след като е прегледан в болницата. По предното стъкло на автобуса се вижда голямо петно от кръв, но не може да се каже чии са тези следи от наранявания.", "date": "2017.10.31", "title": "ИЗВЪНРЕДНО! Излезе кръвният тест на шофьора от \"Юнион Ивкони\""}
{"url": "http://pik.bg/%D1%81%D0%BC%D1%8F%D1%85-%D0%B2-%D0%BC%D1%80%D0%B5%D0%B6%D0%B0%D1%82%D0%B0-%D1%81%D0%B8%D0%BD%D1%8A%D1%82-%D0%BD%D0%B0-%D0%B8%D1%81%D0%BA%D0%BE-%D0%BA%D0%B0%D1%82%D0%BE-%D0%B2%D0%B5%D1%80%D0%B0%D1%82%D0%B8-%D0%BD%D0%B5-%D1%80%D0%B0%D0%B7%D0%B1%D1%80%D0%B0-%D0%BA%D1%8A%D0%B4%D0%B5-%D0%B5-%D1%82%D0%BE%D0%BF%D0%BA%D0%B0%D1%82%D0%B0-%D0%B2%D0%B8%D0%B4%D0%B5%D0%BE-news701405.html", "text": "3-годишният син на Иско е на едно ниво с полузащитника на ПСЖ Марко Верати, шегуват се потребители в интернет. Причината: малчуганът и италианският национал бяха еднакво неефективни срещу техниката на халфа на Реал Мадрид и Испания - Франсиско Аларкон, който прави изключително силна година. В интернет се появи видео, на което испанският футболист се забавлява със своя наследник. Иско-младши е видимо доволен от играта с татко си, но в един момент не успява да види къде е топката, защото получава \"мрежичка\". Верати със сигурност е наясно с усещането след подобен финт на Иско, но с тази разлика, че стана за смях в световната квалификация между Испания и Италия, пише \"Гол\". Статутът на суперзвезда на Марко тогава пострада сериозно, а Иско-младши ще става все по-добър, благодарение на уроците на баща си.", "date": "2017.10.31", "title": "Смях в мрежата! Синът на Иско като Верати: Не разбра къде е топката (ВИДЕО)"}
{"url": "http://pik.bg/%D1%87%D0%B5%D1%80%D0%B2%D0%B5%D0%BD%D0%BE-%D0%B7%D0%B5%D0%BB%D0%B5%D0%BD%D0%B0-%D0%B2%D0%BE%D0%B9%D0%BD%D0%B0-%D1%81%D0%BB%D0%B5%D0%B4-%D1%88%D0%B0%D0%BC%D0%B0%D1%80%D0%B0-%D0%BE%D1%82-%D1%80%D0%B0%D0%B7%D0%B3%D1%80%D0%B0%D0%B4---%D0%BC%D0%BE%D1%89%D0%B5%D0%BD-%D0%B0%D1%80%D0%BC%D0%B5%D0%B9%D1%81%D0%BA%D0%B8-%D1%83%D0%B4%D0%B0%D1%80-%D1%88%D0%B5%D1%84-%D0%B2-%D1%86%D1%81%D0%BA%D0%B0-news701355.html", "text": "Съперничеството между ЦСКА и Лудогорец се превръща в култово що се отнася до атаките с думи между двата лагера. \"Напрежение преди мача с ЦСКА? Напрежението идва от страна на ловешкия клуб, не от страна на Лудогорец. Не виждам какво специално има в този мач\", заяви изпълнителният директор на Лудогорец - Ангел Петричев, след мача между \"орлите\" и Левски (2:0). Тази неделя \"зелените\" домакинстват на ЦСКА, към момента отборите са на първите две места в класирането като \"орлите\" водят с 5 точки на \"армейците\". А словесният отговор на \"червените\" не закъсня. \"...ръководител от фк каптагон пак се е упражнявал на гърба на ЦСКА!!!Очаквах да чуя как отбора им е участвал в ЕКТ през сезон 12-13, вместо това под влияние на някакви емоции(или друго?), взима отношение по несбъдната им мечта...Нека първо се огледа, колко точно хора имаше през годините дошли от “ловешкия” клуб, и тогава да се изказва по темата!Но, така е... комплексите са присъщи за нереализираните мечти, а смелите просто ги превръщат в реалност!Само ЦСКА!!!\". Написа административният директор на \"армейците\" - Милко Георгиев, на профила си във Фейсбук.", "date": "2017.10.31", "title": "\"Червено-зелена\" война! След шамара от Разград - мощен \"армейски\" удар! Шеф в ЦСКА..."}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D1%81%D0%B8%D0%BD%D1%8A%D1%82-%D0%BD%D0%B0-%D1%80%D0%B0%D0%B7%D0%BB%D0%BE%D0%B6%D0%BA%D0%B8%D1%8F-%D0%B8%D0%B3%D1%80%D0%B0%D1%87-%D0%BB%D1%8E%D0%B1%D0%B5%D0%BD-%D1%82%D0%B0%D1%82%D0%B0%D1%80%D1%81%D0%BA%D0%B8-%D0%BB%D0%B0%D0%BF%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B8-%D0%B8%D0%BC%D0%BE%D1%82%D0%B8-news701420.html", "text": "По този начин с имоти в промишлената зона на град Разлог незаконно са се сдобили сина на Любен Татарски (който е гербаджия и бивш депутат) и негови хора в Разлог.  Това е станало, след като дядото на авера на Валери Татарски - Цветан Юруков, се снабдява с нотариален акт по обстоятелствена проверка за два имота в промишлената зона на града и ги прехвърля на Валери Татарски (на негова фирма \"Тринити ем ти ви\" ЕООД) и на Георги Фарфаров (на негова фирма \"Миле инженеринг\" ЕООД), пише местният Топ Преса. Като се направи справка в Агенция по вписванията, става ясно че снабдяването на Цветан Юруков с нотариален акт по обстоятелствена проверка и продажбата на имотите по този акт са в един и същи ден. Интересното в случая е дали той и свидетелите, на които са снети обвинения пред нотариус, могат да посочат имотите. Другото, което прави впечатление е, че един от имотите, който е прехвърлен на \"Миле инженеринг\" ЕООД, в последствие се прехвърля на съпругата, на фирма \"Редивиус\" ЕООД, която също е приближена на Любен Татарски. В град Разлог вече и децата говорят, че държавните поръчки и апетитните имоти се печелят само и единствено от \"Миле инженеринг\" ЕООД, чрез трима свидетели. Тук задаваме въпроса с имоти ли се отблагодаряваме за спечелените обществени поръчки? Има ли сделки между Георги Фарфаров и близки и роднини на Любен Татарски, останали от роднини от страна на жена му? Нека се проверят имотите на всички, които печелят обществени поръчки в град Разлог. Как се узакониха имотите в местността \"Соклебица\" на името на Цветан Спасов Караджов в размер на 15340,00 кв.м., като на всички е ясно, че никога не са притежавали имоти там и защо пак купувач е  \"Миле инженеринг\" ЕООД? За кой са тези имоти, до кой цех са най-близо? Как се лапат имоти? Много лесно. Първо се проверява кои терени в урбанизираната територия са свободни и после се започва процедура по издаване на нотариален акт обстоятелствена проверка т.е. с трима свидетели. Схемата е много проста.", "date": "2017.10.31", "title": "СКАНДАЛ! Синът на разложкия играч Любен Татарски лапа държавни имоти"}
{"url": "http://pik.bg/%D0%BF%D0%BE-%D0%BA%D0%B0%D0%BA%D0%B2%D0%BE-%D0%B4%D0%B0-%D1%80%D0%B0%D0%B7%D0%B1%D0%B5%D1%80%D0%B5%D0%BC-%D0%B4%D0%B0%D0%BB%D0%B8-%D1%82%D0%BE%D0%B9-%D0%B5-%D0%B2%D0%BB%D1%8E%D0%B1%D0%B5%D0%BD-news701385.html", "text": "Знаците в комуникацията с противоположния пол често са трудни за разгадаване. Много жени си задават въпросите: Как да разбера дали той ме обича? Влюбен ли е в мен или само флиртува? Ако искате да знаете дали някой мъж ви харесва и е влюбен във вас, обърнете внимание не само на това,което ви говори, но и на поведението му. Езикът на тялото не лъже. Жестовете, мимиките, погледът говорят много за чувствата и намеренията. Още някои неща могат да ви подскажат, че намеренията му са сериозни: Постоянно си намира причина да се видите, да е близо до вас. Това определено е повече от флирт. Интересува се от професионалните ви успехи. Вълнува се преди срещата с вашите роднини и близки. Запознава ви с всичките си приятели. Любовта преминава през определени етапи и усложнения. Важното е как вашият човек посреща проблемите и готов ли е да се бори с тях в името на връзката ви. Ако на един мъж не му пука за вас или ви приема само като забавление, той просто не е за вас.", "date": "2017.10.31", "title": "По какво да разберем дали той е влюбен... "}
{"url": "http://pik.bg/%D0%BC%D0%BE%D0%B1%D0%B8%D0%BB%D0%B8%D0%B7%D0%B0%D1%86%D0%B8%D1%8F-%D0%BD%D0%B0-%D0%BB%D0%B0%D1%83%D1%82%D0%B0-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0-%D0%BD%D0%BE%D0%B2%D0%B8%D1%8F%D1%82-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0-%D1%81%D0%BC%D1%8A%D1%80%D1%84%D0%BE%D0%B2%D0%B5%D1%82%D0%B5-news701411.html", "text": "Новият старши-треньор на Локомотив Пловдив - Бруно Акрапович, проведе днес първа тренировка начело на \"черно-белите\". Наставникът изведе своите възпитаници в 9:00 и ръководи занимание на помощния терен на \"Лаута\". След победата над Етър, пловдивчани осъществиха тонизираща тренировка. В събота Локомотив гостува на Левски в София. Срещата на \"Герена\" е от 17:30. \"Целите пред мен са да стабилизирам отбора и да подобрим представянето си\", заяви Акрапович, който заменя Войн Войнов начело на \"смърфовете\", а договорът на босненеца ще е за 2 години.", "date": "2017.10.31", "title": "Мобилизация на \"Лаута\"! Ето какво каза новият треньор на \"смърфовете\""}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D0%B8%D0%B0%D1%80%D0%BA%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D1%81%D1%80%D0%B0%D0%B7%D0%B8-%D0%B4%D0%B5%D0%BD%D0%B8%D1%86%D0%B0-%D0%B7%D0%BB%D0%B0%D1%82%D0%B5%D0%B2%D0%B0-%D0%B4%D0%B0-%D1%81%D0%B8-%D1%81%D0%BF%D0%BE%D0%BC%D0%BD%D0%B8-%D0%BA%D0%BE%D0%BB%D0%BA%D0%BE-%D0%BF%D1%8A%D1%82%D0%B8-%D0%B8%D0%B4%D0%B2%D0%B0-%D0%BF%D1%80%D0%B8-%D0%B1%D0%BE%D1%80-news701449.html", "text": "Пиарът на Бойко Борисов - Севделина Арнаудова, отговори на зам.-председателя на БСП Деница Златева, която обяви, че лично премиерът няколко пъти е искал тя да бъде вицепремиер в правителството. \"Деница Златева, не помниш ли колко пъти идваше при Бойко Борисов в партийната централа на НДК на 17-тия етаж, зад гърба на Корнелия Нинова? Аз помня поне две такива срещи... Не помниш ли и колко вътрешна съпротива имаше тогава в теб, че твоята председателка иска да провали европейското председaтелство?#спомниси\", написа във Фейсбук Севделина Арнаудов по повод изказването на Деница Златева.", "date": "2017.10.31", "title": "ПЪРВО В ПИК! Пиарката на премиера срази Деница Златева: Да си спомни колко пъти идва при Борисов зад гърба на Нинова"}
{"url": "http://pik.bg/%D0%B0%D0%B4%D0%B5%D0%BB-%D0%B2%D0%B5%D1%87%D0%B5-%D0%BC%D0%B8%D1%81%D0%BB%D0%B8-%D0%B7%D0%B0-%D0%BF%D0%B5%D0%BD%D1%81%D0%B8%D1%8F-%D0%B7%D0%B0-%D0%BA%D0%B0%D0%BA%D0%B2%D0%BE-%D0%B9-%D0%B5-%D0%B4%D0%B0-%D1%80%D0%B0%D0%B1%D0%BE%D1%82%D0%B8-%D0%BA%D0%B0%D1%82%D0%BE-%D0%B2-%D0%B1%D0%B0%D0%BD%D0%BA%D0%B0%D1%82%D0%B0-%D0%BA%D1%80%D0%B8%D0%B5-news701413.html", "text": "По 45 хиляди паунда - толкова е печелила ежедневно британската певица Адел през 2016 г. Изпълнителката на \"Hello\" се нарежда в топ 10 на най-високоплатените знаменитости в Европа, според информация на \"Forbes\", като по данни на списанието годишно тя получава доход в размер на 51 милиона долара. Средствата, оказва се, са основно благодарение на продажбите на третия й студиен албум \"25\", който се появи на пазара през 2015 г. В световен мащаб от него са продадени над 20 милиона копия. Фактът, че Адел печели главно от закупуването на диска й идва като изненада в музикалните среди, където обикновено певци се радват на по-добри финансови инжекции от турнета. Междувременно Адел е в процес на преговори за сключване на едногодишен договор с хотел в Лас Вегас, където певицата ще получава по половин милион долара за всяко свое шоу. Сред звездите, които са имали подобни ангажименти в хазартния град са Бритни Спиърс, Марая Кери, Селин Дион и др. Това лято Адел обяви, че турнето в подкрепа на албума \"25\" може да й е последното, тъй като тя се смята за домошар и иска да се радва на \"малките неща в живота\". Два от четирите финални концерта, които трябваше да изнесе на \"Уембли\", бяха отложени заради проблеми с гласа й, пише \"Монитор\".", "date": "2017.10.31", "title": "Адел вече мисли за пенсия! За какво й е да работи, като в банката крие... "}
{"url": "http://pik.bg/%D0%BD%D0%B0%D0%B4-50-%D1%84%D0%B8%D0%BB%D0%BC%D0%B0-%D1%89%D0%B5-%D0%B2%D0%B8%D0%B4%D0%B8%D0%BC-%D0%BD%D0%B0-%D1%82%D0%B0%D0%B7%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BA%D0%B8%D0%BD%D0%BE%D0%BC%D0%B0%D0%BD%D0%B8%D1%8F-news701479.html", "text": "Преди около месец положихме началото на нашата идея в НДК да могат да се купуват билети онлайн. Стартирахме платформата с пускането в продажба на билетите за Киномания. До 10 дни онлайн резервациите на билети през сайта ndk.bg ще се превърнат в директни онлайн продажби на билети. Това е важно за нас, за да подобрим условията за покупката на билети, посещаемостта, привличането на нови аудитории, на повече млади хора. За този един месец имаме около 3000 регистрирани потребители. Искаме да опознаем нашата аудитория, да получаваме активна обратна връзка от нея, да споделяме информация Много от нас отраснаха в очакване на този момент- началото на Киномания. Спомням си като дете голямото вълнение да се добереш до билети за качествени филми от цял свят. Идвахме от страната в София, за да гледаме филми, които нямаше да бъдат пуснати в малките градове и населени места. Тази година се навършват десет години, откакто Столична община подкрепя финансово и организационно Киномания. Ще продължим да го правим и за напред Това е забележителен български филм, който за нас е много важен не само, защото е прекрасен , а защото се занимава с душевността на София- една безкрайна тема. Нашият град не е най-големият в Европа, но е един от най-културните, с много тайни кътчета, с много магия в него „Спектакълът е по филм от 1924 г. на Жан Епщайн – френски класик, който е бил и секретар на Люмиер, а впоследствие става един от най-големите експресионисти на френското  кино. Филмът е озвучен на живо от трима световноизвестни музиканти, както и от хора „Големите български гласове”, който е съставен от 15 певици, а саундтракът на филма ще бъде изпълнен на живо. Това е един европейски проект, визията за нова Европа, подкрепена от всички които стоим тук”, . Ние много държим филмът да не се нарича детски, а семеен, за да могат родителите и роднините на децата да посетят прекрасните прожекции, които ги очакват, гледайки този филм, в който аз участвам. Българското кино е в луд възход, на мен ми стана лошо от възторг и ми е мъчно, че майка ми избърза да ме роди толкова отдавна, а не започвам актьорската си кариера сега, за да мога да се влея в тази прекрасна вълна”, Над 50 филма ще видим на тазгодишното издание на Киномания. Сред тях са дългоочаквани премиерни заглавия, филми, селектирани и наградени на едни от най-престижните фестивали по света, както и нови български заглавия от игралното, документалното и детското кино. Това обявиха организаторите на кинофорума, който ще се проведе от 16 до 30 ноември. В специалната пресконференция в кино Люмиер, посветена на Киномания, взеха участие екипите на българските филми- част от тазгодишната селекция, както и партньорите на фестивала. Борислав Велков-председател на Съвета на директорите на НДК- благодари от името на организаторите на Киномания на министъра на културата Боил Банов за безрезервната подкрепа, която оказва на всички културни проекти на НДК, на партньорите от Столична община, Френски културен институт, Американско посолство и Аржентинско посолство. „ , каза Велков. Киномания е част от Културната програма на Столична община, която по традиция подкрепя фестивала всяка есен. „ ”, каза Тодор Чобанов, заместник кмет на София. Той акцентира специално и на откриващия филм на Киномания – „Безкрайната градина” на режиьора Галин Стоев. „ ”, отбеляза още Чобанов. Акцент от пресконференцията бе и Фестивалът на френското кино, реализиран с подкрепата на Френския културен институт. „Френското кино се гордее, че участва в Киномания и  за нас е чест да представим програмата си”, каза Мария Коакчиева – ПР на Френския културен институт. „Братята Люмиер през 1894 г. за първи път са прожектирали филм и до ден днешен, след 120 години,  магията е още по-голяма. В нашата селекция ще видите филми свързани с големи имена като Гоген, Роден и Далида, много важен е също и нашият документален филм за братята Люмиер. Ще бъдете въведени в онова време на големите открития и смятам, че ще ви бъде много интересно”, допълни Конакчиева.  „Откриваме на 17 ноември с един филм, който се нарича „Прекратяване на огъня”. Тук ще бъде самият режисьор на филма Еманюел Куркол. Нека бъдем всички заедно, да бъдем в празника на Киномания”, призова Конакчиева. От своя страна диригентът Илия Михайлов представи едно от специалните събития в рамките на френската програма – кино-концерта „Лодката на влюбените”. каза Михайлов Обичаната българска актриса Татяна Лолова и режисьорът Ясен Григоров поканиха публиката на детския игрален филм „Лили  Рибката”, в който Татяна Лолова играе ромка-магьосница. „ обясни голямата актриса. Още един български игрален филм бе представен от своя подуцент Надежда Косева. Заглавието му е „Кораб в стая” и ще може да се види на 21 ноември в „Люмиер Лидл”. Лентата е част от конкурсната програма на фестивала в Токио, който се провежда в момента. Режисьорът му е Любомир Младенов, а действието се върти около личната история на трима души, които взаимно променят света си. На 24 ноември пък в кино „Люмиер Лидл” зрителите ще видят „Да живее България” – новият документален филм на Адела Пеева, който ще има своята премиера на Киномания. Продуцентът Павлина Желева представи, на свой ред, една българска копродукция в програмата на Киномания - „Чудо” /България, Литва и Полша/. Нейн оператор е един от най-добрите български кинооператори със собствен почерк - Емил Христов.  Зрителите на Кимомания ще видят филма на 22 ноември в „Люмиер Лидл”. Билети на касите на НДК и касата на „Люмиер Лидл”. Цялата програма на киномаратона може да откриете на сайта kinomania.bg", "date": "2017.10.31", "title": "Над 50 филма ще видим на тазгодишната Киномания"}
{"url": "http://pik.bg/%D0%B2%D0%B0%D1%81-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D0%B7%D0%B0%D0%BF%D0%BE%D0%B2%D0%B5%D0%B4%D0%B8-%D0%BD%D0%B0-%D0%BA%D0%B7%D0%BF-%D0%B7%D0%B0-%D0%B7%D0%B0%D0%B1%D1%80%D0%B0%D0%BD%D0%B0-%D0%BD%D0%B0-%D0%BD%D0%B5%D0%BB%D0%BE%D1%8F%D0%BB%D0%BD%D0%B8-%D0%BF%D1%80%D0%B0%D0%BA%D1%82%D0%B8%D0%BA%D0%B8-%D0%BD%D0%B0-%D0%BC%D0%BE%D0%B1%D0%B8%D0%BB%D0%BD%D0%B8%D1%82%D0%B5-%D0%BE%D0%BF%D0%B5%D1%80%D0%B0%D1%82%D0%BE%D1%80%D0%B8-news701373.html", "text": "Предоставянето на частична информация за условията, при които даден мобилен телефон може да издържи на потапяне във вода или на удар, е нелоялна търговска практика, категорична е Комисията за защита на потребителите (КЗП). Издадената от контролния орган заповед за забрана на цитираната практика е потвърдена от Върховния административен съд. Проверка на КЗП установи, че БТК ЕАД не е информирала при продажба клиентите си своевременно за това, че представяният като водоустойчив и удароустойчив апарат остава невредим при потапяне на дълбочина до един метър за не повече от тридесет минути и издържа на удар при изпускане от височина до един метър и двадесет сантиметра. Тази съществени характеристики на са били посочени върху етикета на телефона, в същото време обаче могат да бъдат от значение при решението на потребителя за покупка. Освен това, по такъв начин се създават предпоставки впоследствие търговецът да откаже рекламация в случай на проблем с мобилното устройство, възникнал при обстоятелства, които гаранцията не покрива, без потребителят предварително да е бил наясно с условията. Друга наскоро потвърдена от ВАС заповед на КЗП е за забрана на нелоялна практика на „Мобилтел” ЕАД. Телекомът не е съобщавал предварително на клиентите си за съществуването на такса при извършването на пожелана от абоната смяна на тарифния план за предоставяне на мобилни услуги. При преминаване към по-висок тарифен план, без да е информирал предварително, търговецът изисква заплащане на такса от 19,90 лв., установи извършената по повод постъпила жалба на гражданин проверка на контролния орган. Заблудата следва от това, че в договора се предвижда възможността абонатът да преминава към друг тарифен план само с по-висока или равна месечна абонаментна такса и никъде не се посочва, че потребителят дължи пари за тази промяна. Таксата за въпросната услуга е обявена единствено на интернет страницата на оператора. Също така, всички съществени клаузи на договора следва да бъдат изрично и изчерпателно уредени преди сключването му, гласи още становището на експертите, потвърдено от магистратите.", "date": "2017.10.31", "title": "ВАС потвърди заповеди на КЗП за забрана на нелоялни практики на мобилните оператори"}
{"url": "http://pik.bg/%D0%BA%D0%BB%D0%BE%D0%B8-%D0%BA%D0%B0%D1%80%D0%B4%D0%B0%D1%88%D0%B8%D1%8F%D0%BD-%D0%BD%D0%B0%D0%BF%D1%80%D0%B0%D0%B2%D0%B8-%D1%81%D1%83%D0%BF%D0%B5%D1%80-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-news701493.html", "text": "Клои Кардашиян най-сетне обяви, че ще става майка за първи път. Сестрата на Ким го направи чрез социалните мрежи. Тя сподели видео и снимки от парти за Хелоуин, на което присъстват тя и любимият й Тристан Томпсън. Двойката се бе маскирала като Хал Дрого и Денерис Таргариен от \"Игра на тронове\" и дори спечели наградата за най-добър костюм на вечерта. Под кадър на баскетболиста, Клои е написала \"Това е татко\". \"Обичам го този човек\", допълва Кардашиян. Близък приятел на риалити звездата разкрива, че тя е в очакване на момченце, пише missbloom.bg.", "date": "2017.10.31", "title": "Клои Кардашиян направи супер разкритие"}
{"url": "http://pik.bg/%D0%BA%D0%B0%D0%BC%D0%B5%D0%BB%D0%B8%D1%8F-%D0%BF%D0%B5%D1%87%D0%B5%D0%BB%D0%B8-%D0%BD%D0%B0-%D0%B3%D1%8A%D1%80%D0%B1%D0%B0-%D0%BD%D0%B0-%D0%B5%D0%BC%D0%B8%D0%BB-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B0%D1%82%D0%B0-%D0%BF%D0%B5%D0%B5-%D0%BF%D0%B5%D1%81%D0%BD%D0%B8%D1%82%D0%B5-%D0%BC%D1%83-%D0%B1%D0%B5%D0%B7-%D0%BF%D0%BE%D0%B7%D0%B2%D0%BE%D0%BB%D0%B5%D0%BD%D0%B8%D0%B5-news701417.html", "text": "Фолк певицата Камелия изпълнява песни на Емил Димитров без разрешение на сина му. Изпълнителката вдигна на крака зала в Чикаго преди няколко дни, като изпълни и култови парчета на Емил Димитров. Блондинката изненадала публиката с \"Една българска роза\" и \"Ако си дал\" по време на турнето си в САЩ. Актът бе посрещнат от някои музикални критици доста негативно. И те поставиха въпроса редно ли е фолк певицата да пее вечни български хитове, редом до чалга парчета, пише \"Хотарена\". \"Камелия не ме е питала дали може да изпълнява песни на баща ми. Не ми се е обаждала и не е искала разрешение. Не е голям въпрос, но го приемам като морална постъпка. Да е жива и здрава, пожелавам й много успех\", заяви синът на легендата Емил Димитров-младши. Тя обиколи САЩ и Канада, като разнообрази програмата си от стари и нови песни, плюс народни хора, и българска естрада. \"Камелия я познавам по име, не съм слушал песните й. Трудно бих се притеснил за такива неща. И нека все пак кажем, че една песен остава жива, като продължава отново и отново да се изпълнява. Вероятно това е направила и Камелия\", добави Димитров-младши. Изпълнителката не е първата, която пее песни на естрадни звезди. Фики Стораро изключително успешни имитира Васил Найденов и дори неведнъж е изпълнявал негови балади. Деси Слава също изпълнява парчета на Лили Иванова.", "date": "2017.10.31", "title": "Камелия печели на гърба на Емил Димитров! Чалга дивата пее песните му без позволение "}
{"url": "http://pik.bg/%D0%B3%D1%83%D1%80%D0%B1%D0%B5%D1%82%D1%87%D0%B8%D0%B8-%D1%82%D0%BE%D1%87%D0%B0%D1%82-%D0%BF%D0%BE%D0%BC%D0%BE%D1%89%D0%B8-news701424.html", "text": "Българи, работили зад граница, се връщат у нас и вземат тлъсти помощи за безработица. За първите 9 месеца на 2017-а над 11 200 нашенци са се прибрали в родината, след като са останали без препитание в чужбина, но са натрупали трудов стаж, сочат данни на Агенцията по заетостта. По данни на НОИ през миналата година 1200 гурбетчии са получавали компенсация за безработица, чийто среден размер е 1179 лв. Най-висока средна сума са взимали гастарбайтерите от Видинско - 1378 лв. На второ място са завърналите се от чужбина работници от Стара Загора /1334 лв./. По закон обезщетението е 60% от парите, на които работниците са се осигурявали, но не може да надхвърли 1560 лв.", "date": "2017.10.31", "title": "Гурбетчии точат помощи"}
{"url": "http://pik.bg/%D0%BE%D1%82%D0%BC%D1%8A%D1%89%D0%B5%D0%BD%D0%B8%D0%B5-%D0%BD%D0%B0%D1%81%D0%B8%D0%BB%D0%B0-%D0%BE%D0%BC%D1%8A%D0%B6%D0%B5%D0%BD%D0%B0-%D0%B6%D0%B5%D0%BD%D0%B0-%D1%83%D0%B1%D0%B8-13-%D0%B4%D1%83%D1%88%D0%B8-%D1%81-%D0%BE%D1%82%D1%80%D0%BE%D0%B2%D0%BD%D0%BE-%D0%BC%D0%BB%D1%8F%D0%BA%D0%BE-news701428.html", "text": "Насила омъжена пакистанка бе арестувана за убийството на 13 души, на които дала отровено мляко, предназначено за съпруга й, предаде АФП, цитирана от БТА. Асия Биби била омъжена против волята си през септември в село Валвати в централната провинция Пенджаб. Тя признала, че е сипала отрова в млякото на съпруга си, съобщи говорител на местната полиция. Поне 27 души изпили млякото, което било използвано за приготвяне на популярна в района напитка. 13 души починали, включително съпругът, а други 14 са приети в болница. Арестувани са и един мъж и леля му по обвинение в съучастничество. Смята се, че мъжът бил таен любовник на Биби, а леля му е предложила убийството. Принудителните бракове, включително на малолетни, са често срещани в Пакистан, особено в бедните селски райони на страната, където всяка година стават жертви на \"убийства на честта\".", "date": "2017.10.31", "title": "Отмъщение! Насила омъжена жена уби 13 души с отровно мляко"}
{"url": "http://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BF%D1%80%D0%B8%D0%B5-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%BD%D0%B8-%D0%BE%D1%80%D0%B3%D0%B0%D0%BD%D0%B8%D0%B7%D0%B0%D1%86%D0%B8%D0%B8-%D0%BD%D0%B0-%D0%B8-%D0%B7%D0%B0-%D1%85%D0%BE%D1%80%D0%B0%D1%82%D0%B0-%D1%81--news701492.html", "text": "Заместник министър-председателят по икономическата и демографската политика Валери Симеонов прие представители на 15 национално представителни организации на и за хората с увреждания. На срещата те изразиха своите предложения относно оценката на увреждания и работоспособността. Вицепремиерът Симеонов потвърди, че към момента работата по реформата не е приключила и че се разработват концепции за медицинската експертиза и оценка на работоспособността. Той изрази солидарността си с хората с увреждания относно тежките процедури, през които те преминават, често свързани с дълго чакане и разтакаване из административни структуриq и категоричната си позиция, че тази практика трябва да бъде прекратена. Хората с увреждания предложиха своето партньорство в дискутираните области, което вицепремиерът прие. Срещата завърши с консенсус, че диалогът трябва и ще продължи, за да се търсят най-добрите решения. Представителите на организациите благодариха на вицепремиера за разбирането и му подариха Библия.", "date": "2017.10.31", "title": "Вицепремиерът Валери Симеонов прие национално представителни организации на и за хората с увреждания - подариха му Библия"}
{"url": "http://pik.bg/%D0%BF%D0%BE%D0%B5%D1%82%D1%8A%D1%82-%D0%BD%D0%B5%D0%B4%D1%8F%D0%BB%D0%BA%D0%BE-%D0%B9%D0%BE%D1%80%D0%B4%D0%B0%D0%BD%D0%BE%D0%B2-%D0%B4%D0%BE-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%B7%D0%BD%D0%B5%D0%BD%D0%B0%D0%B4%D0%B0%D0%BD-%D1%81%D1%8A%D0%BC-%D0%BE%D1%82-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B2%D0%B8-%D0%B4%D0%B0-%D0%BF%D1%80%D0%B8%D0%B5%D0%BC%D0%B5%D1%82%D0%B5-%D0%BE%D1%81%D1%82%D0%B0-news701476.html", "text": "Уважаеми господин Борисов, Безкрайно съм изненадан и огорчен от Вашето решение да приемете веднага оставката на проф. генерал Николай Петров - министър на здравеопазването във Вашия кабинет, без да премислите добре, поддаващ се на моментен импулс. Излишно е да напомням кой е проф.Петров и неговите огромни заслуги като един изключителен лекар, спасил хиляди човешки животи и като началник на Военна медицинска академия,която само за две години изправи на крака. Той започна - за чест на Вашия кабинет – сериозни и компетентни реформи за нашето затънало здравеопазване и съм убеден, че беше личността, която можеше да го вдигне на крака. Човек на честта, генерал Петров моментално реагира на злостната кампания със стара дата по негов адрес, но според мен би трябвало да му дадете срок добре да прецени дали е уместно да се откаже от това, което е започнал, макар и болен, с толкова ентусиазъм и всеотдайност. Вие сте доказали не веднъж, че сте способен да коригирате свои прибързани решения, което Ви прави чест. Направете го и сега!", "date": "2017.10.31", "title": "Поетът Недялко Йорданов до премиера Борисов: Изненадан съм от решението ви да приемете оставката на Николай Петров. Ще ви направи чест, ако премислите и върнете достойния човек на поста му!"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B4%D0%B5%D0%BD%D0%B8%D1%86%D0%B0-%D0%B7%D0%BB%D0%B0%D1%82%D0%B5%D0%B2%D0%B0-%D1%81%D0%B5-%D0%BF%D1%80%D0%B0%D0%B2%D0%B8-%D0%BD%D0%B0-%D0%BE%D1%89%D0%B8%D0%BF%D0%B0%D0%BD%D0%B0-%D0%BC%D0%BE%D0%BC%D0%B0---%D0%BE%D0%BF%D1%80%D0%B0%D0%B2%D0%B4%D0%B0-%D1%81%D0%B5-%D0%B7%D0%B0-%D1%81%D1%80%D0%B5%D1%89%D0%B8-%D1%81-%D0%B1%D0%BE%D1%80%D0%B8%D1%81%D0%BE%D0%B2-news701473.html", "text": "Зам-председателят на НС на БСП Деница Златева днес набеди премиера, че е разговарял с лидерката на социалистите Корнелия Нинова за оставането й на министерския пост за европредседателството, но се оказа, че е забравила за нейни лични посещения при Бойко Борисов. По-късно тя си призна за срещите, но подчерта, че не били тайна за червените. Припомни й го пиарката на премиера Севделина Арнаудова, която написа във Фейсбук: \" А ето какво отговори предизвиканата Златева в специална позиция, разпратена час по-късно до медиите: \"Като ресорен вицепремиер по председателството бях поканена на разговор от г-н Борисов в централата на ГЕРБ, на който предоставих цялата информация по подготовката на България за председателството на Съвета на ЕС. На втората среща му отказах да бъда част от настоящия кабинет. Двете срещи никога не са били тайна и за тях съм информирала Изпълнителното бюро на НС на БСП.\" Deniza Slateva, не помниш ли колко пъти идваше при в партийната централа на НДК на 17-тия етаж, зад гърба на Корнелия Нинова? Аз помня поне две такива срещи... Не помниш ли и колко вътрешна съпротива имаше тогава в теб, че твоята председателка иска да провали европейското председстелство? #\"", "date": "2017.10.31", "title": "ИЗВЪНРЕДНО В ПИК! Деница Златева се прави на ощипана мома - оправда се за срещи с Борисов "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D1%8A%D0%B6-%D1%81%D0%BA%D0%BE%D1%87%D0%B8-%D0%BE%D1%82-%D0%BF%D0%BE%D0%BA%D1%80%D0%B8%D0%B2%D0%B0-%D0%BD%D0%B0-%D0%B3%D0%BE%D0%BB%D1%8F%D0%BC-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2-%D1%81%D0%BE%D1%84%D0%B8%D1%8F-%D0%B8-%D0%B7%D0%B0%D0%B3%D0%B8%D0%BD%D0%B0-%D0%BD%D0%B0-%D0%BC%D1%8F%D1%81%D1%82%D0%BE-news701511.html", "text": "Мъж е скочил от покрива на голям магазин в столичния квартал \"Младост\" 4, съобщиха от пресцентъра на МВР. Сигналът е подаден на тел. 112 в 16.51 часа. Мъжът е загинал на място. Районът на инцидента е отцепен от полиция. По непотвърдена информация става въпрос за самоубийство. Все още не са ясни причините, накарали мъжа да вземе фаталното решение.", "date": "2017.10.31", "title": "ТРАГЕДИЯ! Мъж скочи от покрива на голям магазин в София и загина на място"}
{"url": "http://pik.bg/%D1%82%D0%BE%D1%82%D0%BE-%D0%B2%D0%B0%D0%B4%D0%B8-%D0%BF%D0%BE-20-%D0%B1%D0%BE%D0%BD%D0%B0-%D0%BD%D0%B0-%D0%BC%D0%B5%D1%81%D0%B5%D1%86-%D0%BE%D1%82-%D1%83%D1%87%D0%B0%D1%81%D1%82%D0%B8%D1%8F-news701464.html", "text": "Тото от \"ВИП Брадър\" вади доста добри пари от участията на група \"Скандау\" из клубовете. След като с Лъчо - другия член на групата, си поделят хонорарите, за рапъра от Враца остават между 15 и 20 хиляди лева. И така е всеки месец. Присъствието на Тото в риалити формата по никакъв начин не е нарушило графика на \"Скандау\" и парарелно с хонорара от Големия брат, рапърът си заработва и от участията на групата. От началото на предаването Тото е напускал Къщата 6 пъти за участия в София, Пловдив и Варна. Още две му предстоят до края на тази седмица, видя ПИК в страницата на \"Скандаул\" във \"Фейсук\".", "date": "2017.10.31", "title": "Тото вади по 20 бона на месец от участия"}
{"url": "http://pik.bg/%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B2-%D0%B1%D0%B8%D1%82%D0%BA%D0%B0-%D0%B7%D0%B0-%D0%B3%D0%BB%D0%B0%D0%B2%D0%B5%D0%BD-%D0%B0%D1%80%D1%85%D0%B8%D1%82%D0%B5%D0%BA%D1%82-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news701465.html", "text": "Четирима кандидати са подали документи на конкурса за длъжността главен архитект на Пловдив, научи марица.бг. Това са архитектите Илко Николов и Хубена Салджиева, които участваха и в първия тур, Кирил Събчев и Цветелин Цоневски, предаде Марица. Те трябва да представят концепции и да ги защитят пред журито. Арх. Цветелин Цоневски е общински съветник от партия \"Кауза Пловдив\", чийто лидер е зам.-кметът Георги Титюков.", "date": "2017.10.31", "title": "Четирима в битка за главен архитект на Пловдив"}
{"url": "http://pik.bg/%D0%BD%D0%B0%D0%B4-200-%D0%B4%D1%83%D1%88%D0%B8-%D0%BC%D0%BE%D0%B6%D0%B5-%D0%B4%D0%B0-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D1%80%D1%83%D1%85%D0%B2%D0%B0%D0%BD%D0%B5-%D0%BD%D0%B0-%D1%82%D1%83%D0%BD%D0%B5%D0%BB-%D1%81%D0%BB%D0%B5%D0%B4-%D1%81%D0%B5%D0%B2%D0%B5%D1%80%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B8-%D1%8F%D0%B4%D1%80%D0%B5%D0%BD-%D0%BE%D0%BF%D0%B8%D1%82-news701512.html", "text": "Над 200 души може да са загинали при рухване на тунел в севернокорейски обект за ядрени изпитания след шестия ядрен опит на Пхенян през септември, предаде Ройтерс, като се позова на японската телевизия Асахи. Според телевизията, която цитира анонимни източници, около 100 работници са били засегнати от първоначалното рухване в ядрения полигон Пунгери около 10 септември. По време на предприетата спасителна операция станало второ срутване, което значи, че е възможно жертвите да са над 200. Експерти казват, че поредицата от трусове и свлачища близо до полигона вероятно означават, че шестият и най-мощен ядрен опит на Северна Корея на 3 септември е дестабилизирал района, а Пунгери може да не се използва доста по-дълго време за изпробване на ядрени оръжия. Според телевизията, която цитира анонимни източници, около 100 работници са били засегнати от първоначалното рухване в ядрения полигон Пунгери около 10 септември. По време на предприетата спасителна операция станало второ срутване, което значи, че е възможно жертвите да са над 200. Експерти казват, че поредицата от трусове и свлачища близо до полигона вероятно означават, че шестият и най-мощен ядрен опит на Северна Корея на 3 септември е дестабилизирал района, а Пунгери може да не се използва доста по-дълго време за изпробване на ядрени оръжия.", "date": "2017.10.31", "title": "Над 200 души може да са загинали при рухване на тунел след севернокорейски ядрен опит"}
{"url": "http://pik.bg/%D1%80%D0%B5%D0%B2%D0%BE%D0%BB%D1%8E%D1%86%D0%B8%D1%8F-%D0%BF%D1%80%D0%B8-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D1%86%D1%81%D0%BA%D0%B0-%D0%B2%D0%B7%D0%B8%D0%BC%D0%B0-%D0%BE%D1%82-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-news701382.html", "text": "Тази неделя, от 18:00 часа на \"Лудогорец Арена\", \"орлите\" и \"армейците\" ще излязат в голямото дерби от 15-ия кръг на шампионата. \"Зелените\" са лидери във временното класиране на Първа лига, ЦСКА заема втората позиция с 5 точки пасив спрямо Лудогорец. В миналия кръг на груповата фаза на Лига Европа, треньорът на \"орлите\" Димитър Димитров изненада с неочаквано тактическо решение. \"Зелените\" излязоха за визитата си в Брага с трима централни защитници и на практика 6 футболисти в средата на терена, при таран Лукоки. Нетрадиционният избор даде резултат за Лудогорец, тимът победи с 2:0. Сега около състава на \"армейците\" текат сериозни дискусии свързани с централните бранители на отбора. Александър Барт, Божидар Чорбаджийски и Николай Бодуров изглеждат с изравнени възможности към момента. Като въпросите към Белчев за позицията са два. Кой от Барт, Чорбаджийски и Бодуров да остане на пейката за дербито? И дали да не изненада \"зелените\" с огледална схема на приложената от Херо в Брага тактическа концепция? При визирания вариант въпросителната Александър, Божидар или Николай да е на пейката - отпада. Ще прибегне ли Стамен Белчев до тактическа революция? До сега през сезона \"червените\" почти във всички игрови минути налагаха традиционна схема с четирима чисти бранители. Димитър Димитров - Херо пък акцентира след двубоя между Лудогорец и Спортинг Брага, че \"зелените\" са използвали 3 различни игрови постройки в мачовете си с португалците, Хофенхайм и Истанбул ББ в Лига Европа. \"Орлите\" предложиха и интересна схема в дербито с Левски (2:0) от 14-ия кръг на шампионата, излизайки с Мисиджан, Лукоки, Вандерсон и Марселиньо в атака. Що се отнася до лавиране в тактически план, \"зелените\" изглеждат една идея по-непредвидими от ЦСКА преди важния двубой в неделя.", "date": "2017.10.31", "title": "Революция при \"червените\"! ЦСКА взима от лекарството на Лудогорец!?"}
{"url": "http://pik.bg/%D0%BE%D0%BF%D0%B0%D1%81%D0%BD%D0%B8%D1%82%D0%B5-%D0%BA%D1%8A%D1%89%D0%B8-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D1%81%D0%B0-%D0%BD%D0%B0%D0%B4-150-news701466.html", "text": "Опасните къщи в София са над 150 в центъра на града. Една трета от тях са в район, в който само през последните седмици имаше няколко инцидента със срутени къщи, предаде Би Ти Ви. Къщата на ул. „Братя Миладинови”, която остана без стена, заради строеж в съседство, все още не е обезопасена. „Отидете да видите в дупката там, където е изкопана колко вода има. Водата е на нивото на реката. Тук номерът е да се вземат едни пари на зелено, да се докара сградата до груб строеж”, коментира живеещ в района. Столичната община направила проверка и се оказало, че друга опасно изоставена къща има следи от пожар. „Има следи от пожар по покривната конструкция, а фасадите от вътрешната страна са в много лошо състояние. Първото нещо, което ние ще поискаме, е сградата да бъде обезопасена”, посочи кметът на район „Възраждане” Савина Савова. Проверка вътре се прави само със съгласие на собствениците. „Това прави нещата много трудни и работата на комисията става почти невъзможна. В момента служителите от отдел незаконно строителство работят по 50 подобни преписки”, добави тя. Докато бъдат взети мерки, жителите ще трябва да минават с повишено внимание. Снимка: Би Ти Ви Това не е единствената къща в района в такова състояние.", "date": "2017.10.31", "title": "Опасните къщи в центъра на София са над 150"}
{"url": "http://pik.bg/%D1%81%D0%BB%D0%B5%D0%B4-%D0%BD%D0%B5%D0%BB%D0%B5%D0%BF%D0%B0%D1%82%D0%B0-%D0%B7%D0%B0%D0%B3%D1%83%D0%B1%D0%B0-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%B2-%D1%81%D0%B0%D1%89-%D1%82%D1%8A%D1%80%D1%81%D1%8F%D1%82-%D0%BF%D0%BE%D0%BC%D0%BE%D1%89-%D0%B7%D0%B0-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%B8%D1%80%D0%B0%D0%BD%D0%B5-%D0%BD%D0%B0-news701499.html", "text": "в която всеки може да дари средства, с които да облекчи родителите на загиналата. До момента са събрани близо 2 000 долара, при посочени 20 хиляди, нужни на близките. 20 хиляди долара са необходими на семейството на загиналата 23-годишна старозагорка в САЩ за транспортиране на тялото й в България. Младото момиче загуби живота си при катастрофа, съобщават от полицията в Кентъки. При тежкия инцидент лек автомобил връхлита и разполовява на две колата, в която е пътувала Джоана, която загива на място. Разследващите все още се опитват да установят кой е виновен за трагичния инцидент. Джоана Иванова е завършила ГПЧЕ „Ромен Ролан“, а от 2014 г. учи в колежа “Береа” в Кентъки. Учебното заведение е сред най-престижните в САЩ и света, а старозагорката била сред надарените студенти. Младото момиче било сочено от състудентите си като една от надеждите на учебното заведение. Такава си я спомнят и преподавателите й от Стара Загора. Трудността, пред която се изправят близките й е не само тежката загуба, а и високата сума, която трябва да се заплати за транспортирането й до Стара Загора. Петър Божинов създава страница в портала gofundame.com,", "date": "2017.10.31", "title": "СЛЕД НЕЛЕПАТА ЗАГУБА! Близките на загинала българка в САЩ търсят помощ за транспортиране на тялото й"}
{"url": "http://pik.bg/%D0%BC%D0%BE%D0%B6%D0%B5-%D0%BB%D0%B8-%D0%B8%D0%B7%D0%BD%D0%B5%D0%B2%D1%8F%D1%80%D0%B0%D1%82%D0%B0-%D0%B4%D0%B0-%D0%B1%D1%8A%D0%B4%D0%B5-%D0%BF%D0%BE%D0%BB%D0%B5%D0%B7%D0%BD%D0%B0-news701415.html", "text": "Възможността да имаш пълноценна връзка с друг човек, когато вече си обвързан, е предизвикателство. Една паралелна връзка ни дава усещане за полет и щастие. Тя е едно прекрасно изживяване. Това споделиха пред Дарик докторантът по психология на човешките отношения към БАН и психотерапевт Катя Пенева и сексологът доц. д-р Румен Бостанджиев. Ето какво коментираха те: „Сценарият, който може да се развие в една ситуация, когато между двамата се появи трети, може да има най-различни развития. Предизвикателството в тази ситуация е да се излезе с добър резултат. Ако може за всички. В триъгълника винаги има някой, който страда. Важно е ситуацията да се осмисли и да бъде един позитивен и ценен човешки опит“, смята д-р Бостанджиев Психотерапевтът Катя Пенева смята, че при изневяра винаги се укрепват редиците на брака и двамата партньори се сплотяват. „Оковите на брака са тежки. Двама човека не са достатъчни, за да носят тези окови, необходим е и трети“, каза тя. В миналото моногамията е била забранена само за жените. Във вавилонското общество съществува идеята, че само съпругата не може да изневерява. Римляните пък са твърдели, че брак, лишен от любов, е много продължителен. На женената жена не се е позволявало да изневерява, защото е била собственост. Според д-р Бостанджиев най-голямото богатство в нашия живот са срещите ни с интересни хора и би било много тъжно ако приемем, че като сме сключили брак не може да имаме интересни преживявания. Катя Пенева посочи още, че в днешно време ролята на съпругата не е само майчинската, тя иска да се развива професионално. Затова съпругът не може да бъде единствената опора. „Не е правилно съпругът да приема, че това е лична обида. Човек търси емоцията и в други хора. В това да имаш интимна връзка с друг човек, не е непременно лошо“, каза Петрова. Двамата експерти са на мнение, че изневярата е естествен процес от живота. И ако двойката приеме това, няма да има никакъв проблем.", "date": "2017.10.31", "title": "Може ли изневярата да бъде полезна..."}
{"url": "http://pik.bg/%D0%B2%D0%B0%D1%80%D0%B2%D0%B0%D1%80%D1%81%D1%82%D0%B2%D0%BE-%D0%B2-%D0%BB%D1%8E%D0%BB%D0%B8%D0%BD-%D0%BA%D0%B2%D0%B0%D1%80%D1%82%D0%B0%D0%BB%D1%8A%D1%82-%D0%B8%D0%B7%D1%82%D1%80%D1%8A%D0%BF%D0%BD%D0%B0-%D0%BE%D1%82-%D1%83%D0%B6%D0%B0%D1%81-%D1%88%D0%BE%D1%84%D1%8C%D0%BE%D1%80-%D0%BD%D0%B0-%D1%80%D0%B5%D0%B9%D1%81-82-%D1%80%D0%B0%D0%B7%D1%87%D0%BB%D0%B5%D0%BD%D0%B8-%D0%B1%D0%B5%D0%B7%D0%B4%D0%BE%D0%BC%D0%BD%D0%BE-%D0%BA%D1%83%D1%87%D0%B5-%D0%BD%D0%B0--news701451.html", "text": "На рядко виждана жестокост спрямо беззащитно животно станаха свидетелите жители на столичния квартал \"Люлин\". Шофьор на автобус № 82 буквално успя да изтръгне вътрешностите на бездомно куче пред ужасените погледи на жени и деца. Инцидентът е станал миналата вечер на спирка 021 на ул. \"Проф. д-р. Александър Станишев\" между Първи и Втори микрорайон, а за него съобщи жената, спасила живота на клетата животинка. Автобусът е изпълнявал редовния си маршрут от \"Люлин\" 5 в посока центъра. \"Шофьорът премаза животинчето и дори на спря, за да му помогне. Кучето виеше от болка и се опитваше да изпълзи от платното на тротоара, а човекът, причинил му това, дори не спря! Просто го заобиколи и продължи, сякаш нищо не се е случило. Другите шофьори се отнесоха със същото смразяващо кръвта безразличие. Няколко таксиметрови шофьори отказаха да ни закарат до клиника. Реагира само жената от близкия фризьорски салон. Благодарение на нея успяхме да закараме плачещото от болка куче в Централна ветеринарна клиника. Коремът беше разпран, червата бяха излезли навън, кръвта течеше навсякъде\", разказа за изживения шок Мариана Димитрова. На операционната маса д-р Йорданова пренарежда вътрешностите на пострадалото животно, но се налага част от тънките черва да бъдат отстранени. Има сериозни наранявания на пениса, счупен крак на няколко места при таза, два наранени прешлена. \"Съни преживя операцията и ще се борим за него! От всички нас зависи слънцето да продължи да свети за това младо 5-6 месечно момче!\", допълни столичанката. След публикацията на Мариана социалната мрежа гръмна с яростна реакция от страна на люлинчани и не само. За случая вече е информиран Центъра за градска мобилност и се чака реакция от там. Човеците, които са оперирани от коравосърдечие, пък се заеха да издирят лично водача на автобус №82, който е бил на смяната снощи. Преди минути Мариана Димитрова съобщи пред ПИК, че вече е установено кой е шофьорът, размазал кучето. Според свидетели шофьорът е ранил бездомното животно нарочно. \"Ще заведем дело. \", допълни спасителката на лаещия люлинчанин пред нашата медия. Съни все още е в риск, може би кракът му ще бъде опериран в четвъртък", "date": "2017.10.31", "title": "ВАРВАРСТВО В \"ЛЮЛИН\"! Кварталът изтръпна от ужас! Шофьор на рейс 82 разчлени бездомно куче на спирка (СНИМКИ 18+)"}
