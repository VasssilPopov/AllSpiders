{"url": "http://pik.bg/%D0%B2%D0%B7%D0%B8%D0%BC%D0%B0%D1%82-%D0%BD%D0%B8-%D0%BA%D0%BD%D0%B8%D0%B6%D0%BA%D0%B0%D1%82%D0%B0-%D0%BD%D0%B0-%D0%BF%D1%8A%D1%82%D1%8F-%D0%B0%D0%BA%D0%BE-%D0%B8%D0%BC%D0%B0%D0%BC%D0%B5-%D0%BD%D0%B5%D0%BF%D0%BB%D0%B0%D1%82%D0%B5%D0%BD%D0%B0-%D0%B3%D0%BB%D0%BE%D0%B1%D0%B0-news746678.html", "text": "Шофьорите остават без книжка на средата на пътя, ако имат неплатена глоба и ги спре пътен полицай. Документът за правоспособност се връща, когато дължимите суми бъдат заплатени. От днес до края на седмицата „Пътна полиция” ще извършва засилени проверки за неплатени глоби на шофьори на автомобили. Електронни фишове за стари нарушения могат да се връчват и на пътниците в превозното средство, но документите им за управление на автомобил не могат да бъдат отнети. Ако имате неплатени глоби за пътно нарушение, книжката ви може да бъде отнета дори и на средата на пътя. Принудителната мярка важи, докато дължимите суми не бъдат заплатени. Без значение е в какъв размер е глобата, както и дали нарушението е по-леко. От началото на 2017 година полицаите могат да проверяват и връчват електронни фишове и на пътниците в автомобилите. Инспектор Петър Соколов от „Пътна полиция” обясни, че операцията ще се проведе в районите на всички контролно-пропускателни пунктове на територията на страната: \"След установяване на такъв водач, му се отнема на място свидетелството до заплащане на сумата от водача\". В случай, че полицаите установят, че шофьорът има неплатени глоби, той може да даде дължимата сума на място и книжката му да не бъде отнета. Ако обаче водачът на автомобила не може да плати глобата, трябва да остави колата си на мястото, където е спрян: \"Водачът ще отиде в най-близкия клон на банка, или онлайн ще си заплати дължимите суми по фиша. След което ще му върнато свидетелството за управление и той отново става правоспособен водач\". Ако шофьорът няма възможност да заплати глобата си, автомобилът ти остава на мястото, където е спрян или друг правоспособен трябва да го откара. В случай, че до момента на проверката на водача не е връчван фиш, книжката му няма да бъде отнета. Сподели:", "date": "2018.04.30", "title": "Взимат ни книжката на пътя, ако имаме неплатена глоба "}
{"url": "http://pik.bg/%D1%87%D0%B5%D1%80%D0%B2%D0%B5%D0%BD%D0%B0-%D0%B3%D0%BE%D1%80%D0%B4%D0%BE%D1%81%D1%82-%D1%86%D1%81%D0%BA%D0%B0-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B0%D0%B2%D0%B8-%D1%88%D0%BF%D0%B0%D0%BB%D0%B8%D1%80-%D0%BD%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D0%B0-news746637.html", "text": "ЦСКА-София няма да прави шампионски шпалир на „Лудогорец“ в предстоящия мач на 5 май. Това стана ясно след среща между треньора Стамен Белчев и ръководството на тима. Както е ясно, по традиция играчите на вече осигурилия си титлата отбор преминават през шпалир от противникови футболисти преди мача, с което се засвидетелства уважение към победителите. Подобно нещо обаче няма да се случи на Националния стадион заради сериозно обтегнатите отношения между двата клуба. Освен това с двубоя ще се отбележи 70-годишният юбилей на „червените“ и шефовете са преценили, че подобен ход няма да се приеме добре от феновете. Още повече, че настроението на „Армията“ е минорно след провала в шампионата и за Купата на България, а поредното разочарование дойде в Пловдив, където ЦСКА-София падна от „Ботев“ и направи и на теория „Лудогорец“ шампион, пише \"Монитор\". В същото време легендарният чилийски голаджия Иван Саморано отправи видео поздрав към феновете на ЦСКА-София по случай юбилея. Предполага се, че в основата на обръщението е Христо Стоичков, който е близък приятел със Саморано. Сподели:", "date": "2018.04.30", "title": "ЧЕРВЕНА ГОРДОСТ! ЦСКА няма да прави шпалир на шампиона"}
{"url": "http://pik.bg/%D0%B4%D0%B8%D0%BB%D0%B5%D0%BC%D0%B0-%D1%82%D1%80%D1%8F%D0%B1%D0%B2%D0%B0-%D0%BB%D0%B8-%D1%80%D0%BE%D0%B1%D0%BE%D1%82%D0%B8%D1%82%D0%B5-%D0%B4%D0%B0-%D0%B8%D0%BC%D0%B0%D1%82-%D0%BF%D1%80%D0%B0%D0%B2%D0%B0-news746736.html", "text": "Трябва ли роботите да имат права? Европейският парламент одобри резолюция, с която създадените от човека машини трябва да имат законен статут. В същото време учени скочиха срещу подобна идея. Какви са аргументите в този фундаментален спор на бъдещето? Ето една хипотетична ситуация. Представете си, че симпатична, лъскава, метална девойка ви удари. Кой ще бъде виновен? Според законодателството днес, такъв инцидент ще е по-скоро трудова злополука. Факт е, че машините стават по-умни с всеки изминал ден, а изкуственият интелект се развива, показва Нова телевизия. Учените вярват, че ще дойде момент, когато роботите ще могат самостоятелно да взимат аргументирани решения. Тогава светът със сигурност ще трябва да определи по-специален юридически режим за тях. Сподели:", "date": "2018.04.30", "title": "ДИЛЕМА! Трябва ли роботите да имат права?"}
{"url": "http://pik.bg/%D0%B1%D0%B3-%D1%80%D0%BE%D0%BD%D0%B0%D0%BB%D0%B4%D0%BE-%D0%BE%D0%B1%D1%80%D1%8A%D1%89%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5%D1%82%D0%BE-%D0%B7%D0%B0-%D0%BA%D1%8C%D0%BE%D1%82%D0%B5%D0%BA%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news746612.html", "text": "Нова медицинска експертиза обръща разследването за мелето между бившия футболист Даниел Златков и опонента му Оливър Златков. Тя е назначена не на пострадалия, а на сочения за виновник ММА боец, прочул се като двойник на Роналдо. Лекарите ще трябва да установят дали Даниел Златков не е по-пребит от фигуриращия като жертва 21-годишен рекордьор по набирания на Гинес. Както и да преценят дали думите на Оливър за ритниците в главата и безсъзнанието отговарят на истината, пише столичен всекидневник, като се позовава на информация от прокуратурата в Благоевград, която води досъдебното производство. Боят става в малките часове на 4 март пред местната дискотека \"Елизиум\". Златков е придружен от две дами, които са неволни свидетели на последвалото меле. ММА боецът и бивш футболист Даниел се спречква с 21-годишния Оливър и го поваля на земята. Версиите на двамата участници в схватката сериозно се разминават. Оливър твърди, че е млатен без милост и без причина, като българският Роналдо му нанесъл няколко удара с ръце в главата и тялото, които го довели до безсъзнание. Соченият за нападател Даниел обяснява, че е реагирал в състояние на афект, защото Оливър го псувал и обиждал съпругата му. По думите му той самият изял няколко здрави юмрука от рекордьора. Казва, че бил предизвикан нарочно - младежът го дразнел и настоявал да си спретнат \"ММА среща\", за да стане известен. Макар да няма повдигнати обвинения срещу Даниел Златков, той е категоричен, че до дело ще се стигне. Само че не е ясно дали той ще е на подсъдимата скамейка, или сюжетът ще се обърне. Защото лекарите са мобилизирани да установят кой от двамата е всъщност пострадалият и кой лъже за ударите. Докато резултатите от експертизите на двамата участници в боя не са готови, прокуратурата е с вързани ръце. Експертизите ще кажат и дали Оливър е с лека или средна телесна повреда. Ако е с лека - ще трябва да води дело от частен характер. Ако е със средна телесна повреда - Даниел Златков може да бъде изправен пред Темида и да отнесе до 6 години затвор в най-лошия случай. \"Категорично заявявам, че нито веднъж не съм го ударил, нито съм обиждал съпругата му. Не съм го провокирал по някакъв начин. Той няколко пъти ме поваляше на земята, изправях се и заставах, без да му отвръщам на ударите. При ставането не отивах с агресия към него… всичко това го има на камерата и може да се види от записите\", разкри в единственото си интервю след инцидента ММА боецът. От прокуратурата разясниха, че са назначени и експертизи на видеозаписите. \"Усещам силни болки в главата, в областта на скулите и челюстта от ритниците, имам болки в гърба и раменете, ребрата. Тренирам всеки ден по няколко часа, сега не знам точно колко време, но със сигурност повече от два месеца няма да мога да се възстановя, това е огромен проблем за спортното ми развитие”, не дава заден Оливер Златков, който смята да иска и сериозни обезщетения за неимуществените си загуби. Той твърди, че травмите му провалили новия опит за рекорд в набиранията за Гинес. Разпитани са почти всички свидетели - очевидци на побоя, съобщиха още от прокуратурата. Сред тях са и три малки ромчета, които са разказали пред полицаите какво всъщност се е случило. Оливър обаче се опасява, че техните разкази не са достоверни, тъй като лесно могат да бъдат подкупени. Даниел Златков се опасява от същото за мургавите свидетели. Проблемите с ченгетата не са единственият дерт, който има българският Роналдо. 2018 започна каръшки за него, след като помля колата си във верижна катастрофа. За щастие не пострада, но возилото е смачкано до неузнаваемост. Това се случва малко преди дебюта на българския Роналдо в ММА и помрачава настроението му. След това през март е арестуван заради боя. Близки до Златков разказват, че бившият футболист е убеден, че е урочасан. Затова е решил да бори каръка с традиционни фолклорни методи. Ще прави курбан за здраве, на който ще покани само най-близките си. Сподели:", "date": "2018.04.30", "title": "БГ Роналдо обръща разследването за кьотека в Благоевград"}
{"url": "http://pik.bg/%D0%BC%D0%BE%D1%82%D0%BE%D1%80%D0%B8%D1%81%D1%82-%D0%B1%D0%B5%D0%B7-%D0%BA%D0%B0%D1%81%D0%BA%D0%B0-%D1%81%D0%B5-%D0%BF%D1%80%D0%B5%D0%B1%D0%B8-%D0%BD%D0%B0-%D0%BC%D0%BE%D1%82%D0%BE%D0%BA%D1%80%D0%BE%D1%81-%D0%BE%D1%86%D0%B5%D0%BB%D1%8F-%D0%BF%D0%BE-%D1%87%D1%83%D0%B4%D0%BE-news746725.html", "text": "Състезател по мотокрос е паднал по време на голямото мотосъстезание Ендуро - Кърнаре, проведено през уикенда край Карлово. В събота, в местността Бекледже бунар 25-годишен младеж е от Плевен е паднал от машината си. Момчето е било със стаж 1 година и е карало мотор КТМ, съобщава \"Трафик Нюз\".. Водачът е бил без обезопасителна каска и екипировка. Мотористът е откаран в болница от негови приятели. Приет е в УМБАЛ \"Свети Георги\". Лекарите са установили контузни рани в областта на гърдите и корема. Няма опасност за живота му, освободен е за домашно лечение. Сподели:", "date": "2018.04.30", "title": "Моторист без каска се преби на мотокрос! Оцеля по чудо"}
{"url": "http://pik.bg/%D0%BD%D0%BE%D0%B2%D0%BE-20-%D0%BF%D1%8A%D1%80%D0%B6%D0%B5%D0%BD%D0%B8%D1%82%D0%B5-%D0%BA%D0%B0%D1%80%D1%82%D0%BE%D1%84%D0%B8-%D0%BD%D0%B8-%D0%B4%D0%B5%D0%B9%D1%81%D1%82%D0%B2%D0%B0%D1%82-%D0%BF%D0%BE-%D0%BF%D0%BE%D0%B4%D0%BE%D0%B1%D0%B8%D0%B5-%D0%BD%D0%B0-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0%D1%82%D0%B0-news746518.html", "text": "Учени от университета в Ървайн, Калифорния са открили защо се пристрастяваме към пържените картофи и не можем да спрем да похапваме от тях. Ето обяснението: Съдържащите се в картофите мазнини отключват в стомаха ни вещества, които действат по подобие на марихуаната. Професор Даниеле Пиомели и екипът му изследвали реакциите на опитни мишки, след като те се хранели с мазни храни, подобни на сервираните в заведенията за бързо хранене. Проблемът възниквал още при допира на храната с езика на гризачите, предава Дарик. Според учените мазнините осъществяват пряк контакт с мозъка, който от своя страна подава сигнал към стомаха. Той го задължава да отдели „естествените наркотици“ по стените си - ендоканабиноиди. Въздействието им ни кара да искаме още и още от тази храна. Доскоро се смяташе, че пристрастяването към пържените картофи и другите мазни храни от заведенията за бързо хранене е само въпрос на лакомия. Но изследването дава химическото обяснение за пристрастяването ни към подобни храни. При другите вещества, съдържащи се в храните, като протеините например, не се наблюдава подобен ефект. Сподели:", "date": "2018.04.30", "title": "НОВО 20! Пържените картофи ни действат по подобие на марихуаната"}
{"url": "http://pik.bg/%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80-%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%BE%D0%BF%D0%B0%D1%81%D0%B2%D0%B0%D1%82-%D1%81%D0%BE%D1%84%D0%B8%D1%8F-%D1%81-%D0%BA%D0%B0%D0%BC%D0%B5%D1%80%D0%B8-%D0%B4%D0%B5%D0%B1%D0%BD%D0%B0%D1%82-%D0%BD%D0%B8-%D0%BE%D1%82-%D0%B2%D1%81%D0%B5%D0%BA%D0%B8-%D1%8A%D0%B3%D1%8A%D0%BB-news746432.html", "text": "20 хиляди камери са впрегнати в борбата с битовата престъпност. Те са монтирани в градовете и селата, съобщава „Монитор“, като се очаква до 2020 година да има устройства дори в най-малките населени места. Вече 39 общини са заявили участие в оперативна програма „Региони в растеж“, която ще финансира доизграждането на видеонаблюдението. То е свързано както с кметствата, така и с районните управления. Само в София има над 4 хил. монтирани такива камери, които следят за  всякакъв вид престъпления и нарушения Те се контролират от общ център, в който участие имат Столична община и СДВР. Камерите в различните населени места до момента са купени основно с общински средства. Това породи недоволство на кметове, които изразиха надежда, че МВР ще финансира видеонаблюдението. „МВР не може да плаща за камери, но може да асистира на общините да получат безплатен софтуер за видеонаблюдение от държавата“, обясни преди месец вътрешният министър Валентин Радев. „Камерите ни помагат изключително много както за превенцията, така и за ракзриването на престъпленията“, обясниха служители на „Национална полиция“ пред „Монитор“. Те дадоха за пример община Полски Тръмбеш, където наскоро били монтирани 20 камери с висока резолюция, които стрували на бюджета 100 хил. лева. „Благодарение на системата дежурният в Районното управление на МВР в общинския център може да вижда в реално време кой, къде и кога влиза в града и селата. Огромният монитор пред него е разграфен по села и показва информация по дата и час“, поясниха от полицията. От там дадоха и данни, които сочат положителния ефект от видеонаблюдението. Откакто то функционира, са разкрити над 60 домови обира. В друго близко село – Раданово, пък са били извършени 20 престъпления, 15 от които са разкрити благодарение на записите. В Петко Каравелово те са били 21, като само един извършител е останат незаловен. С уникална система за заснемане може да се похвали и Враца, която е инвестирала в нея 390 хил. лева. Тя е първата по рода си, тъй като позволява 360-градусово наблюдение на ключови транспортни възли в града. Идеята на техниката е да се залавят вандали и нарушители на обществения ред. Освен това с нея се респектирали и крадците, които често били склонни да посягат на имуществото на хората в един от най-бедните региони в страната. Сподели:", "date": "2018.04.30", "title": "БИГ БРАДЪР! Внимавайте, опасват София с камери, дебнат ни от всеки ъгъл"}
{"url": "http://pik.bg/%D1%88%D0%B0%D0%BC%D0%BF%D0%B8%D0%BE%D0%BD%D0%B8-%D0%BF%D0%BE-%D0%B4%D0%B6%D1%83%D0%B4%D0%BE-%D1%87%D0%B0%D0%BA%D0%B0%D1%82-4-%D0%B3-%D0%BF%D1%80%D0%B5%D0%BC%D0%B8%D0%B8-news746636.html", "text": "Най-добрите ни джудисти Янислав Герчев и Ивайло Иванов чакат обещани им от федерацията премии вече 4 години. За това съобщиха самите те и техният треньор Атанас Герчев на пресконференция днес. Централата е заложила в договорите им финансови стимули за призови класирания от големите първенства и турнири. Наставникът има неизплатени премии от 2014 г. насам, а състезателите не са си получили обещаните парите от 2015-а. През това време Иванов (81 кг) има бронз от европейското в Казан 2016, както и златни медали от Гран шлем и Гран при турнири, а Герчев (60) печели последните две години сребърни медали от шампионати на Стария континент, последния от които преди седмица в Тел Авив. „Ако не беше подкрепата на спортния министър Красен Кралев, можеше и да не стигнем до европейско първенство“, призна Ивайло. Двамата ни състезатели, които участваха на олимпиадата в Рио, а сега ще преследват квоти и за Токио 2020, са получили персонални стипендии от ММС, за да могат да издържат семействата си. „Като отида в магазина, не мога да пазарувам срещу това“, не скри разочарованието си Янислав, показвайки сребърния си медал от Тел Авив. Генералният секретар на федерацията Асен Коруджиев пък се нае да свика извънредно заседание на Управителния съвет в близките 5 дни, за да бъде решен проблемът с премиите на елитните ни състезатели. „Ще направим всичко възможно, за да подсигурим на най-добрите ни мъже и жени добра подготовка за световното през септември в Баку. Ако трябва, ще съкратим разходите за подрастващите, макар да сме домакини на европейско за младежи и да трябва да се представим силно пред родна публика“, заяви Коруджиев. В същото време друг състезател на Атанас Герчев, който работи без договор с федерацията, спечели Откритото на Африка за младежи до 21 г. Божидар Темелков стана първи в кат. до 65 кг в Мароко, а седмица преди това се нареди пети в Тунис. Темелков ще е една от надеждите ни за добро представяне на европейското у нас. Сподели:", "date": "2018.04.30", "title": "Шампиони по джудо чакат 4 г. премии"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BC%D0%BE-%D0%BF%D1%80%D0%B8%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D1%89%D0%B5-%D0%BF%D1%80%D0%B5%D0%BB%D0%B8%D1%82%D0%B0%D1%82-%D0%BD%D0%B8%D1%81%D0%BA%D0%BE-%D0%BD%D0%B0%D0%B4-%D0%B6%D1%8A%D0%BB%D1%82%D0%B8%D1%82%D0%B5-%D0%BF%D0%B0%D0%B2%D0%B5%D1%82%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%BE%D1%82-3-%D0%B4%D0%BE-6-%D0%BC%D0%B0-news746617.html", "text": "Министерство на отбраната. От 3 до 6 май 2018 г. са планирани полети на вертолети и самолети на българските ВВС, с прелитане на малка височина над град София, площад “Княз Александър I”, във връзка с подготовката и провеждането на военния парад в Деня на Храбростта и празника на Българската армия. Това съобщиха от пресцентъра на Тренировъчни полети над София ще бъдат изпълнявани в следните времеви интервали: - от 10.00 часа до 11.00 часа на 3 май 2018 г., с прелитане над площад „Княз Александър I“; - от 10.00 часа до 11.00 часа на 4 май 2018 г., с прелитане над площад „Княз Александър I“; - от 10.00 часа до 11.00 часа на 5 май 2018 г., с резервен времеви интервал от 14.00 часа до 15.00 часа същия ден, с прелитане над площад „Княз Александър I“, за участие в генералната репетиция за парада; - от 18.00 часа до 20.00 часа на 5 май 2018 г., с прелитане над Националния стадион „Васил Левски”, за участие в тържественото отбелязване на 70-ата годишнина от основаването на Централния Спортен Клуб на Армията (ЦСКА). В Деня на Храбростта и празник на Българската армия, на 6 май 2018 г. вертолети и самолети на българските ВВС ще прелетят над площад „Княз Александър I“ в София от 10.00 часа до 11.00 часа, за участие във военния парад. Министерството на отбраната уведомява медиите и гражданите, че е забранено използването на въздушното пространство от дистанционно управляеми летателни системи (дронове) в периода на провеждане на тренировките на ВВС и по време на военния парад. Забраната е въведена с цел гарантиране на безопасността на участващите военни вертолети и самолети, както и за да бъде предотвратен възможен нежелан инцидент в район със струпване на много хора. Сподели:", "date": "2018.04.30", "title": "ВАЖНО! МО придупреждава: Самолети ще прелитат ниско над жълтите павета на София от 3 до 6 май "}
{"url": "http://pik.bg/%D0%B7%D1%83%D0%B5%D0%BA%D0%B0-%D1%81%D0%B5-%D0%BF%D0%BE%D0%BA%D1%80%D0%B8-%D0%B2-%D1%80%D0%BE%D0%B4%D0%BE%D0%BF%D0%B8%D1%82%D0%B5-%D0%B7%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D1%81%D0%B8-%D0%B4%D0%B5%D0%BD-%D0%B6%D0%B5%D0%BD%D0%B0-%D0%BC%D1%83-%D0%B0%D0%BD%D0%B8-%D0%BF%D0%BE%D1%80%D1%8A%D1%87%D0%B0-%D0%BF%D0%BE%D0%B4%D0%B0%D1%80%D1%8A%D0%BA-%D1%87%D0%B0%D0%BA-%D0%BE%D1%82-%D0%B0%D0%BC%D0%B5%D1%80%D0%B8%D0%BA%D0%B0-news746664.html", "text": "Водещият на \"Като две капки вода\" Васил Василев-Зуека се възползва от почивния ден на шоуто днес и си подари кратка ваканция в Родопите заедно с жена си Ани, сина Стефан и близки приятели. Компанията се радва на басейна в хотела и красивата природа наоколо. \"Жужи имаше нужда да се махне от София, затова решихме да празнуваме рождения му ден далеч от шума и мръсотията на големия град\", обясни съпругата на Василев при Гала. Двамата се радват на компанията на сина си Стефан, който се роди през 2014 г. Малкият вече говорил на английски, похвали го майка му. Тя подарила на мъжа си специален парфюм, който поръчала от Америка, защото не се продавал у нас. Българите дори не познават марката, обясни рожденикът. Сподели:", "date": "2018.04.30", "title": "Зуека се покри в Родопите за рождения си ден! Жена му Ани поръча подарък чак от Америка"}
{"url": "http://pik.bg/%D1%81%D0%B8%D0%BD%D1%8F%D1%82%D0%B0-%D0%B7%D0%BE%D0%BD%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%80%D0%B5%D0%B2%D0%B7%D0%B5%D0%BC%D0%B0-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news746607.html", "text": "Пловдивското паркиране вече стана нарицателно, нещо като пернишкото шофиране. По улиците на града всеки ден могат да се изброят стотици нарушители, спрели колите си под забранителни знаци, необезпокоявани от никого. Гражданин обаче защити шофьорите и обвини за неразбориите в града институциите, които трябва да създават правилата и да следят за тяхното спазване. \"В Пловдив от години институциите не работят. А хората нарушават законите, защото знаят, че няма кой да ги санкционира“, пише до \"Марица\" Иван Димитров и илюстрира твърдението си с няколко снимки от идеалния център. На първата се вижда кола, спряла на 2 метра от пешеходната пътека на кръстовището на ул. „Иван Вазов“ и „Авксентий Велешки“ срещу библиотеката. Според Закона за движение по пътищата шофьорът е в нарушение. Да, обаче той е спрял в пространство, определено от специалния знак като синя зона и даже си е платил за паркирането. „Кой е прав в случая – КАТ, който следи за спазването на закона, или общината, която вече е завзела и кръстовищата със синята зона. И какво ще стане в съда, ако човекът бъде глобен, защото е спрял на по-малко от 5 метра от кръстовището“, разпалено пита Димитров. И продължава – няма как гражданите да спазват правилата, когато институции като общината ги газят. Защото рибата винаги се вмирисва първо от главата. Като илюстрация за липсата на контрол в Пловдив и бездействието на институциите нашият читател изпраща и поредната снимки с половин дузина коли, спрели зад забранителния знак на ул. „Авксентий Велешки“ до заведението „Морадо“ на брега на Пеещите фонтани. За нарушителите там се информира от възмутени граждани и шофьори многократно, но никой не си мърда пръста, за да сложи ред в това място, където вечер гъмжи от народ. Сподели:", "date": "2018.04.30", "title": "Синята зона в Пловдив превзема кръстовищата (СНИМКИ)"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BE%D0%B1%D0%BC%D0%B8%D1%81%D0%BB%D1%8F-%D1%81%D1%80%D0%B5%D1%89%D0%B0%D1%82%D0%B0-%D1%81-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%B4%D0%B0-%D0%B5-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D1%81%D0%B5%D0%B2%D0%B5%D1%80%D0%BD%D0%B0-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-news746629.html", "text": "t. Президентът на САЩ Доналд Тръмп обмисля дали потенциалната среща с лидера на Северна Корея Ким Чен-ун да не се проведе в Демилитаризираната зона, която разделя двете Корея, предава Фокус, като се позовава на \"Вашингтон поуст\" „Обмисляме редица държави за срещата, но няма ли Къщата на мира на границата между Северна и Южна Корея да бъде по представително, важно и трайно място отколкото някоя трета страна? Просто питам“, написа Тръмп на профила си в социалната мрежа Туитър. Тръмп по-рано заяви, че в момента се уточнява къде ще се срещне с Ким Чен-ун. Очаква се срещата да се проведе в края на май или в началото на юни. Сподели:", "date": "2018.04.30", "title": "Тръмп обмисля срещата с Ким Чен-ун да е на границата между Северна и Южна Корея"}
{"url": "http://pik.bg/%D0%BE%D1%89%D0%B5-%D0%B5%D0%B4%D0%B8%D0%BD-%D0%BC%D1%8A%D1%80%D1%82%D1%8A%D0%B2-%D0%B4%D0%B5%D0%BB%D1%84%D0%B8%D0%BD-%D0%B8%D0%B7%D0%BF%D0%BB%D1%83%D0%B2%D0%B0-%D0%BA%D1%80%D0%B0%D0%B9-%D1%81%D0%BE%D0%BB%D0%BD%D0%B8%D1%86%D0%B8%D1%82%D0%B5-%D0%B2-%D0%B1%D1%83%D1%80%D0%B3%D0%B0%D1%81-%D0%B3%D0%BB%D0%B0%D1%80%D1%83%D1%81%D0%B8-%D0%B3%D0%BE-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-news746744.html", "text": "Още един мъртъв делфин изплува тази сутрин край Солниците в Бургас, съобщават читатели на \"Флагман\". Това е вторият мъртъв морски бозайник, който морето изхвърля на това място за последните 24 часа. В събота друг мъртъв делфин бе намерен на Северния плаж, а вчера се появиха снимки и от Слънчев бряг. Делфинът, който наши читатели ни изпратиха е с дълбоки рани, за които има различни хипотези – огнестрелна рана, пробождане с копие или още куп версии, но истината е една – това са очните ябълки, а очите са изкълвани от гларусите. Те са най-уязвимата част и още след като тялото бъде изхвърлено на брега пернатите всеядни животни ги нападат и започват като лешояди да ръфат от тях. Шокиращо е обаче, че в последните дни изплуват все повече мъртви делфини по Южното Черноморие. Причината не е известно, но нищо чудно да се касае за учение на военните, както бе преди няколко години, когато отново имаше бум на мъртви делфини. Сподели:", "date": "2018.04.30", "title": "Още един мъртъв делфин изплува край Солниците в Бургас, гларуси го нападнаха"}
{"url": "http://pik.bg/%D1%85%D0%B8%D0%BB%D1%8F%D0%B4%D0%B8-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%85%D0%B0-%D0%B2-%D0%BC%D0%BE%D1%81%D0%BA%D0%B2%D0%B0-%D1%81%D1%80%D0%B5%D1%89%D1%83-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%BB%D0%B0%D1%82%D1%84%D0%BE%D1%80%D0%BC%D0%B0%D1%82%D0%B0-%D1%82%D0%B5%D0%BB%D0%B5%D0%B3%D1%80%D0%B0%D0%BC-news746750.html", "text": "Хиляди протестираха в Москва срещу блокирането на платформата за съобщения \"Телеграм\". Компанията попадна под ударите на регулаторните органи заради отказа да предоставя лична информация на потребителите. Руските власти искат такъв достъп с мотива за борба срещу тероризма. Протестиращите скандираха лозунги \"За свободата на словото и срещу президента Путин\". В края на седмицата е планиран нова демонстрация под надслов \"Путин не ни е цар\" Сподели:", "date": "2018.04.30", "title": "Хиляди протестираха в Москва срещу блокирането на платформата \"Телеграм\""}
{"url": "http://pik.bg/%D1%82%D0%BB%D1%8A%D1%81%D1%82%D0%B8-%D0%B7%D0%B0%D0%BF%D0%BB%D0%B0%D1%82%D0%B8-%D0%BF%D0%BE-%D0%BC%D0%BE%D1%80%D0%B5%D1%82%D0%BE-%D0%B3%D0%BE%D1%82%D0%B2%D0%B0%D1%87%D0%B8%D1%82%D0%B5-%D0%B2%D0%B7%D0%B8%D0%BC%D0%B0%D1%82-%D0%BD%D0%B0%D0%B4-2500-%D0%BB%D0%B2-%D1%81%D0%B5%D1%80%D0%B2%D0%B8%D1%82%D1%8C%D0%BE%D1%80%D0%B8%D1%82%D0%B5-%D0%BD%D0%B5-%D0%BF%D0%B0%D0%B4%D0%B0%D1%82-%D0%BF%D0%BE%D0%B4-1500-news746553.html", "text": "В туристическия бранш започнаха да назначават хора месеци преди началото на сезона, за да си осигурят необходимия персонал преди старта на лятото. В разгара на сезона вече нямат избора, който им се предлага в началото на годината, коментира шефът на регионалната служба по заетостта във Варна Божидар Михайлов, цитиран от \"Монитор\". И сега хотелиерите търсят работници за летния сезон, като обикновено договорите се сключват на минималната работна заплата. При сервитьорите се дават и 5% от оборота и доходът им не пада под 1500 лева, без да се смятат бакшишите. За такава работа обаче се иска опит, добра визия и поне два чужди езика. За ресторантите трескаво се търсят главни готвачи за \"ол инклузив\", като работодателите тръгват от 2500 лева месечно. Заплатите на помощниците в кухнята пък са от 1300 нагоре. В елитните ресторанти са готови да платят 4 000-5 000 лв. за опитен шеф-готвач, който може да приготви вкусотии от най-обикновени продукти. Камериерките не достигат и това лято, като за чистене на стаи и оправяне на легла се обещават по 700-800 лева. Толкова дават и на общи работници, чистачки и миячки в кухнята. Вдигнати са и заплатите н рецепционистките и на барманите, които са вече от 800 до над 1000 лв. Търсят се още управители и мениджъри със заплати по 2000 лева. Заради недостига на кадри, може да се стигне до миналогодишния внос на работници за туризма от Украйна, Беларус и Молдова, коментират в бранша. Според работещите в туризма, за последните години заплатите са скочили двойно, а за някои позиции дори и повече. Въпреки това, и сега има недостиг, който може да се отрази на качеството на услугата. Затова не е чудно, че напоследък обявите на работодателите във Варна са обикновено за заплати от около 1 000 лева, като освен социалните осигуровки се осигуряват още безплатна храна и транспорт. Толкова се предлагат на аниматори и готвачи за топла кухня. Сервитьорка, момичета за отсервиране, кухненски работници и миячки без опит се наемат с трудови договори за по 800-900 лева. Там обаче трябва да се инвестира в обучението им, което за някои от кандидатите е доста трудна работа. Някои работодатели осигуряват вече и спане на наетите от други селища работници. Сподели:", "date": "2018.04.30", "title": "Тлъсти заплати по морето: Готвачите взимат над 2500 лв., сервитьорите не падат под 1500"}
{"url": "http://pik.bg/%D0%B1%D0%BD%D0%B1-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B1%D0%B0%D0%BD%D0%BA%D0%B8%D1%82%D0%B5-%D0%B4%D0%B0-%D0%BF%D1%80%D0%BE%D1%83%D1%87%D0%B2%D0%B0%D1%82-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%BE-%D0%BA%D1%80%D0%B5%D0%B4%D0%B8%D1%82%D0%BE%D0%BF%D0%BE%D0%BB%D1%83%D1%87%D0%B0%D1%82%D0%B5%D0%BB%D0%B8%D1%82%D0%B5-news746595.html", "text": "Банките да оценяват по-внимателно кредитополучателите си. Това е една от препоръките, направена от БНБ миналата година. Информацията затова се намира в отчета на Централната банка, предаде БНР. Търсенето на кредити от домакинствата и компаниите се е увеличило миналата година, става ясно от отчета на БНБ. Банките са занижили критериите за отпускане на заеми за домакинствата, докато при фирменото кредитиране - изискванията са останали непроменени. При направените надзорни инспекции от Централната банка са препоръчали на някои банки да актуализират вътрешните си правила, свързани с оценката на кредитополучателите и при системите за ранно предупреждение за евентуални проблеми. Намалял е размерът на свръхрезервите, които търговските банки държат на депозит в БНБ, отчитат още от Централната банка. Причината е промяната в лихвения процент на БНБ за свръхрезервите. Сподели:", "date": "2018.04.30", "title": "БНБ предупреди банките да проучват внимателно кредитополучателите"}
{"url": "http://pik.bg/%D1%81%D0%B2%D0%B5%D1%82%D1%8A%D1%82-%D0%BE%D1%86%D0%B5%D0%BD%D1%8F%D0%B2%D0%B0-%D1%83%D1%81%D0%B8%D0%BB%D0%B8%D1%8F%D1%82%D0%B0-%D0%BD%D0%B0-%D0%B4%D0%B2%D0%B5%D1%82%D0%B5-%D0%BA%D0%BE%D1%80%D0%B5%D0%B8-%D0%BD%D0%BE-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D0%BF%D1%85%D0%B5%D0%BD%D1%8F%D0%BD-%D0%BE%D1%81%D1%82%D0%B0%D0%B2%D0%B0%D1%82-news746715.html", "text": "От своя страна Южна Коря обяви, че започва демонтирането на високоговорителите по границата със Северна Корея, по които се разпространяваше пропаганда срещу режима на Ким Чен-ун. Прекратяването на враждебните действия между двете съседни страни е един от елементите, залегнали в подписната от президента на Южна Корея Мун Дже-ин и лидера на Северна Корея - Ким Чен-ун декларация миналата седмица. Психологическата война на Корейския полуостров се води от 1963 година - с прекъсвания. По всичко личи, че историческия документ от Панминджон няма да остане само на хартия, коментират анализатори. С аплодисменти - така Северна и Южна Корея демонстрират истинско желание за регулиране на отношенията по между си. Като първа практическа стъпка към национално помирение и единство анализатори определиха решението на Пхенян да уеднакви часовата си зона с тази на Сеул. Сеул от своя страна обяви, че започва да премахва високоговорителите, използвани за пропаганда срещу режима в Северна Корея. А Съединените щети трескаво се подготвят за предстоящата среща между президента Доналд Тръмп и Ким Чен-ун. Времето в Пхенян ще бъде променено и вече ще е плюс 9 часа от средното време по Гринуич, което е с 30 минути по-рано от сегашното. Смяната ще влезе в сила от 5 май 2018 година. посрещнаха президента на Южна Корея Мун Джен Ин съветниците му. \" Сподели:", "date": "2018.04.30", "title": "Светът оценява усилията на двете Кореи, но санкциите срещу Пхенян остават"}
{"url": "http://pik.bg/%D0%BD%D0%BE%D0%B2%D0%BE-%D0%B0%D0%BC%D0%BF%D0%BB%D0%BE%D0%B0-%D0%B4-%D1%80-%D1%81%D1%82%D0%B8%D0%BB%D1%8F%D0%BD%D0%BE%D0%B2%D0%B0-%D0%BE%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%B6%D0%B8%D0%B2%D0%BE%D1%82-%D1%80%D0%B5%D0%B6%D0%B8%D1%81%D0%B8%D1%80%D0%B0-%D0%BC%D1%8E%D0%B7%D0%B8%D0%BA%D1%8A%D0%BB-%D1%81-%D0%BC%D0%B0%D0%BD%D0%B0%D0%BB-%D0%BE%D1%82-%D1%85-%D1%84%D0%B0%D0%BA%D1%82%D0%BE%D1%80-news746630.html", "text": "Звездата от \"Откраднат живот\" Ралица Паскалева сяда в стола на режисьора на новия мюзикъл \"One Night Only\". В главната роля пък влиза отличничката от \"X Фактор\" Манал Ел Фейтури, а премиерата е на 17 май в столичния \"City Stage\". Хореографията на спектакъла е оригинална, а в протежението на продукцията гостите на терен ще чуят и от някои от най-големите хитове на изпълнители от ранга на Бионсе, Ед Шийрън и Бруно Марс, пише \"Монитор\". На сцената гърба на Манал ще пазят Вирджиния Събева (също от \"X Фактор\"), Неделяна Христова, която спечели сърцата на публиката в ролята на Рени в мюзикъла \"Оркестър без име\" и артистите от \"Expose Team\". В ролята на продуцент и ко-режисьор на проекта отново влиза екзотичната Манал, която се вдъхновява за \"One Night Only\" от лондонските мюзикъли, в които е участвала, както и познанията си от сцените в Ню Йорк. Аранжиментите на парчетата са дело на Dexter и известния лондонски продуцент Марко Сорентино, който също ще пристигне в София за премиерата. Мюзикълът е поредното приключение, в което се впуска Ралица Паскалева. Поканата за музикалното предизвикателство ѝ е отправила директно самата Манал, с която са добри приятелки. Актрисата, която стана любимка на публиката още с първите си епизоди в престилката на д-р Галя Стилянова в сериала \"Откраднат живот\" в момента релаксира на екскурзия в крайбрежното градче Ханиоти на полуостров Халкидики. За дестинацията тя замина в компанията на своя любим - волейболиста Теодор Салпаров, с когото очакват първия си общ наследник. Двамата ще станат родители през лятото, но пазят датата на раждане и пола на бебето в тайна. Сподели:", "date": "2018.04.30", "title": "НОВО АМПЛОА! Д-р Стилянова от \"Откраднат живот\" режисира мюзикъл с Манал от \"Х Фактор\" "}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%BA%D1%83%D0%BF%D1%83%D0%B2%D0%B0-%D1%81-400-%D0%BE%D1%82-%D1%80%D1%83%D1%81%D0%B8%D1%8F-%D0%B2%D1%8A%D0%BF%D1%80%D0%B5%D0%BA%D0%B8-%D0%B7%D0%B0%D0%BF%D0%BB%D0%B0%D1%85%D0%B8%D1%82%D0%B5-%D0%BD%D0%B0-%D1%89%D0%B0%D1%82%D0%B8%D1%82%D0%B5-news746663.html", "text": "Деловая Столица, цитирана от Фокус. Турският министър на външните работи Мевлют Чавушоглу заяви, че страната му ще купи от Русия системи за противовъздушна отбрана С-400 въпреки заплахите на държавния департамент на САЩ, предава Министърът уточни, че договорът за покупката на руските комплекси на 2,5 милиарда долара е подписан през декември 2017 г. и не може да се преразгледа. Той отбеляза, че Русия „ускорява“ процеса с доставката по молба на Анкара. „Това е приключила сделка. А на Турция не ѝ действа подхода „ще въведем санкци, ако купите“. Турция не приема това“, допълни Чавушоглу. Той уточни, че Турция е готова да купи другото си въоръжение от страните от НАТО. Сподели:", "date": "2018.04.30", "title": "Турция купува С-400 от Русия въпреки заплахите на Щатите "}
{"url": "http://pik.bg/%D1%81%D0%B2%D0%B5%D0%BA%D1%8A%D1%80%D0%B2%D0%B0-%D0%B7%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D0%BA%D0%B0%D1%82%D1%8F-%D1%80%D0%BE%D1%83%D0%B7-%D0%BA%D1%83%D0%BF%D0%B8-%D0%BF%D0%BE%D1%80%D1%88%D0%B5-%D0%BD%D0%B0-%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BD%D0%B8%D0%BC%D0%BA%D0%B0-news745580.html", "text": "С чисто ново \"Порше Кайен\" фучи из столичните улици \"Мис България\" Тамара Георгиева. Миската се обзаведе с луксозното возило, благодарение на свекърва си Катя Роуз. Подаръкът е закъсняла изненада от гаджето Стивън за рождения ден на Тамара, но той доста се забавил. В действителност Георгиева е родена на 31 март, но ключовете на луксозния джип са й били връчени едва наскоро, разкрива \"Хотарена\". Всъщност, зад подаръка стои майката на Стивън. Дизайнерката, която притежава и елитен моден бутик, е с няколко номинации за \"Бизнесдама на годината\". Освен това разполага със солидни финансови възможности и е купила колата на снаха си. Сподели:", "date": "2018.04.30", "title": "СВЕКЪРВА ЗА МИЛИОНИ! Катя Роуз купи \"Порше\" на \"Мис България\" (СНИМКА)"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BA%D0%BD%D1%81%D0%B1-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B7%D0%B0%D0%BF%D0%BB%D0%B0%D1%82%D0%B8%D1%82%D0%B5-%D1%80%D0%B0%D0%B7%D0%BB%D0%B8%D0%BA%D0%B0%D1%82%D0%B0-%D0%B5-%D0%BE%D0%B3%D1%80%D0%BE%D0%BC%D0%BD%D0%B0---%D0%BE%D1%82-580-%D0%BB%D0%B5%D0%B2%D0%B0-%D1%81%D1%80%D0%B5%D0%B4%D0%BD%D0%B0-%D0%B2--news746550.html", "text": "Най-високо платеният сектор за 2017 г. са информационните технологии, а най-ниско платеният-ресторантьорството. Средната работна заплата за 2017 г. за ресторантьорството е 580 лв., а в информационните технологии 3150 лв., заяви на пресконференция президентът на КНСБ Пламен Димитров, цитиран от БГНЕС. Разликата между най-ниско платения и най-високо платения сектор е близо 5,5 пъти. „През 2016 г. започнахме кампанията ни „Искам 100 лв. повече върху заплатата си“. Година и половина по-късно нещата, които сме постигнали всички заедно са дори повече от това, което сме поискали за увеличение на доходите средно. През последните 5 години данните показват, че недостигът на кадри доведе до общо преразпределение като компенсацията на наемния труд като компенсация за наемните работници се промени с повече от 6 процентни пункта спрямо БВП и достигна 43,1 процентни пункта от БВП за миналата година“, каза Пламен Димитров. Той подчерта, че повече пари от произведения труд отиват към труда, отколкото към капитала. „Вътрешното разпределение на парите, стигнали до труда, които са 6,1 млрд. лв. за последните 5 години, е несправедливо. Затова говорим и за голям процент на работещи бедни, въпреки че на макро ниво имаме по-голямо разпределение към труда“, посочи президентът на КНСБ. През 2017 г. средната работна заплата се е увеличила с 11,8% и достигна 1060 лв., което спрямо 2016 г. е увеличение със 115 лв. От 3% до 5% до 10 % е масовото увеличение на работните заплати. По-рядко то е над 10%. В София работещите средно получават по 1000 лв. Доста по-скромно е заплащането в някои от другите градове на страната. Димитров посочи, че БВП за България за 2017 г. е близо 100 млрд. лв. Вътрешното търсене е основния двигател на растежа, а с 4,5% нараства крайното потребление за миналата година. Според него има реални възможности за по-голям растеж на доходите в индустрията. Промишленото производство е нараснало с 36%, производството на основни метали е нараснало с близо 15%, а производството на химически продукти – с над 20%. Почти навсякъде в секторите на промишлеността има намаление на назначените кадрите и то не заради недостиг на работна ръка, според данните на синдиката. В сферата на услугите има сектори, които са ниско платени. При традиционно най-ниско платените сектори ресторантьорство, хотелиерство и търговия на дребно има ръст на средната заплата, най-вече в ресторантьорството, но заплатите остават ниски. Може би заради това и е нуждата от внос на чужди работници в тези сектори, коментира Пламен Димитров. Главният икономист на КНСБ Любен Томев обясни, че през 2017 г. компенсацията на 1 отработен час в България е 5.1 евро, при 23.1 евро средно за ЕС. Сподели:", "date": "2018.04.30", "title": "ГОРЕЩА ТЕМА! КНСБ с остър коментар за заплатите! Разликата е огромна - от 580 лева средна в ресторантьорството до 3150 в IT сектора "}
{"url": "http://pik.bg/%D0%BE%D0%BF%D0%B0%D1%81%D0%BD%D0%B0-%D0%BC%D0%BE%D0%B4%D0%B0-%D0%B4%D0%B5%D1%86%D0%B0-%D0%B2%D0%B8%D1%81%D1%8F%D1%82-%D0%BE%D1%82-16-%D0%B5%D1%82%D0%B0%D0%B6%D0%B5%D0%BD-%D0%B1%D0%BB%D0%BE%D0%BA-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news746742.html", "text": "Нов вид опасно селфи. Деца от Пловдив увиснаха от покрива на 16-етажен блок, за да си направят екстремни клипчета. Любителското видео, което взриви социалните мрежи стигна и до полицията. По случая започна разследване. Покривът на 16 етажна жилищна сграда в пловдивския квартал „Кючук Париж“. Предизвикателството да се качат на блока приели пет момчета на възраст между 12 и 14–години, показва за опасната мода Нова телевизия. Вратата към покрива е заключена. За това децата се промушват през метални решетки, след което прескачат парапет и вече са на покрива. След това се качват върху комините, за да се снимат. За още повече адреналин едно от момчетата дори увисва от покрива на блока. После младежите започват да хвърлят различни предмети от покрива. Опасното забавление продължило около 10 минути, но само един мъж от блока ги забелязал и им направил забележка. Момчетата от клипа не живеят в блока. Не е ясно как са влезли, тъй като входната врата се отваря с чип, а подстъпите към покрива са заключени. Психологът Веселин Герев казва, че стряскащото в случая е възрастта на децата. Правели го, за да се доказват. „Т.е. за тези деца авторитети са тези, които имат асоциално поведение и тези, които правят екстремни луди неща. Дори в клипа едно от децата казва луд ли съм, луд ли съм и  всички казват, да много си луд, което предизвиква една така бурна еуфория”, каза той. Полицията вече е разпознала децата от клипа. По случая със скандалните видеоклипове на момчетата от кв. Кючук Париж от полицията са започнали предварителна проверка. Уведомена е и районната прокуратура в Пловдив. Целта е да се установи самоличността на децата и защо са били оставени без родителски надзор. По първоначални данни момчетата се правели на интересни, за да впечатлят 16-годишен свой приятел. Сподели:", "date": "2018.04.30", "title": "ОПАСНА МОДА: Деца висят от 16-етажен блок в Пловдив"}
{"url": "http://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BA%D0%BB%D0%B8%D1%81%D1%83%D1%80%D0%B0-%D0%B2-%D1%82%D1%8A%D1%80%D0%B6%D0%B5%D1%81%D1%82%D0%B2%D0%B5%D0%BD%D0%BE%D1%82%D0%BE-%D1%87%D0%B5%D1%81%D1%82%D0%B2%D0%B0%D0%BD%D0%B5-%D0%BD%D0%B0-142-%D1%82%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0-%D0%BE%D1%82-%D0%B0%D0%BF%D1%80%D0%B8%D0%BB%D1%81%D0%BA-news746741.html", "text": "В словото си Цвета Караянчева приветства клисурци за това, че всяка година организират чествания, както и участниците във възстановката за тяхната всеотдайност в оказването на почит към героите на величавите и трагични събития от април 1876 г. По думите й днес Клисура е красива, достойна, съхранила паметта на загиналите, Клисура, която няма да позволи подвигът да изтлее в забвение. Председателят на Народното събрание Цвета Караянчева участва в Клисура в тържественото честване на 142-та годишнина от Априлското въстание. Тя присъства на зарята-проверка на пл. „20-ти април“, прие строя и поздрави почетните роти на Българската армия. Прави сте, клисурци, да изпитвате истинска гордост, обърна се Цвета Караянчева към събралите се хора. И не само заради миналото, не само за това, че сте наследници на великани, а и заради настоящето, заради опазената родова памет, заради това, че благодарение на хора като вас подвигът на въстаниците живее и ще живее, подчерта тя. Според нея клисурци продължават да дават пример за единство, за стремежа ни да бъдем силен и уважаван народ. Цвета Караянчева отбеляза, че след Освобождението благодарна България 30 години събира дарения, за да може да издигне тук най-достойния паметник на саможертвата на клисурци и този паметник е Читалището. То е символ на духа, просвещението и културата и нашите деди са знаели, че точно такъв символ заслужава Клисура, добави тя. Сподели:", "date": "2018.04.30", "title": "Цвета Караянчева участва в Клисура в тържественото честване на 142-та годишнина от Априлското въстание  "}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%87%D0%B5%D1%82%D0%B8%D1%80%D0%B8%D0%BC%D0%B0-%D1%81%D0%BA%D0%B8%D0%BE%D1%80%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%B2-%D0%B0%D0%BB%D0%BF%D0%B8%D1%82%D0%B5-%D0%BF%D0%B5%D1%82%D0%B8%D0%BC%D0%B0-%D1%81%D0%B0-%D0%B2-%D0%BA%D1%80%D0%B8%D1%82%D0%B8%D1%87%D0%BD%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-news746740.html", "text": "4-ма скиори са мъртви, а други 5 са в критично състояние, след като се е наложило да прекарат нощта на открито в швейцарските Алпи. Скиорите са от италиански, френски и германски произход. Лошото време в района на Пин Дарола в швейцарските Алпи е хванало в капана си 14 скиори, съобщиха от местната полиция. Съобщение за помощ от отдалечен район на Алпите предизвиква масирана спасителна акция с участието на 7 хеликоптера, допълниха от полицейското управление. „Четирима загубиха живота си, а петима други са в критично състояние”, допълниха още от управлението. Според тях един от загиналите е починал от падане, докато останалите трима са загинали в болницата. Сподели:", "date": "2018.04.30", "title": "ТРАГЕДИЯ! Четирима скиори загинаха в Алпите, петима са в критично състояние"}
{"url": "http://pik.bg/%D1%85%D0%B8%D1%82-%D0%B1%D0%B0%D0%B1%D0%B8-%D1%81%D0%B8-%D0%BC%D0%B5%D1%80%D1%8F%D1%82-%D0%B7%D0%B5%D0%BB%D0%BD%D0%B8%D1%86%D0%B8%D1%82%D0%B5-%D0%B2-%D0%B6%D0%B0%D0%B1%D0%BE%D0%BA%D1%80%D1%8A%D1%82-news746606.html", "text": "В продължение на 10 години баби си мерят зелниците в станалия традиционен конкурс „Празник на зелника“ в кюстендилското село Жабокрът. Тази година в надпреварата се включиха близо 50 жени от региона. Всички произведения на кулинарното изкуство бяха изложени в двора на училището в селото, където кулинарки от региона показаха специално приготвени баници, погачи и сладкиши. „Приготвянето на един зелник излиза поне 30-40 лв. Отделно от това, в него се влага много майсторлък. Всичко се предава от поколение на поколение и не е никак лесна работа“, разказва една от участничките в конкурса. Тя споделя, че не са малко хората, които й правят поръчки за домашно приготвен зелник. Традиционното за Кюстендилско тестено изделие пък е търсено от хора от различни краища на страната, пише \"Монитор\". „Ето, сами можете да видите колко хора сме се събрали. Има гости от всички краища на България“, твърдят организаторите на празника. Зелник по най-старата рецепта донесе и 82 -годишната баба Цветанка Борисова от село Жабокрът. Това, че жената използвала мая, за да го приготви, заинтригува присъстващите. „Старият зелник някога се е правел с мая. Баба слагаше дори леблебия, червен пипер, царевично брашно. Пека го не в силна печка, но на дърва е по-хубав“, казва баба Цветанка, която стана първенец на празника. Иначе зелникът е уникален за Кюстендилско. Името произлиза от плънката за баницата, която трябва да е зелена – коприва, щафел, спънак или праз лук. Омесването му е изключително трудоемко и продължава с часове. Най-важната част са корите, които трябва да бъдат изключително тънки, с които се покрива зелената плънка. „Когато решихме да създадем този Празник, идеята ни беше това майсторско умение, каквото е разточването на зелника, е да се предаде от по-възрастните на по-младите и да докажем, че традициите са живи“, разказаха още инициаторите на идеята. Сподели:", "date": "2018.04.30", "title": "ХИТ! Баби си мерят зелниците в Жабокрът"}
{"url": "http://pik.bg/%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D1%82%D0%B5%D0%BB%D0%BD%D0%B8-%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%BE%D1%82-%D1%81%D0%B0%D1%89-%D0%BF%D1%80%D0%B0%D0%B2%D1%8F%D1%82-%D0%BF%D1%80%D0%BE%D1%84%D0%B8%D0%BB-%D0%BD%D0%B0-%D0%BB%D0%B8%D0%B4%D0%B5%D1%80%D0%B0-%D0%BD%D0%B0-%D0%BA%D0%BD%D0%B4%D1%80-news746545.html", "text": "Американски разузнавателни експерти се опитват да съставят профил на Ким Чен-ун, за да дадат на президента Доналд Тръмп конкурентно предимство в една от най-значимите срещи след края на Студената война, но са изправени пред голямо предизвикателство - да разберат потайния севернокорейски ръководител, за когото малцина знаят нещо. Следвайки дългата традиция на въоръжаване на американските президенти с политически и психологически досиета на чужди лидери преди решаващи преговори, правителствените аналитици събират всяко парче информация за Ким, до което могат да се докопат, и коригират по-ранни оценки за силните и слабите му страни, казват американски представители пред \"Ройтерс\". Те донякъде ще разчитат на впечатленията, получени от директора на ЦРУ Майк Помпео, който само преди седмици стана първият високопоставен служител от администрацията на Тръмп, който се срещна с Ким. Помпейо, който беше номиниран от Тръмп за държавен секретар, се върна от Пхенян, описвайки младия севернокорейски лидер в частен разговор като \"умно момче, което си пише домашното\" за срещите, по думите на американски служител, който за първи път описва личните впечатления на Помпео от Ким. Профилът ще включва също разузнавателни данни, събрани от предишни сведения, взети от други лица, които са се срещали с Ким, включително бившата звезда от НБА, Денис Родман, бивши съученици на Ким от пансионата в Швейцария и южнокорейски пратеници, казва друг американски представител, пожелал да остане анонимен. Всичко това се използва, за да се актуализира секретното досие на американското правителство за поведението, мотивите, личността и управленския стил на Ким, което да помогне на Тръмп и неговите сътрудници да разработят стратегия за преговори с Ким на очакваната първа по рода си среща между американски и севернокорейски лидери. Служител на Белия дом отказа да разкрие подробности за усилията за по-добро разбиране на Ким, но посочи: \"Продължават активните усилия на правителството за подготовка на срещата между президентите\", която се планира за края на май или началото на юни. Въпреки това, преките сведения за Ким остават ограничени - \"черна кутия\", според един американски служител, запознат с усилията за профилирането му, най-вече предвид недостига на шпиони и информатори на терен, и трудностите пред киберразузнаването в страна, където използването на интернет е минимално. Когато Ким за първи път дойде на власт, ЦРУ му предричаше кратък политически живот. Седем години по-късно тази прогноза е изоставена и той е възприеман като хитър и безжалостен лидер. В последно време, мнозина американски експерти бяха сварени неподготвени от това, колко ловко Ким премина от своя войнствен порив да изгради арсенал от ядрени ракети към дипломатическа офанзива. Оформящият се в САЩ консенсус за Ким е идентичен на това, което мнозина външни експерти публично изказваха. Той е възприеман като \"рационален играч\", казват американски представители, а не като \"напълно луд\", както веднъж го нарече Тръмп. Той жадува да изпъкне в международен план, но основният му стремеж е \"оцеляването на режима\" и запазването на семейната династия, което предполага, че ще му е трудно да се съгласи на пълно ядрено разоръжаване, казват американски служители. Той е достатъчно безжалостен да екзекутира свои роднини, но сега се чувства достатъчно сигурен във властта, за да преговаря с Тръмп, допълват те. В личен аспект той е възприеман по-близо до харизматичния си дядо, Ким Ир-сен, отколкото до по-срамежливия пред камерите баща. Изпращането на сестра му на зимната олимпиада в Южна Корея през февруари и появата на съпругата му при посещението на южнокорейска делегация през март, показва опит да смекчи образа си навън, добавят американските служители. Защитен от изключителната затвореност на Северна Корея, Ким създаде много проблеми за профилиращите го американски разузнавателни агенции. Директорът на националното разузнаване на САЩ Дан Коутс каза в своя реч по-рано този месец, че ръководството на Северна Корея е \"един от най-трудните възможни обекти\" за събиране на разузнавателна информация. Американските експерти ще изучават внимателно едновременно думите и езика на тялото на Ким на историческата му среща с южнокорейския президент Мун Дже-ин в петък, казват американски служители. Аналитици от американското разузнаване с години са изучавали семейната история, речите, снимките и видеозаписите на Ким, и сега внимателно анализират записи и коментари на неговите последни публични срещи с южнокорейски и китайски представители. Американските власти са разговаряли също със севернокорейски бегълци и дори са прибягвали до източници \"от втора ръка\" като спомените на японски готвач на суши, работил някога за семейството на Ким, разказват няколко служители и експерти. Освен усилията за сглобяване на профила на Ким, другото предизвикателство е какъв обем информация да се подаде на Тръмп, известен с малкото си търпение за детайлни брифинги и дълги документи, и след това да го убедят да не действа инстинктивно, както често постъпва с чужди лидери, казват американски представители. Докладчиците се очаква да ограничат своите презентации до съкратена версия, придружена от снимки, карти, рисунки и видеозаписи, допълват те. Не за първи път служителите от разузнаването прибягват до помощта на снимков материал, за да може президентът бързо да схване въпросите за Северна Корея. В началото на мандата му, на Тръмп беше показан умален макет на разрастващ се севернокорейски ядрен полигон с отварящ се планински връх и миниатюрна Статуя на свободата вътре в него, за да може да получи представа за мащабите на обекта, казват двама американски служители. Представител на Белия дом отказа да коментира този епизод. Поддръжниците на Тръмп казват, че той е вещ във визуалното възприемане на информация. \"Успешната му кариера в строителния бизнес означава, че той е много добър в архитектурните проекти и строителните планове. Така че той се учи визуално и това му служи много добре\", допълва един служител на Белия дом. В продължение на десетилетия американското правителство е поръчвало профили на чужди лидери, особено на свои противници като Саддам Хюсейн в Ирак, Муамар Кадафи в Либия и Фидел Кастро в Куба. Много други правителства правят същите проучвания. Подобни анализи, които датират от усилията на американското правителство по-добре да разбере Адолф Хитлер в Германия, понякога се считат за полезни за американските управници. Бившият президент Джими Картър пише в мемоарите си, озаглавени \"Да съхраним вярата\", че подробните профили на израелския премиер Менахем Бегин и на египетския президент Ануар Садат са донесли \"големи дивиденти\", помагайки му в сключването на мирното споразумение от 1978 г. Но практиката \"опознай врага\" не винаги се оказва ефективна. Например, в първоначалния базов анализ на Ким, сглобен след идването му на власт през 2011 г., се предполагаше, че той е вероятно твърде неопитен, за да оцелее във вътрешните борби, но дори да успее, вероятно би бил по-заинтересован да реформира отслабената икономика на Северна Корея, отколкото да продължава ядрената програма. \"Няма идеални неща\", коментира Джералд Пост, психиатър, който основава центъра на ЦРУ за изследване на политическата личност и е съставял профили на Ким и баща му, като добавя: \"Но трябва да положим максимални усилия, за да разберем как Ким вижда света\". Пост, който сега има частна психиатрична практика в Мериленд, казва, че неотдавна е бил консултиран от сътрудник на Тръмп, който трябвало да информира президента. Той отказа да даде подробности за съветите, които е дал. \"Всички слушаме криминалните психиатри в разузнавателната общност\", казва Уенди Шърман, бивш американски преговарящ със Северна Корея, която е пътувала до Пхенян с тогавашния държавен секретар Мадлин Олбрайт през 2000 г., за да се срещне с бащата на Ким, Ким Чен-ир. Но тя отбеляза, че личния контакт е най-добрия начин да се оцени севернокорейският лидер. \"Уверена съм, че отивайки с екип от разузнавачи, Майк Помпео се е върнал с голямо количество полезна информация\", допълни тя пред \"Ройтерс\". Сподели:", "date": "2018.04.30", "title": "Разузнавателни експерти от САЩ правят профил на лидера на КНДР"}
{"url": "http://pik.bg/%D0%BE%D1%87%D0%B0%D0%BA%D0%B2%D0%B0%D0%B9%D1%82%D0%B5-%D0%BC%D0%B2%D1%80-%D0%B8%D0%B4%D0%B2%D0%B0-%D0%B8-%D0%B2%D1%8A%D0%B2-%D0%B2%D0%B0%D1%88%D0%B5%D1%82%D0%BE-%D1%81%D0%B5%D0%BB%D0%BE-%D0%B3%D1%80%D0%B0%D1%84%D0%B8%D0%BA-news746604.html", "text": "Мобилни екипи от служители на отдел \"Охранителна полиция\" и секторите \"Икономическа полиция\" и \"Криминална полиция\" ще осъществяват срещи и прием на граждани в малките населени места в Пловдивска област. Идеята беше обсъдена на среща между служители на реда и местната власт в началото на март, а първият график за посещенията вече е факт, пише \"Марица\". \"Много е важно институциите да работят заедно по изпълнението на общи приоритети, сред които най-важни са противодействието на битовата престъпност, намаляване на пътния травматизъм и подобряване на пътната обстановка в областта“, заяви шефът на полицията Атанас Илков. 03.05  – РУ – Първомай: с. Добри дол и с. Крушево. 08.05 – РУ - Раковски: с. Борец и с. Чалъкови. 10.05 – РУ - Труд: с. Крислово и с. Церетелево. 15.05 – РУ – Хисар: с. Ръжево Конаре и с. Дълго поле. 17.05 – РУ -  Асеновград: с. Катуница и с. Караджово. 22.05 – РУ – Карлово: гр. Калофер и с. Куртово. 29.05 – РУ – Стамболийски: с. Триводици и с. Кадиево. 31.05 – Първо РУ – Пловдив: с. Руен и с. Гълъбово. Сподели:", "date": "2018.04.30", "title": "ОЧАКВАЙТЕ! МВР идва и във вашето село (ГРАФИК)"}
{"url": "http://pik.bg/%D0%B7%D0%B0-23-%D1%82%D0%B8-%D0%BF%D1%8A%D1%82-%D0%BF%D0%BE%D1%87%D0%B8%D1%82%D0%B0%D1%82-%D0%B2%D0%B0%D1%81%D0%B8%D0%BB-%D0%B8-%D0%B6%D0%BE%D1%80%D0%BE-%D0%B8%D0%BB%D0%B8%D0%B5%D0%B2%D0%B8-news746611.html", "text": "Основателите на ВИС Васил и Георги Илиеви ще бъдат почетени за 23-ти път на турнир по борба за кадети. Мероприятието в памет на двамата легендарни братя борци ще се проведе в родния им Кюстендил на 5 май, съобщават организаторите. Участие в турнира могат да вземат състезатели, родени 2001 - 2002 г. (2003 с медицински сертификат), пише столичен всекидневник. Категориите са следните: 39-42 кг, 45 кг, 48 кг, 51 кг, 55 кг, 60 кг, 65 кг, 71 кг, 80 кг и 92 кг. Толерансът е 1 килограм. Меренето ще е на 4 май от 18 ч. на стадион \"Осогово\", а борбите ще се проведат на следващия ден от 9 ч. Отборите поемат разходите по настаняване за своя сметка, информира сайтът на Българската федерация по борба. Заявки за участие се приемат на тел. 078552070, 0887853764; чрез Viber: +359894677224 или на имейл: sk_borba_kn@abv.bg. На международния турнир се изсипват над 100 борци от клуба на Васил и Георги Илиеви, като има и участници от близо 10 държави. Сподели:", "date": "2018.04.30", "title": "За 23-ти път почитат Васил и Жоро Илиеви"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%BE-%D0%B7%D0%B2%D0%B5%D1%80%D1%81%D1%82%D0%B2%D0%BE-%D0%B1%D1%80%D0%B0%D0%BA%D0%BE%D0%BD%D0%B8%D0%B5%D1%80%D0%B8-%D0%B2%D0%BB%D0%B0%D1%87%D0%B8%D1%85%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB-%D0%BD%D0%B0-%D0%B8%D0%B0%D1%80%D0%B0-%D1%81-%D0%B4%D0%B6%D0%B8%D0%BF-news746735.html", "text": "Бракониери са влачили с джип служител на Изпълнителната агенция по рибарство и аквакултури. Инцидентът е станал край язовир Батак, съобщи БНР. Жестокото изпълнение е станало пред очите на десетки любители на риболова. До него се стигнало след като служители на агенцията установили, че двама рибари извършват незаконен улов с помощта на приспособленията \"парашути\" и голяма, забранена от закона \"тройка\". Когато служителите настояли да конфискуват уредите, двамата бракониери успели да се качат в джипа си. При потеглянето на автомобила единият замахнал с въдицата към служителя и го закачил с куката. Така той бил влачен няколко метра. Случаят е заснет. Видеоматериалът е предаден на полицията и прокуратурата. Установява се самоличността на бракониерите. Сподели:", "date": "2018.04.30", "title": "ЖЕСТОКО ЗВЕРСТВО! Бракониери влачиха служител на ИАРА с джип"}
{"url": "http://pik.bg/%D0%BD%D0%B0%D0%BD%D0%BA%D0%BE%D0%B2-%D0%B8%D0%BD%D1%81%D0%BF%D0%B5%D0%BA%D1%82%D0%B8%D1%80%D0%B0-%D0%B8%D0%BD%D1%84%D1%80%D0%B0%D1%81%D1%82%D1%80%D1%83%D0%BA%D1%82%D1%83%D1%80%D0%BD%D0%B8-%D0%BE%D0%B1%D0%B5%D0%BA%D1%82%D0%B8-%D0%B2-%D0%B1%D1%83%D1%80%D0%B3%D0%B0%D1%81-news746591.html", "text": "На 1 май министърът на регионалното развитие и благоустройството Николай Нанков ще инспектира изпълнението на инфраструктурни обекти в Бургас. От 11.00 часа до КПП 1 на входа на Бургас, той ще се запознае с рехабилитацията на магистрала „Тракия\" в участъка Бургас – кв. Ветрен. След това министър Нанков ще провери напредъка по изграждане на четирилентово трасе на пътя Бургас - Слънчев бряг. В рамките на посещението си в Бургас министър Нанков ще инспектира реализирането на обекти, финансирани от ОПРР. Сподели:", "date": "2018.04.30", "title": "Нанков инспектира инфраструктурни обекти в Бургас"}
{"url": "http://pik.bg/%D0%B8%D1%81%D0%BA%D0%B0%D1%82%D0%B5-%D1%85%D1%83%D0%B1%D0%B0%D0%B2%D0%B0-%D0%BA%D0%BE%D0%B6%D0%B0-%D0%B7%D0%B0%D0%B1%D1%80%D0%B0%D0%B2%D0%B5%D1%82%D0%B5-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%BE%D1%82%D0%BE-%D0%B2%D0%B8%D0%BD%D0%BE-news746491.html", "text": "Червеното вино е най-лошият алкохол за кожата на лицето на дамите, особено ако страдат от розацея, пише английският „Метро“, цитиран от тялото.бг. Изданието се позовава на проучване на д-р Изабел Шакар. Причината – алкохолът действа съдоразширяващо. Поради тази причина лицето допълнително се зачервява и подпухва. Захарта в червеното вино претоварва черния дроб. Той от своя страна или я превръща в мазнини, или я изпраща отново в кръвообращението. Същото важи и за коктейлите, съдържащи много захар. В тях много често се смесват сиропи и плодови сокове, които се отразяват твърде зле на кожата. Коктейлите могат да предизвикат повреждане на тургора и появата на акне. Според д-р Шакар, за да имат хубаво лице, дамите трябва да избягват употребата на бира, уиски и ром. А за идеална кожа е най-добре въобще да не се докосват до алкохол. Специалисти препоръчват, ако все пак дамите решат да пият алкохол, то по-добре било той да е от възможно най-чистите спиртни напитки. Според тях, те не съдържат вредни добавки и се придвижват най-бързо в организма, като предизвикват по-малко поражения на клетките. Сподели:", "date": "2018.04.30", "title": "Искате хубава кожа?! Забравете за червеното вино"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0%D0%B9%D1%82%D0%B5-%D0%B2-%D0%BA%D0%B0%D0%BD%D0%B0%D0%B1%D0%B8%D1%81-%D0%B4%D0%BE%D1%85%D0%BE%D0%B4%D0%BE%D0%BD%D0%BE%D1%81%D0%BD%D0%BE-%D0%B5-news746680.html", "text": "Инвестирайте в канабис! Такъв призив отправи македонският премиер Зоран Заев, предаде сръбското радио Б92. Министър-председателят заяви, че отглеждането на растението, от което се добиват марихуана и хашиш за медицински цели, е доходоносно начинание. \"Аз очаквам до края на годината от този бизнес в държавния бюджет да постъпят около 100 млн. евро. Това е около 0,1% от брутния вътрешен продукт на страната ни\", посочи още той. Министър-председателят на югозападната ни съседка заяви, че отглеждането на канабис за медицински цели в страната е законно. \"Ние издадохме осем лиценза и разглеждаме още пет заявления за разрешителни\", каза още  Заев. До апела се стигна по време на парламентарен контрол. Премиерът бе попитан от депутат в Собранието дали неговият роднина Трайче Заев има предприятие за отглеждане на канабис. \"Да, той е собственик на такава фирма, работи с партньори от Словения и изнася материали, от които се добиват масло, за Германия и Полша. Дейността на моя роднина е в синхрон и с нашите, и със законите на страните, с които той работи\", посочи още Заев. През 2016 г. Македония прие закон, легализиращ отглеждането и продажбата на канабис за медицински цели. Сподели:", "date": "2018.04.30", "title": "ПЪЛЕН ШАШ! Зоран Заев: Инвестирайте в канабис! Доходоносно е"}
{"url": "http://pik.bg/%D0%B8%D0%B7%D0%B2%D0%B0%D0%B4%D0%B8%D1%85%D0%B0-9-%D0%B8%D1%80%D0%B0%D0%BA%D1%87%D0%B0%D0%BD%D0%B8-%D0%BD%D0%B0%D0%B1%D1%83%D1%82%D0%B0%D0%BD%D0%B8-%D0%B2-%D1%82%D0%B8%D1%80-%D1%81-%D0%BC%D0%B0%D1%81%D0%BB%D0%B8%D0%BD%D0%B8-%D0%BD%D0%B0-%D0%BC%D0%B8%D1%82%D0%BD%D0%B8%D1%86%D0%B0%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news746724.html", "text": "9 бежанци са били открити в тир на асеновградска фирма на митницата в Пловдив. В четвъртък, при проверка на служители при физически контрол, митничарите се натъкнали на две семейства от Ирак, сврени между стоката в камион на асеновградска транспортна фирма, съобщава \"Трафик Нюз\".. В ремаркето на камиона са открити трима мъже на възраст между 33 и 35 години, съпругите на двама от тях и четирите им деца. Всички са избягали от Ирак. Чужденците били в добро здравословно състояние, носели със себе си храна и вода. По случая е образувано досъдебно производство, шофьорът на камиона е бил задържан за 24 часа, а след това освободен. Бежанците са настанени в дома за временно настаняване на пълнолетни, предстои да бъдат изпратени в лагер. \"Качили са се в Турция, на паркинг близо до Чанаккале, където шофьорът е спрял да отдъхне. Той идва от Измир и курсът е дълъг. Там въжето на пломбата е срязано, мигрантите са натоварени в ремаркета, а след това е закрепено с една специална игла. Парадоксалното е , че на границата в ремаркето е правено замерване на нивото на кислород, но граничарите не са установили отклонение от нормалните стойности. А когато има хора там, би трябвало нивата на въглероден двуокис, да са много по -високи. Така или иначе хората са открити на Митницата в Пловдив, при физическия контрол\" разказа съдружникът във фирмата - превозвач \"Ковъл - Никола Вълканов\" - Георги Трендафилов. Той е категоричен, че няма човек от фирмата, който да е замесен в трафика. \"Иофьорът е дългогодишен наш служител, на когото имахме голямо доверие. За съжаление той така се изплаши, че след като го освободиха от ареста напусна компанията. При този глад за шофьори, това е много лошо. Да не говорим, че камионът също е на пъркинга на КАТ, защото е веществено доказателство\" коментира Трендафилов. Той казва, че при курсове през Сърбия и Хърватска се е случвало бежанци да се качват в камионите ни, но властите там ги сваляли, без да спират камиона от движение. Сподели:", "date": "2018.04.30", "title": "Извадиха 9 иракчани, набутани в ТИР с маслини на митницата в Пловдив"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BF%D1%8A%D1%80%D0%B2%D0%B0%D1%82%D0%B0-%D1%83-%D0%BD%D0%B0%D1%81-%D0%BA%D1%80%D0%B8%D0%BF%D1%82%D0%BE-%D0%BA%D1%80%D0%B0%D0%B6%D0%B1%D0%B0-%D0%B4%D0%B2%D0%B0%D0%BC%D0%B0-%D1%81%D0%B0-%D0%B2-%D0%B0%D1%80%D0%B5%D1%81%D1%82%D0%B0-news746719.html", "text": "Полицията в Троян разкри кражба на ферма за криптовалута, задържани са двама души, съобщи старши комисар Милен Маринов, директор на ОД МВР-Ловеч, цитиран от МВР. По думите му това е първата разкрита кражба в страната от подобен вид. Кражбата е извършена на 23 февруари в с. Черни Осъм. Фермата е собственост на българин, който живее във Великобритания и я е ръководил оттам чрез интернет връзка. Откраднати са 23 компютърни конфигурации за криптовалута. Сигнал за кражбата е подаден лично от собственика, след като на 23 февруари онлайн връзката със сървърите, разположени в Черни Осъм, е прекъсната. Старши комисар Маринов разказа, че в хода на процесуално-следствените действия, продължили около 2 месеца и финализирани на 25 април, криминалисти от Троян са установили, че отнетата техника е на територията  на Русенска област. Извършени са незабавни претърсвания на няколко адреса в Русе и околните населени места. Открити и иззети в режим на работа са всичките 23 компютърни конфигурации, като привлечени като обвиняеми са двама мъже: 51-годишен от Мартен, който е с постоянна мярка \"домашен арест\", а 35-годишен от Русе е с постоянна мярка \"задържане под стража\". Старши комисар Маринов съобщи още, че всяка от 23 конфигурации е на стойност между 2000 и 3500 щатски долара. Сподели:", "date": "2018.04.30", "title": "Разкриха първата у нас крипто-кражба, двама са в ареста"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B1%D1%81%D0%BF-%D0%B8%D1%81%D0%BA%D0%B0-%D0%B3%D0%BB%D0%B0%D0%B2%D0%B0%D1%82%D0%B0-%D0%BD%D0%B0-%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%8F-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D0%B3%D0%B5%D1%80%D0%B3%D0%B0%D0%BD%D0%B0-%D0%BC%D0%B8%D0%BA%D0%BE%D0%B2%D0%B0-%D1%81%D0%B8-%D0%BA%D1%83%D0%BF%D0%B8%D0%BB%D0%B0-%D0%B0-news746563.html", "text": "С декларация областното ръководство на БСП призова старозагорският областен управител Гергана Микова да подаде оставка. Искането е направено на базата на журналистически разкрития и проверката на прокуратурата за придобитото от нея общинско жилище на занижена цена, след подадени от Микова неверни данни, съобщиха от БСП в Стара Загора. „Очаквахме този морален акт да последва от нейна страна веднага след журналистическите разкрития и проверката на прокуратурата за придобитото от нея общинско жилище на занижена цена, след подадени от Микова неверни данни”, се казва в декларацията. Според социалистите нейната номинация за поста на областен управител е следвало дори да не се разглежда от министър-председателя през 2017г., тъй като Микова по това време е разследвана от Икономическа полиция под надзора на Прокуратурата в Стара Загора, предаде БГНЕС. В документа социалистите подчертават още: „Действията й, с които подвежда преди години местната власт за имотното си и семейно състояние, използвайки неистински документи, днес не дават гаранция за почтеност и законосъобразност в дейността й като Областен управител. Предвид тъжната реалност, че доста българи живеят под ръба на оцеляването, случаят с областния управител в Стара Загора, подчертава все повече изчерпаното доверие, политическото лицемерие и задълбочаващата се политическа криза”. Сподели:", "date": "2018.04.30", "title": "СКАНДАЛ! БСП иска главата на областния управител на Стара Загора! Гергана Микова си купила апартамент на занижена цена"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D0%B3%D0%B8-%D1%87%D0%B0%D0%BA%D0%B0-%D0%BC%D0%BB%D0%B5%D0%BA%D0%BE%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%B0%D0%BA%D0%BE-%D0%BC%D0%B0%D0%BC%D1%8F%D1%82-%D0%BF%D0%B0%D0%B7%D0%B0%D1%80%D0%B0--news746687.html", "text": "Най-важното е, че вече се намира решение на темата за двойния стандарт. Анализите показват, че около 20% от продуктите имат различно съдържание, изписано на опаковките на българския и европейския пазар. Това заяви пред БНТ министърът на земеделието и храните Румен Порожанов. \"Темата с това да имаме единни критерии за стоките, които се продават, и единно съдържание, не бива да се фетишизира. Винаги може да има допустими отклонения\", допълни той. \"Проблемът е хоризонтален - той се отнася до всички продукти. Всеки си слага по един пакет прах от Гърция, когато се прибира. Така че двойният стандарт за храните е тема сериозна. Комисар Юрова, въпреки дебатите, които имахме през миналата година, се радваме, че тя представи пакета от изменения, които тепърва започват да се гледат от ЕК. Предстои един нелек път, тъй като всяка от страните-членки трябва да транспонира тези изисквания като ние ще започнем да работим по-рано\", обясни той. Според министър Порожанов ще бъде организирана и среща с мениджмънта на големите хранителни вериги, на която ще се дискутира и темата за двойния стандарт, и темата за цените. На въпрос какво го очаква земеделието след приключването на европредседателството ни, той отговори: \"Вчера имахме едно прекрасно изложение в Сливен, в което бяха представени 36 развъдни организации с най-добрите им селекции. Много хора, много голям интерес. Но да се върнем на земеделието. Производството на българските плодове и зеленчуци също нараства. Пазарът е отворен през цялата година... Общата селскостопанска политика в момента е най-добре структурираната и финансираната в ЕС. Годишното подпомагане надхвърля 80 млн. лева, а беше два пъти по-малко\". Земеделският министър отбеляза, че по европейските програми са били направени много инвестиции. Запитан какво се случва с т.нар. имитиращи продукти, Порожанов отговори: \"Това е една голяма тема, свързана с възможността в един обект да се произвеждат и млечни, и имитиращи продукти... Палмовото масло е един много сериозен заместител и много от млекопроизводителите го изкупуват. Второ - трябва да върнем на българския пазар истинското българско сирене. Имали сме много сериозен износ на бяло саламурено сирене. Но понеже със съответните добавки се понижава цената, ние губим имиджа си на производител. Ако един производител желае да ползва растителни мазнини, той няма да има правото да произвежда млечни продукти, а само имитиращи. А ако бъде заловен да произвежда \"млечни продукти\" с неистински вид, той ще бъде санкциониран\". В края на разговора министър Порожанов заяви, че селскостопанските производители не бива да се притесняват, защото земеделието ще запази своите субсидии, така че с едно по-ефективно управление да се постигнат по-добри резултати. Сподели:", "date": "2018.04.30", "title": "ГОРЕЩА ТЕМА! Министър Порожанов разкри какво ги чака млекопроизводителите, ако мамят пазара с имитиращи продукти "}
{"url": "http://pik.bg/%D0%BD%D0%B5%D1%81%D0%B5%D0%B1%D1%8A%D1%80-%D1%81%D1%82%D1%8F%D0%B3%D0%B0-%D0%B7%D1%80%D0%B5%D0%BB%D0%B8%D1%89%D0%BD%D0%BE-%D1%81%D0%B2%D0%B5%D1%82%D0%BB%D0%B8%D0%BD%D0%BD%D0%BE-%D1%88%D0%BE%D1%83-%D0%B7%D0%B0-%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D0%BF%D1%80%D0%B5%D0%B7-%D0%BB%D1%8F%D1%82%D0%BE%D1%82%D0%BE-news746580.html", "text": "Несебър ще впечатлява туристи със светлинно шоу през лятото. Това е възможно заради проект по трансгранично сътрудничество. Прожекционното 3D оборудване ще се използва за обществени културни прояви. Предвиждат се презентации на крепостните стени. Атрактивното представяне на хилядолетното богатство на града е по проекта ”Промотиране на историческите културни и туристически богатства на Одрин и Несебър“, изпълняван от Община Несебър по програмата за трансгранично сътрудничество България-Турция. Сподели:", "date": "2018.04.30", "title": "Несебър стяга зрелищно светлинно шоу за туристите през лятото"}
{"url": "http://pik.bg/%D1%82%D0%BE%D0%BD%D0%B8-%D1%81%D1%82%D0%BE%D1%80%D0%B0%D1%80%D0%BE-%D0%BF%D1%80%D1%8A%D1%81%D0%BD%D0%B0-1500-%D0%BB%D0%B5%D0%B2%D0%B0-%D0%B7%D0%B0-%D0%BC%D0%B0%D1%80%D0%BA%D0%BE%D0%B2%D0%BE-%D0%BA%D1%83%D1%87%D0%B5-%D1%81%D0%BD%D0%B8%D0%BC%D0%BA%D0%B0-news746677.html", "text": "Тони Стораро се сдоби с нов домашен любимец срещу немалката сума от 1500 лева. \"Новият ми приятел Бамби\", написа певецът под фотоса, който качи в официалния си профил в \"Инстаграм\". Очевидно Стораро е купил померана за себе си, тъй като в дома на Фики и Гюлджан не се допускат животни заради бебето, пише \"Телеграф\". В момента най-малкият Стораро е на два месеца и половина и родителите му категорично отхвърлят идеята до него да има кучета или котки. Най-вероятно Тони ще гледа Бамби в собствения си дом, а в грижите за мъника ще помага и съпругата му. Сподели:", "date": "2018.04.30", "title": "Тони Стораро пръсна 1500 лева за марково куче (СНИМКА)"}
{"url": "http://pik.bg/%D0%B1%D1%83%D0%BC-%D1%81%D0%B0%D0%BC%D0%BE-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B0%D1%82%D0%B0-%D0%B7%D0%B5%D0%BC%D1%8F-%D0%BF%D0%BE%D1%81%D0%BA%D1%8A%D0%BF%D0%BD%D0%B0-%D1%81-15-news746539.html", "text": "Земеделската земя у нас става все по-скъпа. Статистиката отчита, че само за година цените са скочили с близо 15%. Петър Димитров обработва около 12 000 декара земя в Добричко. Част от нея е наета, а другата – собствена. Признава, че през последните години заради високите цени  почти не купува земя. „Сега сделките са по-малко и по-епизодични, където ще правим някакви бъдещи инвестиции в трайни насаждения. По-скоро е приоритет да инвестираме върху вече наличната земя и по-рядко да купуваме”, каза фермерът пред Би Ти Ви. Най-евтина е земеделската земя в югозападната част на страната, докато в североизточната поскъпването продължава от години и средните цени са над 1400 лева за декар. „По-малък брой сделки се сключват, но за по-ценни парчета. Това движи и средната цена нагоре, защото когато един земеделски производител има дупка в блока, който е негов, и може да закупи тази дупка, той е склонен да плати по-висока цена за нея”, коментира анализаторът Николай Вълканов. Прогнозите са, че в района на Варна, Добрич и Бургас поскъпването ще продължи, защото земята е плодородна и близо до пристанища. Увеличение може да има и там, където ще се развиват инфруструктурни проекти, като магистралите „Хемус” и „Струма”. „Заради нуждата да се развие някаква инфраструктура около тази магистрала, защото например ще трябва да има крайпътни заведения, бензиностанции, т.е. алтернативната стойност на тази земя започва да се покачва”, допълни Вълканов. В Северозападна България не се очаква поскъпване, тъй като инфраструктурно районът изостава, липсва работна ръка, а и земеделската продукция трудно се опазва от набезите на крадците. Сподели:", "date": "2018.04.30", "title": "БУМ! Само за година: Земеделската земя поскъпна с 15%"}
{"url": "http://pik.bg/%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D1%81%D0%B5-%D0%BE%D1%87%D0%B0%D0%BA%D0%B2%D0%B0-%D0%B4%D0%B0-%D0%B7%D0%B0%D0%BF%D0%BE%D1%87%D0%BD%D0%B5-%D1%81%D0%B0%D0%BD%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%B1%D0%BB%D0%BE%D0%BA%D0%BE%D0%B2%D0%B5%D1%82%D0%B5-%D0%B2-%D0%B4%D0%B5%D0%B2%D0%BD%D1%8F-%D1%81%D0%BD%D0%B8%D0%BC%D0%BA%D0%B8-news746717.html", "text": "Веднага след рестарта на програмата за енергийна ефективност на многофамилни жилищни сгради, което се очаква да стане тази година, ще бъдат подписани и договорите за изпълнение с регистрираните сдружения в Девня. Това заяви кметът Свилен Шитов по повод зачестилите въпроси от собственици на апартаменти в 13-те блока в кварталите „Девня 1“, „Девня 2“, „Химик“ и „Повеляново“, кандидатствали по програмата, която впоследствие бе спряна от служебното правителство на Огнян Герджиков. „Във всички съседни на нас общини, където има санирани блокове, местните власти и хората са успели да се организират навреме още в самото начало и са се вместили в първия етап на програмата, който започна през 2015 година и приключи с усвояването на 1 млрд. лева“, припомни Шитов. Сподели:", "date": "2018.04.30", "title": "До края на годината се очаква да започне санирането на блоковете в Девня (СНИМКИ)"}
{"url": "http://pik.bg/%D1%83%D0%BC%D1%83%D0%B2%D0%B0%D1%82-%D0%BA%D0%B0%D0%BA-%D0%BF%D0%B0%D1%80%D0%B8%D0%B6%D0%BA%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D0%B7%D0%B0-%D0%BA%D0%BB%D0%B8%D0%BC%D0%B0%D1%82%D0%B0-%D0%B4%D0%B0-%D1%81%D1%82%D0%B0%D0%BD%D0%B5-%D1%80%D0%B0%D0%B1%D0%BE%D1%82%D0%B5%D1%89%D0%BE-news746582.html", "text": "Дипломати и природозащитници се събират в германския град Бон, за да продължат да работят по , което беше сключено през 2015 година от практически всички страни по света, съобщава \"Асошиейтед прес\". Преговорите, които започват днес, са част от подготовката за срещата на върха по проблемите на глобалния климат през декември в полския град Катовице, когато така нареченият правилник за Парижкото споразумение за климата трябва официално да бъде одобрен, пише \"Нюз.бг\". Сред нерешените въпроси са как да се гарантира на парникови газове и методите, използвани за преценка на постигнатите от тях резултати. Адвокати също така искат правителствата на двуседмичните преговори да признаят изрично, че по Целзий до 2100 г., и следователно да повишат амбициите си. Докато американският президент Доналд Тръмп заплаши да изтегли САЩ от Парижкото споразумение за климата, останалата част от света остава ангажирана със споразумението. правилата, свързани с Парижкото споразумение за климата прозрачен мониторинг за това, какво вършат страните за намаляване на глобалните емисии настоящите обещания на страните няма да бъдат достатъчни за поддържането на глобалното затопляне под 2 градуса Сподели:", "date": "2018.04.30", "title": "Умуват как Парижкото споразумение за климата да стане работещо"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%B2%D0%B4%D0%B8%D0%B3%D0%B0%D1%82-%D0%B1%D1%80%D0%B8%D1%87%D0%BA%D0%B8%D1%82%D0%B5-%D0%BE%D1%82-%D1%83%D0%BB%D0%B8%D1%86%D0%B8%D1%82%D0%B5-%D0%B2-%D0%B1%D0%B5%D1%80%D0%BA%D0%BE%D0%B2%D0%B8%D1%86%D0%B0-news746585.html", "text": "Общинската управа в Берковица започва прочистването на града и селата в района от изоставени и ръждясали автомобили. Акцията срещу захвърлените от собствениците им коли започна още през есента на миналата година. Служители на местната управа обходиха града под връх Ком и описаха 56 возила - част от тях зарязани още от времето на социализма по улици и тротоари. В някои от бричките от години растели дървета и храсти, споделиха общинарите. Местната управа изпратила предупредителни писма до собствениците да премахнат сами купищата ламарини, които загрозяват града и пречат на хората, съобщава регионалният \"Булнюз\". През последните месеци 34 берковчани сами извозили колите си и ги предали за вторични суровини. Срещу стопаните, които не са изпълнили предписанията, ще бъдат взети мерки по Наредбата за управление на отпадъците и Закона за административните нарушения и наказания, заявиха от общината. Акцията срещу бричките ще продължи и в селата край града. Сподели:", "date": "2018.04.30", "title": "АКЦИЯ! Вдигат бричките от улиците в Берковица"}
{"url": "http://pik.bg/%D0%B2%D1%80%D0%B5%D0%BC%D0%B5%D1%82%D0%BE-%D0%BF%D0%BE%D0%BB%D1%83%D0%B4%D1%8F-%D0%B0%D0%B4%D1%81%D0%BA%D0%B8-%D0%B6%D0%B5%D0%B3%D0%B8-%D0%BF%D1%80%D0%B5%D0%B7-%D0%BC%D0%B0%D0%B9-34-%D0%B3%D1%80%D0%B0%D0%B4%D1%83%D1%81%D0%B0-%D1%89%D0%B5-%D0%BD%D0%B8-%D1%81%D1%82%D0%BE%D0%BF%D1%8F%D1%82-%D0%BB%D0%B0%D0%B3%D0%B5%D1%80%D0%B8%D1%82%D0%B5-news746546.html", "text": "Най-ниските температури през май у нас ще са между 5 и 10 градуса , а най-високите - между 29 и 34 градуса , съобщи за БТА Красимир Стоев - синоптик в Националния институт по метеорология и хидрология при БАН. По думите му п рез тази година през май се очаква средната месечна температура е нас да бъде около и над нормата, която в по-голямата част от страната е между 16 и 19 градуса, по Черноморието и във високите полета - 15 - 16 градуса, в планините - от 2-5 градуса по високите части над 2000 метра, а до 12-14 градуса - в по-ниските части на планините. Месечната сума на валежите ще бъде около и над нормата в западната половина от страната и около и под нормата - в източната . Месечна норма на валежите е между 50 и 70 литра на квадратен метър, по Черноморието и долината на река Струма - между 30 и 50 литра на квадратен метър, в планинските и припланинските райони - от 70 до 140 литра на квадратен метър. В началото на май ще преобладава слънчево време , в следобедните часове над Западната България с купеста облачност, но само на отделни места ще превали и прегърми. Преобладаващите максимални температури ще бъдат предимно между 25 и 30 градуса. През п ериода 4-10 май въздушната маса ще е неустойчива. Ще се развива купесто-дъждовна облачност и на много места ще има краткотрайни валежи, придружени от гръмотевици и с временно усилване на вятъра . Очакват се и градушки . Температурите слабо ще се понижат. В н ачалото на второто десетдневие се очаква временно стабилизиране на атмосферата . Ще има повече слънчеви часове, а пр евалявания се очакват само на отделни места в планинските райони. Температурите слабо ще се повиша т. В средата и в края на десетдневието отново времето ще е неустойчиво с развитие на купесто-дъждовна облачност, с краткотрайни валежи, с гръмотевични бури и градушки. През третото десетдневие температурите относително ще се повишат. Ще се задържи неустойчиво , с повече слънчеви часове преди обяд и с краткотрайни превалявани я и гръмотевични бури след обяд и преди полунощ. По-значителни и на повече места ще са явленията в Западна и Централна България и около 21, 24-26 май и в края на месеца. В к лиматичната справка на НИМХ-БАН се посочва, че май е последният пролетен месец, през който слънчевото греене се увеличава и температурите се повишават чувствително. Климатично слънцето огрява страната ни 230-260 часа, в планините - 160-200 часа. В края на месеца температурата на морската вода обикновено достига 17-18 градуса. Зачестяват нахлуванията на влажен океански въздух от северозапад и валежите се увеличават значително, съпроводени често с гръмотевични бури и градушки. Средно веднъж на десет години се регистрират интензивни застудявания, при които в районите с надморска височина над 500-600 метра вали сняг. Във високите полета падат последните пролетни слани. Според а строномическата справка в началото на май слънцето изгрява в 6 часа и 22 минути, и залязва в 20 часа и 27 минути. Продължителността на деня е 14 часа и 5 минути. В края на месеца слънцето изгрява в 5 часа и 52 минути, и залязва в 20 часа и 57 минути. Продължителността на деня е 15 часа и 5 минути. Фазите на луната през май са: на 8 май - последна четвърт, на 15 - новолуние, на 22 - първа четвърт, а на 29 май - пълнолуние. Сподели:", "date": "2018.04.30", "title": "ВРЕМЕТО ПОЛУДЯ! Адски жеги през май! 34 градуса ще ни \"стопят лагерите\""}
{"url": "http://pik.bg/%D1%82%D1%83%D1%80%D1%86%D0%B8%D1%8F-%D0%B8%D1%81%D0%BA%D0%B0-%D0%BA%D1%8A%D1%80%D0%B4%D0%B6%D0%B0%D0%BB%D0%B8%D0%B5%D1%86-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-4-%D0%BA%D0%B8%D0%BB%D0%B0-%D1%85%D0%B5%D1%80%D0%BE%D0%B8%D0%BD-news746584.html", "text": "Турските власти искат екстрадация на живеещ в Кърджали техен гражданин за трафик на 4 килограма хероин. Според разследващите в южната ни съседка, К.А. извършил криминалното деяние заедно с още едно лице през 2012 година. Наркотикът пък бил закупен от ирански гражданин, разкриха за \"Родопи24\" отлично запознати със случая. К.А. живее в България и е със статут на постоянно пребиваващ. Мъжът е задържан под стража за срок от 40 дни, в който период трае процедурата по екстрадация. Адвокатите на мъжа обаче поискаха промяна на мярката му за неотклонение пред Апелативния съд в Пловдив. „Аз съм на 43 години и 23 от тях са ми минали в България. От 20 години съм женен. Тук ми е работата, приятелите и всичко, което имам съм го дал на България. Ако ще ме задържите по този начин, работата ми, съпругата ми, всичко в моя живот ще се преобърне. Всичко, което съм дал от себе си през тези 23 години в България, ще се преобърне, ще се загуби”, посочи пред магистратите К.А. Апелативният съд в Пловдив промени мярката за неотклонение в „домашен арест”. Според прокуратурата обаче има реална възможност К.А. да се укрие. От държавното обвинение приведоха в доказателство данни за констатирани между 20 и 40 напускания на страната от К.А. в рамките на година. По думите на задържания обаче, той е спрял да пътува от 2012 година. Тогава при пътен инцидент загива дъщеря му, а той не изоставя съпругата си поради тежкото й психично състояние след инцидента. Според прокуратурата, това може да се дължи и на започналото разследване в Турция и желанието на К.А. да избегне наказателна отговорност в южната ни съседка. Сподели:", "date": "2018.04.30", "title": "Турция иска кърджалиец за трафик на 4 кила хероин"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE-%D0%B8%D0%B7%D0%BE%D0%B1%D1%80%D0%B5%D1%82%D0%B5%D0%BD%D0%B8%D0%B5-%D1%82%D1%80%D1%8A%D0%B1%D0%B0-%D1%81-%D0%B2%D0%B5%D0%BD%D1%82%D0%B8%D0%BB%D0%B0%D1%82%D0%BE%D1%80-%D0%B8-%D0%B1%D0%B8%D1%80%D0%B5%D0%BD%D0%B8-%D0%BA%D1%83%D1%82%D0%B8%D0%B8-%D1%81%D0%BC%D0%B5%D0%BD%D1%8F%D1%82-%D0%BF%D0%B0%D1%80%D0%BD%D0%BE%D1%82%D0%BE-news746547.html", "text": "Обикновена тръба с вентилатор - това изобретение може да сложи край на сметките за парно, и то почти без пари, разказва Нова телевизия. През тръбата с вентилатор влиза студеният въздух от помещението, отвън минава през отоплителната част, която е на фасадата на блока и се нагрява от слънцето, и после леко затопленият въздух пак излиза и така за няколко часа се вдига температурата с няколко градуса, обяснява създателят Неделчо Великов. Въздухът, който излиза през тръбата, пари. Изобретението може и да охлажда. Революционното творение може да прати парното в историята, а чугунените радиатори - в музея. Пробих стената и вкарах една тръба, разказва той. Външната част на изобретението са панел с празни бирени кутийки, пробити по специален начин. Изолиращ материал ги покрива. Общо са 150 бирени кутии, боядисани в черно. Изобретателят се притеснява от вятъра, за да не откъсне външната част. Сподели:", "date": "2018.04.30", "title": "БЪЛГАРСКО ИЗОБРЕТЕНИЕ! Тръба с вентилатор и бирени кутии сменят парното"}
{"url": "http://pik.bg/%D1%82%D0%B5%D0%B6%D1%8A%D0%BA-%D1%83%D0%B4%D0%B0%D1%80-%D0%BE%D1%82%D0%BA%D0%B0%D0%B7%D0%B0%D1%85%D0%B0-%D0%B4%D0%B0-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D1%80%D0%BE%D1%84-%D0%B1%D0%BE%D0%B6%D0%B8%D0%B4%D0%B0%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B8%D1%81%D1%82%D0%BE%D1%80%D0%B8%D0%BA%D1%8A%D1%82-%D1%85%D0%BE%D0%B4%D0%B8-%D1%81-%D0%BC%D0%BE-news746718.html", "text": "Агенция по вписванията отказа регистрация на „Български надпартиен съюз Кан Кубрат“. Това каза проф. Божидар Димитров – историк и председател на движението. \"Това не беше искане за регистрация на партия, а на най-обикновена неправителствена организация, независимо от това, че тя ще се занимава с решаване и на политически проблеми“, уточни проф. Димитров. Той разказа какви точно са били мотивите на Агенцията по вписванията, за да постанови отказа: \"Основната ни цел беше да сменим формата на управление на България от парламентарна на президентска република, смятайки нея за по-добра по ред показатели. Такава форма съществува в други демократични страни като САЩ, Русия, Франция, Турция и т.н. Най-неочаквано получихме отказ. Аргументите за това са от няколко изречения, за които, честна дума, се чудех дали да се смея или да плача. Аргументите са, че ние желаем да променим конституционния ред в България, а това е незаконно и, едва ли не, ще извършим държавен преврат или държавна измяна“, подчерта историкът пред \"Фокус\". \"Конституцията не е свещена крава. В самата нея е предвидено как може да става промяната ѝ. Промяната ѝ става чрез Велико Народно събрание за такива важни неща, като промяна на формата на управление или с квалифицирано мнозинство на Обикновено Народно събрание. Вече няколко пъти има променяни неща в нея, макар и не от такава важност“, допълни още той. Според него мотивите са отказаната регистрация са други. \"Очевидно сме уплашили част от сегашния политически елит, който знае, че няма да има място в това, което сме предвидили като втора точка – съставени от президента „професорски правителства“. В тях ще влизат хора, които са супер специалисти в конкретна област, но и мениджъри. Както направи Цар Борис III между 1935г. и 1943г. и България отбеляза рязък скок в своето развитие. Необразованите хора ще бъдат вън от политическия елит на България и за това очевидно са се активизирали и постарали на първо четене да ликвидират този опит да се промени формата на управление на България и компетентни хора да управляват“, аргументира се проф. Димитров. Той подчерта, че решението за отказ от регистрация ще бъде обжалвано в 7-дневен срок пред Софийски градски съд, както изисква законът. \"Ще опитаме втори път. Съзнателно ни тласкат, дявол да го вземе, към нещо, което се нарича политическа партия, избори и т.н. Ние не желаехме да участваме в това, но очевидно ще пожелаем, дори и да разберем дали българския народ иска да го управлява неговият истински елит – българските професори“, коментира още проф. Димитров. Сподели:", "date": "2018.04.30", "title": "ТЕЖЪК УДАР! Отказаха да регистрират движението на проф. Божидар Димитров! Историкът ходи с мокри кърпи на главата (ДОКУМЕНТИ)"}
{"url": "http://pik.bg/%D1%84%D0%BE%D1%82%D0%BE-%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%B5%D1%82%D0%BE-%D1%8F-%D0%B1%D1%80%D0%B5%D0%BC%D0%B5%D0%BD%D0%BD%D0%B0%D1%82%D0%B0-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%BD%D0%B5-%D0%B9-%D0%BF%D1%83%D1%81%D0%BA%D0%B0-%D1%80%D1%8A%D0%BA%D0%B0%D1%82%D0%B0-%D1%81%D0%BD%D0%B8%D0%BC%D0%BA%D0%B8-news746714.html", "text": "Бременната приятелка на президента до 2017 г. Росен Плевнелиев беше изловена от зоркото око на ПИК по време на връчването на наградите на фондация „Стоян Камбарев” за откриване, насърчаване и подпомагане на млади творци в областта на изкуството. Фондацията ежегодно връчва наградата „Стоян Камбарев” за оригинален и нетрадиционен поглед в изкуството и за безспорно високо и забележително постижение. Тази година церемонията е в Сити Марк Арт Център. Деси и Плевнелиев пристигнаха с черен автомобил, облечени като младоженци. Синоптичката беше избрала бяла дантелена рокличка доста над коляното и аксесоари в телесен цвят, а президентът -  черен костюм с вратовръзка, кореспондираща си с обувките на Банова. Плевнелиев остана верен на себе си, гримасничейки смешно към околните, докато синоптичката се усмихваше загадъчно. Бившият държавен глава не изпускаше ръката на любимата си. Под дантелената рокля на Банова личеше леко заобленото й коремче, тя е в 4-5 месец на бременността си. Преди дни стана ясно, че двамата чакат бебе през есента. Това ще е четвърто дете за Плевнелиев, който изгуби трагично сина си Филип, на 14 г., заради вродено заболяване на сърцето. За Деси пък ще е втора рожба. Двамата се придвижиха до залата за церемонията хванати за ръка. Преди да роди Десислава Банова официално ще получи фамилията Плевнелиева - двамата вече съобщиха, че планират да сключат брак. Очаква се церемонията да бъде извън България. По този начин бъдещото семейство се надява най-личните моменти от празник им да не станат достояние на медиите. Най-щастлива от новината за чакането бебе била дъщерята на Банова от първия й мъж - 7-годишната Йоанна. Тя се вълнувала дори повече от майка си и доведения си баща, тъй като е едно дете на родителите си и отдавна искала братче или сестриче, като повече клоняла към сестричка, за да си има компания в чисто момичешките игри. Според източници на ПИК, Деси Банова ще роди във Втора специализирана акушеро-гинекологична болница за активно лечение \"Шейново\". Преди седем години тя се довери на д-р Велев за раждането на Йоанна и многократно е изтъквала не само професионализма на екипа му, но и на всички специалисти в държавната болница. Сподели:", "date": "2018.04.30", "title": "ФОТО БОМБА В ПИК! Ето я бременната Деси Банова! Плевнелиев не й пуска ръката (СНИМКИ)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D0%BF%D0%B5%D1%86%D1%81%D1%8A%D0%B4%D1%8A%D1%82-%D0%BA%D0%B0%D0%B7%D0%B0-%D1%82%D0%B5%D0%B6%D0%BA%D0%B0%D1%82%D0%B0-%D1%81%D0%B8-%D0%B4%D1%83%D0%BC%D0%B0-%D0%B7%D0%B0-%D0%BA%D0%BC%D0%B5%D1%82%D0%B0-%D1%81%D0%B2%D0%BE%D0%B4%D0%BD%D0%B8%D0%BA-%D0%BE%D1%82-%D1%81%D0%B5%D0%BB%D0%BE-%D1%82%D1%8A%D0%B6%D0%B0-news746720.html", "text": "Престъпната група за трафик на жени на кмета на село Тъжа Цвятко Балабуров остава в ареста. В нея, освен кмета, има 8 мъже. В съдебната зала стана ясно, че от деветимата на двама са наложени мерки за неотклонение „Парична гаранция” още след изтичане на 24-часовото им задържане. Останалите 7 остават в ареста, реши тази вечер Спецсъдът, предава Би Ти Ви. Всеки един от обвиняемите има право да обжалва своята мярка за отклонение и тя да се гледа след седмица от Апелативния специализиран съд. Групата беше разбита от ГДБОП. Всеки от членовете й е имал определени функции – някои са се занимавали с намирането на момичетата, някои са отговаряли за събирането на парите, имало е мъже, които са превозвали жените до определени адреси. Жените, които са на различна възраст, не са използвани едновременно. Балабуров и преди е задържан със същото обвинение, през 2015 г. Сподели:", "date": "2018.04.30", "title": "ОТ ПОСЛЕДНИТЕ МИНУТИ! Спецсъдът каза тежката си дума за кмета-сводник от село Тъжа"}
{"url": "http://pik.bg/%D0%BD%D0%BE%D0%B2-%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%B5%D1%84%D0%B8%D1%80-%D0%BF%D0%B8%D0%B0%D1%80%D1%8A%D1%82-%D0%BD%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D1%8F-%D0%B1%D1%80%D0%B0%D0%BD%D0%B8-%D0%B4%D0%BE-%D0%BA%D1%80%D1%8A%D0%B2-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D0%B3%D0%BE-%D0%B2%D0%BA%D0%B0%D1%80%D0%B0-%D0%B2-%D1%81%D0%B5%D0%B4%D0%BC%D0%BE%D1%80%D0%BA%D0%B0%D1%82%D0%B0-%D0%BD%D0%B0-%D0%B1-news746713.html", "text": "Десислава Иванчева и Биляна Петрова са набедени за искане и вземане на подкуп с лъжесвидетелстване. Самият бизнесмен се криеше пред едно издание и не казваше, че е той. Това заяви пред БНТ пиарът на община \"Младост\" Петър Кърджилов. Той нападна другия гост - политическият анализатор Георги Харизанов, за връзки с властта и шефското му място в телевизия Европа като не пропусна да се похвали, че е получил две награди от Дружеството за пиар. \"Приятел съм на премиера Борисов и съм директор на телевизия Европа. Вярвам на доктор Кърджилов, той е получил награди. Но вие вярвате ли в телепортацията и \"Седморката на Блейк\"... Как тези пари са се озовали в колата на кметицата Десислава Иванчева. Един човек си е взел 14 хиляди евро и си е тръгнал пеша. А тези пари как са се оказали в колата\", попита няколко пъти Харизанов. Кърджилов пък го контрира, че срещу него имало 4 обвинения. \"Нямам никакви обвинения, не съм обвиняем за нищо\", отсече Харизанов, смеейки се в ефир. \"Не е хубаво да обиждате гостите в ефир\", защити Харизанов водещият Емил Кошлуков. \"Вие се занимавате с измами, като събирате от профил във Фейсбук пари за гаранцията на Иванчева, а тя няма гаранция, пише за гаранция\", тропна по масата Харизанов и припомни, че Иванчева вече е оставена в ареста. \"Написали сме, че парите са за предполагаема гаранция. Може да я освободят при постъпване на нови доказателствата. Отворете страницата - не пише, че събираме за гаранция. Няма да осъдят Иванчева, тя ще осъди държавата в Европейския съд по правата на човека\", отсече Кърджилов. Той допълни, че Дюлгеров е оставил парите в колата. \"Това е организирана престъпна група с участието на КПКОНПИ и специализираната прокуратура\", заяви още пиарът, който допълни, че не е пиар на \"Зелените\" от 3 години. На финала Кърджилов показа на Кошлуков документи с разкрития как ще бъде застроен квартал \"Младост\". Той отказа да напусне веднага студиото, въпреки че следващите гости вече бяха в ефир. Заради това водещият избухна: \"Това е безобразие!\" Сподели:", "date": "2018.04.30", "title": "НОВ СКАНДАЛ В ЕФИР! Пиарът на Иванчева я брани до кръв, Харизанов го вкара в \"Седморката на Блейк\""}
{"url": "http://pik.bg/%D0%BC%D0%BE%D1%81%D0%BA%D0%B2%D0%B0-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0-%D0%B7%D0%B0%D0%BF%D0%B0%D0%B4%D0%BD%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D1%82%D1%80%D0%BE%D0%B2%D1%8F%D1%82-%D1%81%D0%B8%D1%80%D0%B8%D0%B9%D1%81%D0%BA%D0%B8-%D0%B4%D0%B5%D1%86%D0%B0-news746534.html", "text": "Говорителката на външното министерство на Русия Мария Захарова разкритикува неетичното поведение на западните журналисти към сирийски очевидци на предполагаемата химическа атака в Дума, предава \"Спутник\". Говорейки пред телевизионния канал \"Россия 1\" Захарова обърна вниманието към въпроси на британски журналист по време пресконференция на Организацията за забрана на химическите оръжия (ОЗХО) от 26 април, на която присъстваха 17 очевидци на предполагаемата химическа атака в Сирия. Според Захарова един от журналистите попитал очевидец колко е получил, за да участва в пресконференцията, а друг е заявил, че 12-годишно момче на име Хасан Диаб би страдал от \"психологическа травма\". \"В следващия ни брифинг ще ви покажа имената на тези журналисти, ще пресъздадем картината как те \"отравят\" тези сирийци: те твърдят, че сирийците са отровени с химикали, но ние ще ви покажем кой наистина ги \"трови\". Те бяха \"отровени\" от тези британски журналисти, които седяха пред тях и ги осмиваха\", заяви Захарова. \"Бих искала да попитам тези журналисти: когато преди шест, седем години те поискаха \"Арабска пролет\" в Близкия Изток и Северна Африка, помислиха ли за каква психологическа травма ще бъде нанесена на деца, които дори не са родени още?\", попита Мария Захарова. Сподели:", "date": "2018.04.30", "title": "Москва хвърли бомба: Западни журналисти \"тровят\" сирийски деца!"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BC%D1%8A%D0%B6%D0%B5-%D0%B1%D0%B5%D0%B7-%D1%80%D0%B5%D0%B4-%D0%BD%D1%8F%D0%BC%D0%B0-%D1%81%D0%B5%D0%BA%D1%81-news746489.html", "text": "Мъжете, които се надяват да постигнат сексуални успехи сред жените, трябва да поддържат в изряден вид своите стаи, установи проучване, публикувано от в. \"Метро\"и цитирано от БТА. Изследването било осъществено от сайта Sugarcookie и обхванало 2000 мъже и жени. От получените данни станало видно, че разхвърляните стаи на мъжете действат страстоубийствено на дамите. При анализ на анкетите проличало, че една четвърт от мъжете респонденти са се разминали със секса заради лош порядък в стаята. А 60 на сто от дамите се били отказвали да дарят с ласки партньора, тъй като в апартамента му царял \"мъжки\" безпорядък. Но не само дамите настояват за добре оправено легло и чисти подове. Оказало се, че и 17 на сто от мачовците отказали да се впуснат в интимности с партньорката, заради разхвърляната ѝ стая. Което налага извода, че когато каним някой на среща у дома, интериорът трябва да е в идеално поддържано състояние. Иначе рискуваме да се провалим \"на финалната права\", отбелязват от сайта. Сподели:", "date": "2018.04.30", "title": "ВНИМАНИЕ, МЪЖЕ! Без ред няма секс!"}
{"url": "http://pik.bg/%D0%BF%D0%BE%D1%80%D0%B0%D0%B4%D0%B8-%D0%B3%D0%BE%D0%BB%D1%8F%D0%BC-%D0%BD%D0%B0%D0%BF%D0%BB%D0%B8%D0%B2-%D0%BD%D0%B0-%D0%B6%D0%B5%D0%BB%D0%B0%D0%B5%D1%89%D0%B8-%D0%B3%D0%B0%D0%B7%D0%B8%D1%84%D0%B8%D1%86%D0%B8%D1%80%D0%B0%D1%82-%D1%81%D0%BC%D0%BE%D0%BB%D1%8F%D0%BD-news746688.html", "text": "Започна изграждане на мрежа за газифициране на Смолян, информират от Общинската администрация. На този етап се прокарват основните трасета и отклонения от газопровода. Над 400 са абонатите, заявили желание за газифициране на жилищни и обществени сгради, според данни от Общината. Фирмата, която извършва газифицирането, в момента работи по газопровод в Новия център и квартал \"Райково\", уточнява \"Новини.бг\". Освен жилищни блокове, в мрежата ще бъдат включени публични сгради и промишлени обекти, според предварителна информация от Общинската администрация. Сподели:", "date": "2018.04.30", "title": "Поради голям наплив на желаещи: Газифицират Смолян!"}
{"url": "http://pik.bg/%D0%B4%D0%B2%D0%B0-%D0%B0%D0%B2%D1%82%D0%BE%D0%B1%D1%83%D1%81%D0%B0-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0%D1%85%D0%B0-%D0%B2-%D1%81%D0%BE%D1%84%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news746723.html", "text": "Сигналът за катастрофата е подаден на тел. 112 около 12.30 часа. По неустановени причини, водачът на единия автобус по линия 83 не е могъл да спре и се е ударил в предния автобус, който е пътувал по линия 102. При удара са пострадали две жени, които са транспортирани от екип на \"Спешна помощ\" в болница. Към момента няма информация за състоянието им, но то не е тежко. Два автобуса са се сблъскали в София, по-рано днес съобщиха от МВР. Катастрофата е станала на кръстовището на булевардите \"Гешов\" и \"Цар Борис Трети\". Две жени са пострадали при инцидента. Сподели:", "date": "2018.04.30", "title": "Два автобуса се сблъскаха в София (СНИМКИ)"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D1%81-%D0%B4%D1%8A%D1%80%D0%B6%D0%B0%D0%B2%D0%BD%D0%B0%D1%82%D0%B0-%D0%BF%D1%80%D0%B5%D0%BC%D0%B8%D1%8F-%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B0%D1%82%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D0%BA%D0%B0-%D0%BC%D0%B8%D0%BB%D0%BA%D0%B0-%D0%BC%D0%B0%D0%BD%D0%B5%D0%B2%D0%B0-news746722.html", "text": "Информацията, че премията на състезателката по вдигане на тежести Милка Манева от Олимпийските игри в Лондон 2012 г. е забавена с 6 години е некоректна. Първоначалната информация за уличени с допинг състезателки от категорията на Милка Манева и възможността тя да бъде класирана от пето на второ място излезе в средата на 2016 г. След приключване на множество задължителни процедури през месец октомври 2017 г, пишат от БОК. Международната федерация по вдигане на тежести (МФВТ) изпрати писмо до Българската федерация по вдигане на тежести, в което се казва, че крайното решение на МФВТ е Милка Манева да бъде класирана на 2-ро място в кат. до 63 кг. на Олимпийските игри в Лондон. Изрично обаче се уточнява, че „евентуалното преразпределение на медалите ще се управлява от Международния олимпийски комитет“. На 18.04.2018 г. Българският олимпийски комитет изпраща писмо до Българската федерация по вдигане на тежести, в което я уведомява, че Международният олимпийски комитет вече официално ги е информирал, че Милка Манева е класирана на второ място в кат. до 63 кг на Олимпийските игри в Лондон. За да се пристъпи към преразпределянето, съгласно новото класиране, БОК моли Милка Манева в срок най-късно до 4 май да изпрати дипломата, спечелена за 5-то място, която да бъде предоставена обратно в МОК. След което МОК ще пристъпи към процедура по преразпределяне на медалите, колкото е възможно по-бързо. Оказва се, че към момента на официалния сайт на МОК Милка Манева е с бронзов медал от Лондон, като първото място е свободно без победител. Заради подобни случаи и политиката на Световната антидопингова агенция и МОК допинг пробите, взети по време на Олимпийски игри да се пазят 10 години, за да бъдат анализирани допълнително, Министерството на младежта и спорта прави нововъведение в Инструкцията за награждаване на спортисти с парични средства за постигнати призови класирания през 2018 г., която ще бъде утвърдена до дни. Според новата инструкция, в случай, че през календарната 2018 г. се установи постигнато призово класиране на спортист от Олимпийски игри за предходни години, потвърдено от компетентен орган – Международна спортна федерация или Българския олимпийски комитет, то на съответния спортист и длъжностни лица се полага награда в съответствие с инструкцията за съответната година. Когато в ММС постъпи официална информация за крайното преразпределяне на класирането и искане от Българската федерация по вдигане на тежести, премията на Милка Манева за Олимпийските игри в Лондон 2012 ще бъде предоставена в размера и при условията на Инструкцията от 2012 г. Сподели:", "date": "2018.04.30", "title": "Ето какво се случва с държавната премия на олимпийската шампионка Милка Манева"}
{"url": "http://pik.bg/%D1%85%D0%BE%D0%BB%D0%B8%D0%B2%D1%83%D0%B4-%D0%BA%D1%80%D0%B0%D0%B9-%D0%BC%D0%BE%D1%80%D0%B5%D1%82%D0%BE-%D1%81%D0%B5%D1%80%D0%B8%D0%B0%D0%BB-%D0%BD%D0%B0%D0%B1%D0%B8%D1%80%D0%B0-%D0%B1%D1%83%D1%80%D0%B3%D0%B0%D0%B7%D0%BB%D0%B8%D0%B8-%D0%B7%D0%B0-%D0%B7%D0%B2%D0%B5%D0%B7%D0%B4%D0%BD%D0%B0-%D1%80%D0%B0%D0%B1%D0%BE%D1%82%D0%B0-news746588.html", "text": "Бургазлии между 25 и 45 години ще могат да се изявят в сериал, който ще се излъчва по една от най-големите национални телевизии. Продуцентите търсят мъже и жени, които да изглеждат добре. Кастингът ще се проведе на 2 май от 11 часа във фоайето на Културен дом на Нефтохимика (НХК), пише \"Флагман\" към кандидатите за звездна слава. Тъй като става дума за професионален ангажимент, на избраните ще бъде предложено атрактивно заплащане. Условията на труд включват осигурен транспорт и храна по време на снимките. Повече подробности можете да получите на тел. 0894 898098 от организатора на кастинга Маруся Русева. Сподели:", "date": "2018.04.30", "title": "Холивуд край морето! Сериал набира бургазлии за звездна работа"}
{"url": "http://pik.bg/%D0%B4%D0%B0-%D1%81%D0%B5-%D1%81%D0%BC%D0%B5%D0%B5%D1%88-%D0%BB%D0%B8-%D0%B4%D0%B0-%D0%BF%D0%BB%D0%B0%D1%87%D0%B5%D1%88-%D0%BB%D0%B8-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82%D1%8A%D1%82-%D0%BE%D1%82-%D0%BF%D0%BE%D1%80%D0%BD%D0%BE%D1%82%D0%BE-%D1%81-%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D1%81%D0%B5-%D1%85%D0%B2%D0%B0%D0%BB%D0%B8-%D0%B8%D0%BC%D0%B0%D0%BC%D0%B5-%D1%86%D1%8F%D0%BB%D0%B0-%D0%BA%D0%BE%D0%BB%D0%B5%D0%BA%D1%86%D0%B8-news746498.html", "text": "Моделът Йордан Йорданов е направил скривалище за домашното си порно, в което си партнира с фолкпевицата Анджелина. Бившият футболист на Берое потвърди, че разполага с цяла колекция, която сметнал за нужно да прибере на сигурно място, пише \"Телеграф\". \"Това не е единственото видео, което сме заснели, хвали се Йордан. - Има още няколко клипчета, на всичките се виждат лицата ни, няма как да ни объркат. Преди ги пазехме в телефоните си, сега не е така. Макар, че при определени актуализации част от материалите се връщат\". В момента той и половинката му пазят бруталните кадри на флашки за по-голяма безопасност. А самите запаметяващи устройства се съхраняват в дома на мачото. ПИК подозира, че много скоро някой столичен чораджия ще \"претараши\" апартамента на жадния за евтина слава Йордан и поредната порция секс изпълнения с плеймейтката със спорни гласови данни ще се появи в онлайн пространството. Анджелина била доста по-разхвърляна от бившия футболист и нямало как да разполага с материалите, тъй като случайно или е могат да се озоват у неподходящи хора. Сподели:", "date": "2018.04.30", "title": "ДА СЕ СМЕЕШ ЛИ, ДА ПЛАЧЕШ ЛИ! Футболистът от порното с Анджелина се хвали: Имаме цяла колекция XXL видеа! Крие ги на флашка - кога ли ще претарашат дома му? (ВИДЕО)"}
{"url": "http://pik.bg/%D1%88%D0%BE%D0%BA-%D0%BF%D0%B0%D0%BA%D0%B8%D1%81%D1%82%D0%B0%D0%BD%D0%B5%D1%86-%D0%B5-%D0%BD%D0%BE%D0%B2%D0%B8%D1%8F%D1%82-%D0%B2%D1%8A%D1%82%D1%80%D0%B5%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-news746537.html", "text": "Саджид Джавид е новият вътрешен министър на Великобритания, съобщи Би Ти Ви, цитирайки световните агенции. Той е с пакистански произход и е първият представител на етническо малцинство, който получава този правителствен пост. Назначението му беше обявено от офиса на премиера Тереза Мей в „Туитър“.48-годишният Джавид заема мястото на подалата снощи оставка Амбър Ръд. От около две седмици 54-годишната Ръд бе подложена на критики след разкритието, че нейните служби са имали набелязан брой нелегални мигранти, които трябва да експулсират годишно. Пред парламентарна комисия министърката отрече да е знаела за съществуването на такива целеви депортации, но беше обвинена, че е заблудила депутатите, отбелязва АФП. Ръд плаща за т.нар. скандал „Уиндръш“, предизвикал вълна от възмущение, след като в. „Гардиън“ съобщи, че на хора, дошли от Карибите в десетилетията след Втората световна война, наскоро са били отказани медицински грижи и са били заплашени с депортирани, тъй като не могли да представят документи, доказващи правото им да живеят в страната. Сподели:", "date": "2018.04.30", "title": "ШОК! Пакистанец е новият вътрешен министър на Великобритания"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-%D1%81%D0%B5-%D0%B7%D0%B0%D0%B1%D0%B8-%D0%B2-%D0%B4%D1%8A%D1%80%D0%B2%D0%BE-%D0%BF%D1%80%D0%B8%D0%BB%D0%BE%D1%88%D0%B0%D0%BB%D0%BE-%D0%BC%D1%83-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-news746601.html", "text": "Тежък самостоятелен инцидент станал около 2 ч. днес на пътя от с. Екзарх Антимово към с. Смолник. 79-годишният бургазлия Нанко Нанков управлявал автомобила си, в който се возела съпругата му – 73-годишната Марийка, но му прилошало и той забил колата в крайпътно дърво. Не е ясно с каква скорост се е движел мъжът, но жена му не успяла да коригира курса и сблъсъкът бил неизбежен, предава Флагман. Нанков е откаран в УМБАЛ-Бургас по спешност с тежка черепно-мозъчна травма и с опасност за живота. Съпругата му Марийка се е разминала с леки охлузвания. Сподели:", "date": "2018.04.30", "title": "ТЕЖЪК ИНЦИДЕНТ! Пенсионер се заби в дърво, прилошало му зад волана"}
{"url": "http://pik.bg/%D0%B3%D1%80%D0%B8%D1%88%D0%BE-%D1%80%D0%B0%D0%B7%D0%BF%D1%83%D1%81%D0%BA%D0%B0-%D0%B2-%D0%BC%D0%BE%D0%BD%D1%82%D0%B5-%D0%BA%D0%B0%D1%80%D0%BB%D0%BE-news746544.html", "text": "Григор Димитров се завърна в своята резиденция в Монте Карло, след като отпадна на четвъртфинала от турнира в Барселона (Исп). Българинът ще има възможност да отмори няколко дни, преди да поеме към Мадрид за следващата надпревара от сериите \"Мастърс\". Българинът не пропусна да публикува клипче в социалните мрежи как се прибира в своя \"дом\", а по-късно добави и снимка на своята вечеря. Сподели:", "date": "2018.04.30", "title": "Гришо разпуска в Монте Карло"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%B7%D0%B0%D0%B3%D0%B8%D0%BD%D0%B0%D0%BB%D0%B0%D1%82%D0%B0-%D1%81-a%D1%82%D0%B2-%D0%BE%D1%81%D1%82%D0%B0%D0%B2%D1%8F-%D1%81%D0%B8%D1%80%D0%B0%D1%87%D0%B5-%D0%BD%D0%B0-2-%D0%B3%D0%BE%D0%B4%D0%B8%D0%BD%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news746598.html", "text": "25-годишната Вилислава Русева, която загина в жестоката катастрофа с АТВ, е майка на 2-годишно момиченце. Трагедията се разигра днес в пловдивското село Белащица, на обходен път край селото. Само преди броени дни Вилислава е публикувала снимка на АТВ-то, което старателно е измила и подготвила за шофиране, съобщава \"Трафик Нюз\". Русева не е имала книжка, а самото возило не е било регистрирано. Младата жена е управлявала АТВ, което е излязло от пътя и се е забило в дърво. Сподели:", "date": "2018.04.30", "title": "СТРАШНА ТРАГЕДИЯ! Загиналата с AТВ оставя сираче на 2 годинки (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B1%D0%BE%D0%BC%D0%B1%D0%B0-%D0%BE%D0%BA%D1%8A%D1%80%D0%B2%D0%B0%D0%B2%D0%B8-%D0%B1%D0%B0%D0%B7%D0%B0%D1%82%D0%B0-%D0%BD%D0%B0-%D0%BD%D0%B0%D1%82%D0%BE-%D0%B2-%D0%BA%D0%B0%D0%BD%D0%B4%D0%B0%D1%85%D0%B0%D1%80-%D1%83%D0%B1%D0%B8%D1%82%D0%B8-%D1%81%D0%B0-11-%D0%B4%D0%B5%D1%86%D0%B0-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D1%80%D1%83%D0%BC%D1%8A%D0%BD%D1%81%D0%BA%D0%B8-%D0%B2-news746590.html", "text": "Засега талибаните не са поели отговорност за нападението. Румънският контингент от операция \"Решителна подкрепа\" отговаря за сигурността на летището в Кандахар. По-рано днес в Кабул беше извършен двоен самоубийствен атентат, отнел живота на поне 25 души, между които фотограф на АФП и още петима местни журналисти, за който пое отговорност терористичната  групировка \"Ислямска държава\". Атентатор самоубиец, вероятно талибан, чиято мишена беше конвой на НАТО от румънски военни в южната афганистанска провинция Кандахар, уби 11 деца от мюсюлманско религиозно училище, предоха осведомителните агенции. Медресето в района Даман на Кандахар било точно до пътя, по който минавали военните, а децата се били скупчили край шосето, предава БТА. При нападението са ранени 16 души, между които петима войници на алианса, девет цивилни и двама полицаи, съобщи говорител на началника на полицията в провинцията. Телевизия Толо нюз предаде, че атентаторът се е взривил около 11 ч. в натъпкан с експлозиви автомобил. Сподели:", "date": "2018.04.30", "title": "ИЗВЪНРЕДНО! Бомба окървави базата на НАТО в Кандахар! Убити са 11 деца, има ранени румънски военни"}
{"url": "http://pik.bg/%D0%B8%D0%B7%D0%BF%D0%B8%D1%81%D0%B0%D1%85%D0%B0-%D1%80%D0%BE%D0%B4%D0%B8%D0%BB%D0%BA%D0%B0%D1%82%D0%B0-%D0%BE%D1%82%D0%BA%D0%BB%D1%8E%D1%87%D0%B8%D0%BB%D0%B0-%D1%81%D0%BC%D1%8A%D1%80%D1%82%D0%BE%D0%BD%D0%BE%D1%81%D0%BD%D0%B8%D1%8F-%D0%B4%D0%B8%D0%BA-%D1%81%D0%B8%D0%BD%D0%B4%D1%80%D0%BE%D0%BC-%D0%B2-%D0%B1%D1%83%D1%80%D0%B3%D0%B0%D1%81-%D1%81%D0%BD%D0%B8%D0%BC%D0%BA%D0%B8-news746597.html", "text": "Маргарита Драганова, родилката, която преди  три седмици разви ДИК синдром, от днес си е вкъщи. Младата майка и новороденият ѝ син бяха изписани в отлично здраве след 16-дневен престой в университетска болница „Дева Мария“ в Бургас, съобщиха от болницата. Маргарита пристига в университетска болница „Дева Мария“ със започнало раждане, в процеса на което прави екламптичен гърч. Израждащият гинеколог д-р Сашо Георгиоски, съвместно с д-р Делян Йорданов извършват спешно секцио, с което спасяват живота на 4-килограмовия Емануил.  В следствие на еклампсията, родилката отключва смъртоносния ДИК синдром (разстройство в съсирването на кръвта), при който смъртността е над 90%. Опериращите гинеколози реагират по учебник. В следващите дни екипите на отделенията по анестезиология и интензивно лечение и акушерство и гинекология провеждат денонощна борба за овладяване на опасното състояние. Наред с това специалистите от отделението по неонатология започват борба за живота на новороденото бебе. Екипната работа дава отличен резултат и след малко повече от две седмици майката и бебето вече са достатъчно добре, за да бъдат изписани от болницата. Днес, малко преди да си тръгне, Маргарита за последно обиколи отделенията, в които премина престоят ѝ в университетска болница „Дева Мария“. Младата майка се сбогува изключително емоционално с екипите, станали нейно второ семейство в дните след раждането. Към тях тя отправи и благодарствено писмо.  „Искам да кажа една дума, а да изразя толкова много чувства с нея. Обичам ви! Колкото и да благодаря, никога няма да стига, каквото и да кажа, никога няма да е достатъчно“ пише тя в обръщението си. Маргарита не пропусна да благодари и на стотиците, които се отзоваха на кампанията за набиране на необходимата кръв. „Изказвам хиляди благодарности на хората, които откликнаха на призива за помощ от екипа на болница „Дева Мария“ и на семейството ми, и дариха кръв, за да спасят живота ми. Благодаря Ви, добри хора!“ Сподели:", "date": "2018.04.30", "title": "Изписаха родилката, отключила смъртоносния ДИК синдром в Бургас (СНИМКИ)"}
{"url": "http://pik.bg/%D0%B2-%D0%B1%D0%BE%D1%80%D0%B1%D0%B0-%D1%81-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-30-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0-%D0%B2-%E2%80%9E%D0%BD%D0%BE%D0%B2%D0%B8-%D0%B8%D1%81%D0%BA%D1%8A%D1%80%E2%80%9C-%D1%81-%D0%BD%D0%BE%D0%B2%D0%B8-%D0%BF%D0%B5%D0%BB%D0%B5%D1%82%D0%BD%D0%B8-%D0%BF%D0%B5%D1%87%D0%BA%D0%B8-news746631.html", "text": "Започна монтирането на пелетни печки в домовете на 30 семейства от „Нови Искър“. Кметът на София Йорданка Фаднъкова даде старт на пилотна инициатива, която е част от Програмата за подобрение качеството на атмосферния въздух на Столична община до 2020 г. Тя посочи, че целта е да се намали битовото отопление на въглища и дърва, защото през зимата то е един от основните фактори за замърсяването на въздуха. \"Отоплението на пелети освен много по-чисто е и финансово по-изгодно за семействата. Анализите показва, че коефициентът на ефективност на пелетите е около 90%, а на дърва и въглища – 40%. Топлината, излъчвана при горене на пелети 2,5 пъти повече от тази при горена на дърва. Получената пепел от пелетите пък е 20 пъти по-малко от тази след изгарянето на същото количество дърва. Отоплението с палети ще намали над 40% отделяните емисии на фини прахови частици“, обясни Фандъкова. Всяко от семействата получава един отоплителен уред и пелетите за един сезон. Така общата стойност за едно домакинство е 2300 лева. „Избрахме район „Нови Искър“, защото е с най-висок брой на домакинствата, които се отопляват на дърва и въглища - над 7000. По правилата на проекта през първите 3 години новите пелетни печки са собственост на общината, което ни дава възможност да проверяваме дали домакинствата ги използват по предназначение“, уточни Фандъкова. Ако експерименталният проект се окаже успешен, София ще кандидатства за още камини на пелети, по оперативна програма „Околна среда”, пише \"Монитор\". Решението за даряването на отоплителните тела беше гласуването от Столичния общински съвет още през ноември миналата година. Безвъзмездно ще бъдат подменени 30 броя стари домакински горивни инсталации на твърдо гориво с нови пелетни печки и осигуряване на нужното количество пелети за един отоплителен сезон. Комисията по околно среда към СОС подбра семействата, които ще получат печки на база социалните критерии - домакинства с деца с увреждания, самотни майки и хора с ТЕЛК. Сподели:", "date": "2018.04.30", "title": "В БОРБА С МРЪСНИЯ ВЪЗДУХ: 30 семейства в „Нови Искър“ с нови пелетни печки"}
{"url": "http://pik.bg/%D0%BA%D1%8A%D1%82%D0%BE%D0%B2%D0%B5-%D0%B7%D0%B0-%D1%87%D0%B5%D1%82%D0%B5%D0%BD%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D1%83%D1%87%D0%B8%D0%BB%D0%B8%D1%89%D0%B5-news746628.html", "text": "Четенето и ученето става все по-интересно за учениците от ОУ „Райна Княгиня“. Иновативен начин за привличане на вниманието на децата към книгите са измислили от ръководството на учебното заведение, като на мястото на старите шкафчета в коридора на 3-я етаж са направили напълно нови кътове за четене. За удобство има дори възглавници, а на рафтове са сложени различни сборници с разкази, приказки, енциклопедии и т.н. ОУ „Райна Княгиня\" е инициатор и участник в съвместния проект „Надяваме се по тази начин да стимулираме децата да четат повече книги, да провокираме тяхната креативност, да развием техните меки умения към общуване и социализация“, заяви директорът на Мария Гайдарова. \"Това е място, където те по-лесно ще могат да се докоснат до ценностите и до мъдростта на книгите“, уточни тя. „Иновативни училища\" на Община Пловдив и фондация Световен образователен форум България и е официално признато от МОН за иновативно заради успехът му по внедряване на работа в екип във всички часове във всички класове от 1 до 7 клас. На кътовете за четене освен книги има и цитати на известни личности и снимки на места от България, които са част от световното културно-историческо наследство на ЮНЕСКО, а Пловдив е представен с Етнографския музей. Сподели:", "date": "2018.04.30", "title": "Кътове за четене в пловдивско училище"}
{"url": "http://pik.bg/%D0%B7%D0%B0%D0%BA%D0%BE%D0%B2%D0%B0%D1%85%D0%B0-%D0%BD%D0%B0%D1%88%D0%B8-%D0%BC%D0%BE%D1%88%D0%B5%D0%BD%D0%B8%D1%86%D0%B8-%D0%B7%D0%B0-%D0%BA%D1%80%D0%B0%D0%B6%D0%B1%D0%B0-%D0%BE%D1%82-%D0%B1%D0%B0%D0%BD%D0%BA%D0%BE%D0%BC%D0%B0%D1%82-%D0%B2-%D0%B8%D0%B7%D1%80%D0%B0%D0%B5%D0%BB-news746557.html", "text": "Двама български туристи бяха арестувани заради мошеничество в Израел, предава Нюзру. Задържането стана в столицата на близкоизточната държава Тел Авив. Полицията е получила сигнал от клон на банка. Финансовата институция е била залята от клиентски оплаквания за проблеми с тегленето на пари от банкомат, а при проверка в устройството е намерено уред за скимиране. Служителите на реда са открили двамата туристи в квартира. При полицейската акция са били конфискувани устройства за заснемане на данни и фалшиви кредитни карти. Сподели:", "date": "2018.04.30", "title": "Заковаха наши мошеници за кражба от банкомат в Израел"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D1%88%D0%BE%D1%84%D1%8C%D0%BE%D1%80%D0%B8-%D0%BA%D0%B0%D1%82-%D1%81-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%B8-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%B7%D0%B0-%D0%BD%D0%B5%D0%BF%D0%BB%D0%B0%D1%82%D0%B5%D0%BD%D0%B8-%D0%B0%D0%BA%D1%82%D0%BE%D0%B2%D0%B5-%D0%B8-%D0%B2%D0%B0%D0%BB%D0%B8%D0%B4%D0%BD%D0%B8-%D0%B2%D0%B8%D0%BD%D0%B5%D1%82%D0%BA%D0%B8-news746525.html", "text": "Пътната полиция започна акция за неплатени фишове и за редовността на винетките. Тя се провежда в цялата страна в районите, където има ГКПП и ще продължи до края на седмицата (6 май). За двата часа от началото на акцията до 12 ч. в района на Калотина са регистрирани четири нарушения с отнети шофьорски книжки, връчени са три електронни фиша на водачи и са установени още четири нарушения по Закона за движение по пътищата, отчете инспектор Петър Соколов от Пътна полиция, поясни Би Ти Ви. За последния месец, откакто се използват новите камери за контрол на скоростта, са установени 13081 нарушения, посочи още инспекторът. Сподели:", "date": "2018.04.30", "title": "Внимание, шофьори! КАТ с изненадващи проверки за неплатени актове и валидни винетки"}
{"url": "http://pik.bg/3-%D0%B4%D0%B5%D0%B9%D0%BD%D0%BE%D1%81%D1%82%D0%B8-%D0%BA%D0%BE%D0%B8%D1%82%D0%BE-%D0%B3%D0%B0%D1%80%D0%B0%D0%BD%D1%82%D0%B8%D1%80%D0%B0%D1%82-%D1%89%D0%B0%D1%81%D1%82%D0%B8%D0%B5-news746488.html", "text": "Всички се стремим към щастието. За да сме щастливи не ни е нужно много, но често забравяме това. Вижте кои са трите дейности, които ще ви гарантират щастие: Физически упражнения Учените са открили доказателства, че няма нищо по-благотворно за тялото, психиката и интелекта от физическата активност.Физическите упражнения са стрес за организма. Но приключите ли с тях, тялото получава награда – ендорфини, отделяни от хипофизната жлеза. Ефектът е подобен на този от опиатите, които намаляват болката и подобряват настроението. И не е нужно маратонско бягане, защото дори и най-обикновената разходка може да направи чудеса. Учене Чрез процеса на учене мозъкът се развива, награждавайки собствените си усилия да обработи новата информация с допамин, свързан с чувството на радост. Ако искате да бъдете щастливи, не се страхувайте да опитвате нови неща и не спирайте да учите. Докосване, прегръдки и целувки Доказано е, че докосванията и прегръдките могат да ускорят възстановяването от различни заболявания. Ако ги премахнете от живота си, мозъкът възприема това отсъствие по начина, по който възприема физическа болка – едни и същи зони на мозъка се активират и в двата случая. На свой ред това задейства процесите, които се отразяват на настроението и допринасят за развиването на депресия. Сподели:", "date": "2018.04.30", "title": "3 дейности, които гарантират щастие"}
{"url": "http://pik.bg/%D1%88%D0%BE%D1%84%D1%8C%D0%BE%D1%80%D1%8A%D1%82-%D1%83%D0%B1%D0%B8%D0%BB-%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0-%D0%BF%D1%8A%D1%82%D0%B5%D0%BA%D0%B0-%D1%83%D1%87%D0%B5%D0%BD%D0%B8%D0%BA%D0%B0-%D0%BE%D1%82-%D0%B0%D1%82%D0%B8%D1%8F-%D0%BE%D1%82%D0%B8%D0%B2%D0%B0-%D0%BD%D0%B0-%D1%81%D1%8A%D0%B4-news746635.html", "text": "49-годишният бургазлия Кирил Г., който в края на миналата година прегази и уби на място 16-годишния ученик Костадин Д. е предаден на съд, съобщиха от Окръжната прокуратура в Бургас. По обвинението, което е привлечен го грози от 3 до 15 години затвор. Експертизата е показала, че той е карал джипа си \"Шевролет\" си с 95 км/ч - с цели 35 км/ч над максимално допустимата скорост и е блъснал ученика на пешеходна пътека, предава \"Флагман\". Очаква се Окръжният съд в Бургас да насрочи дата за стартиране на процеса. Сподели:", "date": "2018.04.30", "title": "Шофьорът, убил на пешеходна пътека ученика от Атия, отива на съд"}
{"url": "http://pik.bg/%D0%B0%D0%BD%D0%B4%D1%80%D0%B5%D0%B9-%D1%80%D0%B0%D0%B9%D1%87%D0%B5%D0%B2-%D1%81-%D1%88%D0%BE%D0%BA%D0%B8%D1%80%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BD%D0%B8%D0%BA%D0%B0%D0%BA%D1%8A%D0%B2-%D1%88%D0%B5%D0%BD%D0%B3%D0%B5%D0%BD-%D0%BD%D0%B5-%D0%BD%D0%B8-%D1%82%D1%80%D1%8F%D0%B1%D0%B2%D0%B0-news746561.html", "text": "Шенген не ни трябва, но сме принудени да кандидатстваме, каза пред БНР социологът Андрей Райчев. На практика Шенген е премахнат. Второто е, че наличието на Шенгенски споразумения там и липсата тук ни пази от имигрантите. От тези имигранти от Ирак, Афганистан, главният проблем – наистина пази, защото той преодолявайки нашите защити, трябва още веднъж да преодолява и техните защити и излишно си усложнява задачата. По тази причина, освен ако Ердоган нарочно не пусне сирийци да тръгнат на север, ние не сме застрашени. Никакъв Шенген не ни трябва. Пък и самият Шенген се смята за \"погребан\", искат да го преразглеждат, заяви Райчев. Това, на което много се надявахме, е да получим в тези 6 месеца покана за чакалнята на еврото, добави политическият анализатор. Според него това е много важно: Повечето малки държави, които взеха еврото, не съжаляват. Ние минусите от еврото сме си взели, но плюсовете не сме. Може малко да скочат цените, но това е нищо в сравнение с резултата. Плюсът е, че те разглеждат от европейското валутно пространство, ти си истински в Европа. Втори много голям плюс е, че заемите ти ги дават на по-ниски лихви, поясни Андрей Райчев. Според Райчев по време на Българското председателство не трябва да се предприема нищо, но може би си струва след това да се направи един експеримент, като се въведат две валути. Свикнахме на перманентен скандал, каза социологът за отношенията между управляващи и опозиция. Той посочи, че разликата между ГЕРБ и БСП намалява. И двете партии не се борят за всички места. Ако тяхната разлика е по-малка от малка партия, това значи, че при съюз с някоя малка партия вторият може да победи първия. За ГЕРБ е много важно да води значимо, заяви социологът. Райчев отбеляза, че към момента не се говори за предсрочни избори. Причините за това са две, каза той и ги посочи: \"Икономиката в държавата върви добре. От друга страна Борисов предприема нещо, което е характерно за \"Борисов 1\" и за \"Борисов 2“\"– перманентно връчване на малки бонбони на всеки протестиращ. Това е характеристика на управлението, така ще бъде – такъв е човекът, такъв е политикът, такива са съответно неговите избиратели. Това води до не правене на съществени реформи и дава възможност за солидна критика, но тя не е много сериозна в очите на електората. В очите на по-интелигентните хора се вижда ясно, че ако ние продължаваме да плащаме за тези железници например, които продължаваме да не реформираме – 30 млн. на месец, т.е. всички българи събират по 5 лв. и ги дават на железниците на месец за нищо. Сега същата история наблюдаваме с инвалидите. В България има чудовищно количество инвалиди, фалшиви инвалиди. Ако ние наистина сме такава страна, ние сме за хоспитализиране на нацията, абсурдно\". Според Райчев всичко това дава усещане за застой, а от друга страна – и за спокойствие. Сподели:", "date": "2018.04.30", "title": "Андрей Райчев с шокиращ коментар: Никакъв Шенген не ни трябва!"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B0-%D1%82%D0%B5%D1%85%D0%BD%D0%B8%D0%BA%D0%B0-%D0%BF%D1%8A%D1%82%D1%83%D0%B2%D0%B0-%D0%BA%D1%8A%D0%BC-%D0%BB%D0%B5%D1%82%D0%B8%D1%89%D0%B5-%D0%BA%D1%80%D0%B0%D0%B9-%D1%81%D0%BE%D1%84%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%B4%D1%80%D0%BE%D0%BD%D0%BE%D0%B2%D0%B5%D1%82%D0%B5-%D0%B7%D0%B0-%D0%BF%D0%B0%D1%80%D0%B0%D0%B4%D0%B0-news746639.html", "text": "Във връзка с подготовката за военния парад на 6 май, военна техника на въоръжение в Българската армия ще се предислоцира утре от формирования в страната до летище Доброславци край София, съобщават от Министерството на отбраната. Военната техника ще се придвижва по националната пътна инфраструктура от Сливен, Ямбол, Казанлък, Карлово, Асеновград, Стара Загора, Плевен и Благоевград до летище Доброславци. От военното ведомство съобщиха още, че от 3 до 6 май са планирани полети на вертолети и самолети на българските ВВС, с прелитане на малка височина над София, площад \"Княз Александър I\", във връзка с подготовката и провеждането на военния парад в Деня на храбростта и празник на Българската армия. Тренировъчни полети над София ще бъдат изпълнявани в следните времеви интервали - от 10.00 до 11.00 часа на 3 май, с прелитане над площад \"Княз Александър I\"; от 10.00 до 11.00 часа на 4 май, с прелитане над площада; от 10.00 до 11.00 часа на 5 май, с резервен времеви интервал от 14.00 до 15.00 часа същия ден, с прелитане над площад \"Княз Александър I\", за участие в генералната репетиция за парада; от 18.00 до 20.00 часа на 5 май, с прелитане над Националния стадион \"Васил Левски\", за участие в тържественото отбелязване на 70-ата годишнина от основаването на ЦСКА. В Деня на храбростта и празник на Българската армия на 6 май вертолети и самолети на българските ВВС ще прелетят над площад \"Княз Александър I\" в София от 10.00 до 11.00 часа за участие във военния парад. Министерството на отбраната уведомява медиите и гражданите, че е забранено използването на въздушното пространство от дистанционно управляеми летателни системи /дронове/ в периода на тренировките на ВВС и по време на военния парад. Забраната е с цел гарантиране на безопасността на участващите военни вертолети и самолети, както и за да бъде предотвратен възможен нежелан инцидент в район със струпване на много хора. Сподели:", "date": "2018.04.30", "title": "Военна техника пътува към летище край София! Забраниха дроновете за парада"}
{"url": "http://pik.bg/%D0%BF%D1%83%D1%82%D0%B8%D0%BD-%D0%B8-%D0%BC%D0%B0%D0%BA%D1%80%D0%BE%D0%BD-%D1%81%D0%B5-%D1%81%D0%BF%D0%BE%D1%80%D0%B0%D0%B7%D1%83%D0%BC%D1%8F%D1%85%D0%B0-%D0%B7%D0%B0-%D0%B8%D1%80%D0%B0%D0%BD%D1%81%D0%BA%D0%B0%D1%82%D0%B0-%D1%8F%D0%B4%D1%80%D0%B5%D0%BD%D0%B0-%D1%81%D0%B4%D0%B5%D0%BB%D0%BA%D0%B0-news746556.html", "text": "Президентът на Русия Владимир Путин и френския му колега Еманюел Макрон призоваха в понеделник за „стриктно съблюдаване“ на иранската ядрена сделка, докато президентът на САЩ Доналд Тръмп все още обмисля дали да излезе от споразумението, предава \"Франс прес\", цитирана от \"Фокус\". „Президентите на Русия и Франция се изказаха в полза на Плана (Съвместният всеобхватен план за действие за иранската ядрена програма) и неговото стриктно съблюдаване“, заявиха от Кремъл. Съобщението е публикувано, след като Макрон се е обадил на Путин, за да го информира за разговорите си с Тръмп в Белия Дом. Сподели:", "date": "2018.04.30", "title": "Путин и Макрон се споразумяха за иранската ядрена сделка"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-%D0%BD%D0%B8%D0%BA%D0%BE%D0%B3%D0%B0-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B8%D0%B7%D0%BD%D0%B0%D0%B5%D0%BC-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D0%B8%D1%8F-news746558.html", "text": "белградското радио „Б-92 Премиерът на Косово Рамуш Харадинай заяви пред испанското издание El Pais, че „Косово никога няма да признае независимостта на Каталуния“, предава , като се позовава на публикация в белградския ежедневник „Вечерни Новости“, цитиран от \"Фокус\". Харадинай е заявил също, че „Косово и Каталуния нямат нищо общо“, като е добавил, че „аналогията е нонсенс, тъй като Косово е създадена при разпадането на Югославия и кървавите сблъсъци на принципа всеки срещу всеки, докато гражданските и политическите права в Испания се уважават“. Косовският премиер е посочил, че очаква „Испания да приеме Косово като член на Европейския съюз“ и е уверил, че за него „ще е чест да поздрави (премиерът на Испания Мариано) Рахой, защото ще имаме да много за обсъждане, например икономиката, или културното сътрудничество“. „Б-92“ припомня, че според по-раншни съобщения Рахой е обявил, че е готов да пропусне предстоящата среща на върха ЕС – Западни Балкани в София, за да не трябва да си прави снимка с лидерите на Прищина и че няма да постави подписа си под една и съща декларация с тях. Сподели:", "date": "2018.04.30", "title": "Лидерът на Косово: Никога няма да признаем независимостта на Каталуния"}
{"url": "http://pik.bg/%D0%BD%D0%B5%D0%BB%D0%B8%D0%BD%D0%B0-%D0%BD%D0%B0%D1%85%D1%80%D0%B0%D0%BD%D0%B8-%D0%BA%D0%B0%D1%82%D0%B5%D1%80%D0%B8%D1%86%D0%B0-%D0%BB%D0%BE%D0%BD%D0%B4%D0%BE%D0%BD%D1%87%D0%B0%D0%BD%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news746638.html", "text": "През изминалия уикенд Нелина гостува на българите в английската столица Лондон. Певицата бе там по покана на българския ресторант \"Уникат-\"2, а партито съвпадна и с рождения ден на собственика. Нелина подари няколко незабравими часа на своите почитатели, които зарадва с прекрасни фолклорни изпълнения и много поп фолк хитове. Звездата на телевизия \"Планета\" е известна със страстта си към пътешествията и това бе още един повод да не пропусне да посети част от красивите места в Лондон. Мегаполисът носи уникална атмосфера, защото тук туристите могат да се насладят както на безценни исторически и културни забележителности, така и на модерни атракции. Този път Нелина в компанията на свои приятелки се разходи в района на Бъкингамския дворец, като посети и Паркът \"Сейнт Джеймс\" - най-стария от осемте кралски паркове в Лондон. Красива зеленина, многобройни цветя и интересни обитатели посрещнаха певицата там, а тя от своя страна не пропусна да сподели кадри и с почитателите си в социалната мрежа от този незабравим английски следобед. Сподели:", "date": "2018.04.30", "title": "Нелина нахрани катерица-лондончанка (СНИМКИ)"}
{"url": "http://pik.bg/%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D1%81-%D0%BD%D0%BE%D0%B2%D0%B0-%D0%B2%D0%B8%D0%B7%D0%B8%D1%8F-%D1%81%D0%BD%D0%B8%D0%BC%D0%BA%D0%B0-news746510.html", "text": "Волейболният национал Светослав Гоцев изненада публиката с екстравагантна прическа. Централният блокировач вече е блондин. Русата му коса остави без думи голяма част от последователите му в известна социална мрежа. Други пък предположиха, че е загубил бас. Истината обаче е съвсем различна. Всъщност новата визия на Гоцев е за кадем преди финала във френската волейболна лига. Тур (с Гоцев в състава) ще се изправи срещу действащия шампион Шомон, а българският национал твърдо вярва, че русата му коса ще му донесе късмет, пише \"Спортал\". Финалът е на 5 май, а след това волейболистът ще се присъедини към лагера на националния ни отбор в София. Сподели:", "date": "2018.04.30", "title": "Национал изненада с нова визия (СНИМКА)"}
{"url": "http://pik.bg/%D0%BA%D0%BB%D1%83%D0%B1-%D0%BE%D1%82-%D0%BE%D0%B0%D0%B5-%D0%B2%D0%B7%D0%B8%D0%BC%D0%B0-%D1%82%D1%80%D0%B5%D0%BD%D1%8C%D0%BE%D1%80-%D0%BD%D0%B0-%D1%86%D1%81%D0%BA%D0%B0-news746476.html", "text": "Клуб от ОАЕ проявява интерес към привличането на кондиционния треньор на ЦСКА Томас Нойберт. Не е изключено германецът да е бил потърсен от Лауренциу Регекампф, с когото работи в редица румънски клубове наред със Стяуа, пише \"Тема спорт“. Бившият наставник на Литекс сега е начело на Ал Уахда. Нойберт има договор с ЦСКА за още една година – до лятото на 2019. Ако той иска да напусне предсрочно, ще трябва да плати неустойка на клуба. Кондиционният треньор бе привлечен на \"Армията“ през 2016 година, като тогава беше част от Стяуа. Преди десетина дни немецът е имал разговор с ръководството на \"червените\" по повод формата на тима през пролетта. През цялата 2017 година ЦСКА показваше завидно физическо състояние и това бе една от основните причини за добрите резултати на клуба. От началото на 2018 година обаче няма и помен нито от играта, нито от кондицията, която отборът демонстрираше преди това. След реванша за Купата срещу Левски в сряда (2:2) Бодуров заяви: \"С всяка минута силите на отбора отслабваха. Мисля, че физическите ни сили не са на това ниво, на което трябва“. Сподели:", "date": "2018.04.30", "title": "Клуб от ОАЕ взима треньор на ЦСКА?"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8%D1%82%D0%B5-%D0%B1%D0%B0%D0%BD%D0%B4%D0%B8%D1%82%D0%B8-%D1%81%D0%B2%D0%B8%D0%BB%D0%B8-30-%D0%B1%D0%BE%D0%BD%D0%B0-%D0%BE%D1%82-%D0%BA%D0%B0%D0%B7%D0%B8%D0%BD%D0%BE%D1%82%D0%BE-%D0%B2-%D0%BB%D1%8E%D0%BB%D0%B8%D0%BD-news746620.html", "text": "Тримата маскирани, които обраха казино в \"Младост 4\", са задигнали около 30 000 лева. На входа са пребили охранител, който е останал да лежи проснат на земята Нахлули са и са извадили пистолети срещу крупиетата, след което са взели парите и са избягали. Охранителят е в болница, в сравнително добро състояние, съобщава Би Ти Ви. Бандитите все още се издирват. Сподели:", "date": "2018.04.30", "title": "ИЗВЪНРЕДНО В ПИК! Маскираните бандити свили 30 бона от казиното в \"Люлин\""}
{"url": "http://pik.bg/%D0%B2-%D0%BA%D0%BB%D1%8E%D1%87%D0%BE%D0%B2-%D0%BC%D0%BE%D0%BC%D0%B5%D0%BD%D1%82-%D0%BB%D0%B5%D0%B3%D0%B5%D0%BD%D0%B4%D0%B0-%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D1%80%D0%BE%D0%B4%D0%BD%D0%B8%D1%82%D0%B5-%D0%B4%D1%80%D0%B0%D0%BA%D0%BE%D0%BD%D0%B8-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%B0-%D0%B3%D0%B0%D0%BB%D0%B5%D1%80%D0%B8%D1%8F-news746515.html", "text": "Поредна легенда на футбола оказа подкрепа на ФК Дунав. Венсан Герен бе част от националния отбор на Франция от 1993 до 1996 година, когато печели бронз от Европейското първенство по футбол. Герен играе за \"петлите\" срещу България в паметният за нас мач от 17.11.1993 г. на Парк дьо Пренс, както и на Евро ’96, когато загубихме с 1:3. През сезон 1995/ 1996 година сърцатият халф печели Купата на носители на национални купи с ПСЖ и е обявен за Футболист номер 1 на Франция. След като окачва бутоните става част от треньорския екип подготвящ талантите в най-добрия отбор на своята родина. По примера на бившия си съотборник в ПСЖ Патрис Локо, Герен също се снима с екип на Дунав, като пожела успех на \"Драконите“ в плейофите за оставане в Първа лига. Връзката с бившия френски национал отново направи Кирил Евтимов. Г-н Евтимов предоставя и ексклузивни фотоси: Придобилият известност и като \"Човека в кадър“ е популярен с контактите си с редица световни звезди нафутбола, тениса, баскетбола и др. Робер Пирес, Джон Тери, Рууд ван Нистелрой, Нуно Гомеш, Давид Луиз, Людовик Жули са само част от неговите приятели, на които той с охота представя България само в положителна светлина, въпреки трудните години пред родния футбол напоследък. Евтимов държи на русенския отбор, тъй като съпругата му е от крайдунавския град, приятел е с изпълнителния директор на \"Драконите“ Ивайло Петков, със селекционера Малин Орачев и бранителя Петър Патев. Бургазлията вярва, че дунавци ще съумеят да запазят мястото си в елита и няма да последват съдбата на любимия му Нефтохимик отпреди година. Една от каузите му е именно възраждане и на бургаския футбол по примера на Дунав, който стигна от аматьорите до участие в евротурнирите само за 3 години. Разказите на Евтимов трогнали Герен, който заявил, че ще се радва \"Драконите\" да са част и от евротурнирите скоро. Както при последните си срещи със звезди от такъв калибър, Кирил и този път не пропусна да зарадва бившия футболист на ПСЖ с бутилки марково българско вино, пишат от официалния сайт на Дунав, русенци публикуват и снимка на легендата на Франция с екип на Дунав. Сподели:", "date": "2018.04.30", "title": "В ключов момент! Легенда на Франция подкрепи родните \"дракони\" (ЕКСКЛУЗИВНА ГАЛЕРИЯ)"}
{"url": "http://pik.bg/%D1%81%D1%82%D1%80%D0%B0%D0%BD%D0%BD%D0%BE-%D1%81%D1%8A%D0%B6%D0%B8%D1%82%D0%B5%D0%BB%D1%81%D1%82%D0%B2%D0%BE-%D1%86%D0%B8%D1%80%D0%BA-%D0%B8-%D1%86%D1%8A%D1%80%D0%BA%D0%B2%D0%B0-%D0%B2-%D0%B5%D0%B4%D0%B8%D0%BD-%D0%B4%D0%B2%D0%BE%D1%80-%D0%BD%D0%B0%D1%81%D1%80%D0%B5%D0%B4-%D0%BC%D0%BB%D0%B0%D0%B4%D0%BE%D1%81%D1%82-news746596.html", "text": "Може ли църква и цирк да делят общ двор? Въпросното съжителство е факт в столичния квартал „Младост”, а за него ни сигнализираха възмутени граждани. Циркът в опънат тук напълно законно, платил е наем на общината. Общината обаче, пред камерата на Нова телевизия през февруари се ангажира да направи анкета какво да има до църквата. Поводът беше подписка от жителите на кв. „Младост” на мястото на цирка да има енорийски център с ритуална зала. Общината не спази собствения си срок за анкетата, а с подписката на квартала се ангажираха заместник-кметът на София Тодор Чобанов, омбудсманът Мая Манолова, а оскоро и кметът Фандъкова. Сподели:", "date": "2018.04.30", "title": "СТРАННО СЪЖИТЕЛСТВО! Цирк и църква в един двор насред \"Младост\""}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%81-%D1%82%D0%B5%D0%B6%D0%BA%D0%B8-%D0%B4%D1%83%D0%BC%D0%B8-%D0%BA%D1%8A%D0%BC-%D0%B5%D1%81-%D0%BA%D0%BE%D0%B9-%D1%83%D0%BC%D0%BD%D0%B8%D0%BA-%D1%80%D0%B5%D1%88%D0%B8-%D1%87%D0%B5-%D0%BD%D0%B0%D1%88%D0%B8%D1%82%D0%B5-%D0%B1%D0%B5%D0%B1%D0%B5%D1%82%D0%B0-%D0%BE%D0%B1%D0%B8%D1%87%D0%B0%D1%82-%D0%BF%D0%B0%D0%BB%D0%BC%D0%BE%D0%B2%D0%BE--news746514.html", "text": "\"Всички работиха усилено да имаме днес факти, да имаме много ясна позиция и аз бих се срамувал много, ако бях на мястото на тези вериги и производители\". Това заяви премиерът Бойко Борисов по време на форума. \"Страшно обидно звучи! Всички които ме познават знаят, че съм един от най-големите защитници на европейската перспектива, че Европа е пример за всички континенти. Дори не ми е минавало през ума, че е възможно такива големи авторитетни компания да си позволяват подобни неща\", заяви Борисов. Той подчерта, че българите винаги са се обръщали с уважение при влизането на големите вериги на родния пазар, че винаги сме се борили за свободен пазар, а в същото време е безобразие това, което се прави. \"Кой умник казва, че българското бебе обича по-малко мляко или обича палмово масло и постави 100 млн. души да се чувстват като аборигени, които сигурно живеят по-добре от нас. Ние се отнасяме с доверие към вас, а нацията става все по-болна, защото когато се приемат с тонове палмово масло знаем какво се случва\", заяви Борисов. Той допълни, че страната ни отделя по 5 млрд. лв. от бюджета за здравеопазване, а хората продължават да умират от сърдечно-съдови заболявания. \"Когато трябваше да спрем Южен поток приехме, защото мислехме че има нещо геостратегически, което не разбираме. Питам сега да даваш на бебетата по-лоша храна правилно ли е. По време на казармата имаше надпис: \"Службата е тежка, но за сметка на това продължителна\" - \"Храните са вреди, но по скъпи\"!Това решаваме днес и дори чух че имало държави, които не искат да подпишат тази семпла декларация\", ядоса се Борисов. Министър-председателя заяви, че въпроса за двойния стандарт ще бъде поставен по време на срещата на Съвета на ЕС в София и ще даде на евролидерите да ядат, това което всеки един българин яде ежедневно. \"Да видим техните служби за сигурност как ще я оценят и дали ще я хапват с удоволствие, и дали е нормално това. От детето по-свято няма и да търсиш като по времето на комунизма да си набавиш храна е абсурд\". Няколко пъти Борисов заяви, че му е изключително обидно да говори по тази тема и не е очаквал, че нещата са стигнали до тук. Той нареди да се проведат разговори с вносителите и магазините вериги у нас, Комисията за потребителите и омбудсмана и да се направи така, че темата да не бъде обсъждана по време на срещата на върха. \"Във вашите държави, ако румънски, български и унгарски компании ви внасят такива храни дали ще ни оставят без последствия. Единството на ЕС означава единствено за всички, а ние не сме виновни, че сме изостанали. Бързаме, дисциплинирани сме, надявам се всички да подпишете декларацията, това ще бъде акт на справедливост\", завърши Борисов. Сподели:", "date": "2018.04.30", "title": "ПЪРВО В ПИК TV! Борисов с тежки думи към ЕС: Кой умник реши, че нашите бебета обичат палмово мляко, ще дам на Юнкер и Туск да ядат храната внос за България"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B8%D0%BD%D0%B4%D0%B8%D0%B9%D1%86%D0%B8-%D1%81%D0%BF%D0%B0%D1%81%D1%8F%D0%B2%D0%B0%D1%82-700-%D0%B3%D0%BE%D0%B4%D0%B8%D1%88%D0%B5%D0%BD-%D1%84%D0%B8%D0%BA%D1%83%D1%81-%D1%81%D1%8A%D1%81-%D1%81%D0%B8%D1%81%D1%82%D0%B5%D0%BC%D0%B8-%D1%81%D0%BD%D0%B8%D0%BC%D0%BA%D0%B8-news746479.html", "text": "За да спасят втория по големина бенгалски фикус в света, властите в Индия поставиха на системи 700-годишното дърво, пише в. \"Дейли мейл\". Гигантското дърво се е превърнало в туристическа атракция в град Телангана благодарение на множеството си клони с дебелината на дънери, които могат да се възприемат като отделни растения. За изминалите 700 години корените на бенгалския фикус са се разпространили на територия от 12 хиляди квадратни метра. Но в последните години състоянието на дървото значително се влошило заради въздействието на термити и паразити. След като едно от гигантските разклонение рухнало на земята, прилежащата към него територия е била забранена за туристите. Индийските експерти изпробвали няколко способа за спасяването на дървото - в ствола му впръсквали инсектициди, а клоните му подпрели с бетонни опори. Но за съжаление тези мерки не постигнали желания ефект. Тогава сложили фикуса на системи с банки, съдържащи хлорпирифос, които се оказали много по-ефикасни. Дървото започнало бързо да се възстановява. Сега по клоните на растението висят банките с лекарството и му придават необичаен вид. Местните власти се надяват в най-скоро време бенгалският фикус отново да бъде достъпен за туристите. Сподели:", "date": "2018.04.30", "title": "Уникално! Индийци спасяват 700-годишен фикус със системи (СНИМКИ)"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%BF%D0%B8%D0%BA-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%BF%D0%BE%D1%81%D1%82%D0%B0%D0%B2%D0%B5%D0%BD%D0%B0-%D0%BD%D0%B0-%D0%BA%D0%BE%D0%BB%D0%B5%D0%BD%D0%B5-%D0%B1%D1%81%D0%BF-%D1%81%D0%BA%D0%B0%D1%87%D0%B0-%D0%BD%D0%B0-%D0%BB%D0%B8%D0%B4%D0%B5%D1%80%D0%BA%D0%B0%D1%82%D0%B0-%D0%B7%D0%B0-%D0%BF%D0%BE%D0%BF%D1%83%D0%BB%D0%B8%D1%81%D1%82%D0%BA%D0%B8%D1%82%D0%B5-%D0%B9--news746482.html", "text": "Жестоки скандали се завихрят в БСП покрай поредните популистки напъни на лидерката Корнелия Нинова да намалява депутатските заплати и почивките. Това научи ПИК от свои източници сред социалистите. Оказва се, че едва 60 процента от депутатите на Нинова приели идеята й, но с известни резерви. Причината разбира се е крещящият популизъм, дори за БСП, а последствията били вече ясни. На събранието на групата останалите 40 процента, които били против предложението заявили, че това е абсолютно недопустимо и няма да я подкрепят. \"Тук не става дума за доходи, а за чест. Нинова не се занимава с важни теми, единственото което я интересува са медийните изяви, отзвукът в медиите и социологическите проучвания\", коментират възмутените социалисти. Безпрецедентно на социалистите им е отнело цели 4 дни, за да съберат подписи и да внесат предложението в деловодството на парламента, което Нинова се постара да е добре отразено във всички медии. Голям скандал е имало и за думите на Корнелия Нинова, че депутатите не работят достатъчно, като постави това определение и за своята група. \"Дори и тези които бързо подписаха бяха възмутени. Това допълнително уврежда имиджа на Народното събрание, нещо против което тя уж се бореше\", допълват червени депутати пред ПИК. Така се очаква популистките напъни на Нинова за пореден път да претърпят пълно фиаско, защото на първо място не е успяла да убеди собствените си депутати, а след това и останалите парламентарни групи, които още в първите часове заявиха, че са против подобно заиграване с хората. Сподели:", "date": "2018.04.30", "title": "ГОРЕЩО В ПИК! Корнелия Нинова поставена на колене! БСП скача на лидерката за популистките й напъни да реже депутатските заплати"}
{"url": "http://pik.bg/%D0%B1%D0%BE%D0%B1%D0%B8-%D0%BE%D1%82-%D1%81%D0%BE%D1%84%D0%B8%D1%8F-%D0%B4%D0%B5%D0%BD-%D0%B8-%D0%BD%D0%BE%D1%89-%D0%BA%D0%B0%D1%80%D0%B0%D0%BB-%D0%BC%D0%BE%D1%82%D0%BE%D0%BA%D0%B0%D1%80-%D0%B2-%D1%81%D0%BA%D0%BB%D0%B0%D0%B4-news746674.html", "text": "Хазяинът на шумната квартира в сериала \"София ден и нощ\", известен като автомонтьора Боби, дълги години се е изхранвал от работата си като общ работник в склад голяма верига магазини. Мимо Ченков, както е името на актьора, има доста прилика с героя от филма. Подобно на него той е свикнал с тежкия труд. В реалния живот Мимо е карал мотокари и е превозвал различна техника. Обича да слуша рок и посещава всички рокерски събори, има мотор и обича татуировките. Макар и на възраст, Ченков е готов и сега да се нарисува отново. В момента той издържа семейството си само с парите от сериала, пише \"Телеграф\". Сподели:", "date": "2018.04.30", "title": "Боби от \"София ден и нощ\" карал мотокар в склад"}
{"url": "http://pik.bg/%D1%80%D1%83%D1%81%D0%B8%D1%8F-%D0%B2%D0%B4%D0%B8%D0%B3%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%BD%D0%B0%D1%82%D0%B0-%D0%B2%D1%8A%D0%B7%D1%80%D0%B0%D1%81%D1%82-news746509.html", "text": "Ние ще вдигнем пенсионната възраст, каза руският премиер Дмитрий Медведев в интервю пред телевизия Россия 1. Министър-председателят в Москва заяви, че сегашният праг (55 години за жените и 60 - за мъжете) не е бил повишаван от 40-те години на миналия век. \"Тогава средната продължителност на живота в нашата страна е била средно 40 години. Сега нещата, слава Богу, се промениха и хората живеят средно 70 години. Това налага промени в системата. Ние разработваме законопроект\", каза още той. \"Ние ще разгледаме всички аспекти на този въпрос. Ще се постараем да не ощетяваме много хората и да запазим финансовата стабилност на Пенсионния фонд\", каза още началникът на кабинета на Русия. Сподели:", "date": "2018.04.30", "title": "Русия вдига пенсионната възраст"}
{"url": "http://pik.bg/%D0%B8%D0%B4%D0%B5%D0%BD%D1%82%D0%B8%D1%84%D0%B8%D1%86%D0%B8%D1%80%D0%B0%D1%85%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%8F-%D0%B2-%D1%82%D0%B5%D0%B6%D0%BA%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D1%8A%D1%82%D1%8F-%D0%B0%D0%B9%D1%82%D0%BE%D1%81---%D0%B1%D1%83%D1%80%D0%B3%D0%B0%D1%81-%D1%81%D0%BD%D0%B8%D0%BC%D0%BA%D0%B8-news746512.html", "text": "70-годишният Стойко Стойков от Айтос е загиналият мъж при катастрофата тази сутрин на пътя за Бургас 53-годишната Елена в момента е в Шокова зала в  тежко състояние. , съобщи Флагман.бг. Спътничката му - Лекари обработват раните й и ще я преместят в Реанимация. В същото време стана ясно, че шофьорът на Мерцедеса, засякъл Пежото на Стойко, се казва Зия Мурад от Люляково, Руенско. Той е контактен, разминал се е само с уплаха. Катастрофата стана в 9:15 часа тази сутрин край цветарниците в Айтос. Стойко е предприел завой наляво, след което е бил засечен от мерцедеса на Зия Мурад. Сподели:", "date": "2018.04.30", "title": "Идентифицираха загиналия в тежката катастрофа на пътя Айтос - Бургас (СНИМКИ)"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B8%D1%89%D0%B8-%D0%BC%D0%B5%D0%BB%D0%B5%D1%82%D0%BE-%D1%81-%D1%83%D0%B4%D0%B0%D1%80%D0%B5%D0%BD%D0%B8%D1%82%D0%B5-%D0%BE%D1%82-%D1%81%D1%82%D0%B0%D0%BD%D0%B8%D1%81%D0%BB%D0%B0%D0%B2-%D0%BD%D0%B5%D0%B4%D0%BA%D0%BE%D0%B2---%D1%81%D1%82%D1%8A%D0%BA%D0%B8-%D0%BF%D0%BE%D0%BB%D0%B8%D1%86%D0%B0%D0%B8-news746524.html", "text": "Прокуратурата разследва катастрофата на \"Симеоновско шосе\", при коя то Станислав Недков-Стъки блъсна патрулка . Това става известно от съобщение на прокуратурата. Инцидентът е от полунощ срещу 28 април , когато Стъки карал \"Ауди\" и на \"Симеоновско шосе\" блъснал патрулката , която била с включени сини лампи. Прокуратурата посочва, че двамата полицаи в колата са били със сътресение на мозък а, а единият - и с контузия на гръдния кош. Сподели:", "date": "2018.04.30", "title": "Прокуратурата нищи мелето с ударените от Станислав Недков - Стъки полицаи"}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B0-%D0%BF%D0%B8%D0%BA-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-%D1%80%D0%B0%D0%B6%D0%B4%D0%B0-4-%D1%82%D0%BE-%D0%B4%D0%B5%D1%82%D0%B5-%D0%BD%D0%B0-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2---%D0%B5%D1%82%D0%BE-%D0%BA%D1%8A%D0%B4%D0%B5-news746502.html", "text": "Бившият президент на България Росен Плевнелиев очаква четвърто дете, а живот ще му даде настоящата му изгора Деси Банова. Блондинката, която стана известна като синоптичка в Нова телевизия, но след началото на връзката си с политика бе повишена във водеща на рубрика, е в четвъртия-петия месец и ще дари любимия си с наследник през есента. Преди да роди обаче Десислава Банова официално ще получи фамилията Плевнелиева - двамата вече съобщиха, че планират да сключат брак. Очаква се церемонията да бъде извън България. По този начин бъдещото семейство се надява най-личните моменти от празник ич да не станат достояние на медиите. Най-щастлива от новината за чакането бебе била дъщерята на Банова от първия й мъж - 7-годишната Йоанна. Тя се вълнувала дори повече от майка си и доведения си баща, тъй като е едно дете на родителите си и отдавна искала братче или сестриче, като повече клоняла към сестричка, за да си има компания в чисто момичешките игри. Натам клонял и самият Плевнелиев, тъй като досега е бил все мъжки баща. 53-годишният дипломиран инженер обаче преживя жесток кошмар преди три години, когато неочаквано, само на 14 години, почина първородният му син Филип. Тийнейджърът издъхна в сърдечното отделение на столичната Трета градска болница заради остра сърдечна недостатъчност. Според източници на ПИК Деси Банова ще роди във Втора специализирана акушеро-гинекологична болница за активно лечение \"Шейново\". Преди седем години тя се довери на д-р Велев за раждането на Йоанна и многократно е изтъквала не само професионализма на екипа му, но и на всички специалисти в държавната болница. Сподели:", "date": "2018.04.30", "title": "РАЗКРИТИЕ НА ПИК! Деси Банова ражда 4-то дете на Плевнелиев - ето къде!"}
{"url": "http://pik.bg/%D1%86%D0%B8%D1%80%D0%BA-%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D1%81%D1%8A%D0%B4%D0%B8-%D0%BC%D0%BE%D0%B4%D0%B5%D0%BB%D0%BA%D0%B0-%D0%B2%D1%8A%D0%B7%D0%B1%D1%83%D0%B4%D0%B8%D0%BB%D0%B0-%D0%BA%D1%83%D1%87%D0%B5%D1%82%D0%BE-%D0%BC%D1%83-news746516.html", "text": "Мултимилионерът Тони Тутуни, известен като Краля на Инстаграм, съди моделка, защото възбудила кучето му по време на фотосесия, пише в. \"Телеграф\", цитирайки в. \"Дейли мейл\". На видео, разпространено в социалните мрежи, се вижда как манекенката на име Деяна Мунира се снима само по бельо до басейн, а животното обикаля около нея видимо развълнувано. Според Тутуни, който е собственик на териера, Мунира започнала да възбужда кучето, на име Хеф, като го пипала по гениталиите. Моделката обаче оспори обвиненията, като заяви, че богаташът я подложил на секстормоз, приканвайки домашния си любимец да се катери върху нея. Мунира твърди също така, че Тутуни я обиждал по време на фотосесията и че той лично правел снимките и не е имало професионален фотограф. След това милионерът се опитал да я заведе и в стаята си. Тутуни официално е завел дело срещу моделката, като иска $1,5 млн. обезщетение за емоционални вреди. Сподели:", "date": "2018.04.30", "title": "ЦИРК! Милионер съди моделка, възбудила кучето му"}
{"url": "http://pik.bg/%D0%BC%D0%B0%D1%81%D0%BE%D0%B2%D0%B0-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-%D0%BB%D0%B8%D1%87%D0%BD%D0%B8-%D0%B4%D0%B0%D0%BD%D0%BD%D0%B8-%D0%BE%D1%82-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%B1%D0%BE%D0%BB%D0%BD%D0%B8%D1%86%D0%B8-news746493.html", "text": "Лични и вероятно поверителни данни на пациенти може да са били откраднати от стотици германски болници. Асоциация, отговаряща за болници главно в западния район Рейнланд, е уведомила членовете в писмо в средата на април за евентуалната кражба. Тя е била информирана анонимно на 11 април, че интернет платформата medialeaks.cc разполага с деликатни данни от над 300 болници в Германия от последните 10 години. В писмото се казва, че според информация от оператора, който не е разкрил своята самоличност и е регистрирал интернет домейна на намиращите се между Индонезия и Австралия Кокосови острови, платформа с над една трета от поверителните данни, които болниците са длъжни да събират от последните 10 години. Освен финансови и лични данни може да е засегната и друга информация като възраст, пол и пощенски код. Говорител на прокуратурата в Кьолн каза, че е получено уведомление за липсващи данни и се разследва каква информация е открадната. Болничната асоциация на Рейнланд потвърди автентичността на писмото, цитирано от \"Билд\". Сподели:", "date": "2018.04.30", "title": "Масова кражба на лични данни от германски болници"}
{"url": "http://pik.bg/%D1%81%D0%B8%D0%BB%D0%BD%D0%B0-%D0%B1%D1%83%D1%80%D1%8F-%D0%B2%D0%B7%D0%B5-%D0%B4%D0%B2%D0%B5-%D0%B6%D0%B5%D1%80%D1%82%D0%B2%D0%B8-%D0%B2-%D0%B1%D1%83%D0%B5%D0%BD%D0%BE%D1%81-%D0%B0%D0%B9%D1%80%D0%B5%D1%81-news746519.html", "text": "Двама души станаха жертва на силна буря, връхлетяла аржентинската столица Буенос Айрес през почивните дни, предаде ДПА. 42-годишен мъж и 17-годишният му син са загинали от токов удар в покрайнините на столицата, съобщи кметът Диего Валенсуела пред местната медия Те Ен нотисиас. Нощната буря предизвика хаос в града и околностите му в неделя, а местни медии съобщиха, че над 100 хиляди души са останали без електричество. В Ел Паломар, северозападно от Буенос Айрес, се срути покривът на училище. В съседния град Ла Плата прекратиха футболен мач заради неблагоприятните условия. Сподели:", "date": "2018.04.30", "title": "Силна буря взе две жертви в Буенос Айрес"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B4%D0%B5%D0%BF%D1%83%D1%82%D0%B0%D1%82%D0%BA%D0%B0%D1%82%D0%B0-%D0%B8%D1%80%D0%B5%D0%BD%D0%B0-%D0%B0%D0%BD%D0%B0%D1%81%D1%82%D0%B0%D1%81%D0%BE%D0%B2%D0%B0-%D1%81-%D0%B3%D0%BE%D1%80%D0%B5%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B7%D0%B0%D1%89%D0%BE-%D0%B8%D0%B7%D1%85%D0%B2%D1%8A%D1%80%D0%BB%D1%8F%D1%82-%D0%BE%D1%82-%D1%83%D1%87%D0%B5%D0%B1%D0%BD%D0%B8%D1%86%D0%B8%D1%82%D0%B5-%D0%BA%D0%BB-news746471.html", "text": "- Ние създаваме като политика в образованието илюзията, че правим реформа. А всъщност не правим никаква. Постоянно на парламентарен контрол задавам въпроси, но не получавам отговори. Реформата е най-вече в подготовката на учителите - там се навъдиха едни фирми, които взимат само пари. А с плановете и учебните програми - виждате какво се получава. - И досега, въпреки че съм народен представител, имам часове в училище. Всички колеги в един глас твърдят, че този начин на преподаване по теми е пагубен за децата. Ние не говорим за специалисти по литература. Става дума за деца. Трябва да им дадем информация как се е развивала литературата през вековете. А не да ги запознаваме с отделни автори или, което е още по-лошо, с някои от произведенията на тези автори. Трябва да се даде отговор кой и с какви мотиви иска въвеждането на тези промени. - Може би защото тези, които предлагат и пишат програмите, припознават себе си в произведенията на Алеко Константинов. Иначе не виждам защо толкова се стремят да го изхвърлят от програмите. Защо \"Бай Ганьо прави избори\" се маха? Дали за да не направят децата някакъв паралел с днешната действителност?! - Би трябвало подборът да се прави от водещи литературоведи. И програмата да включва както основните класически автори, така и съвременни писатели с доказан принос в литературата ни. И цялата програма трябва да се прави с ясно формулирани мотиви. Поне да кажат - променя се ситуацията в страната, затова махаме този и този автор. Макар че такъв мотив е неоснователен. Става дума за утвърдени автори. Не могли да разбират езика на някой писател нашите деца. Английските ученици дали срещат трудности с езика на Шекспир?!  Но никой и не помисля да го премахне от учебните програми. - Влага се политика и още как. Аз по проблемите на образованието никога не съм говорила партийно. Но нали помните Валери Петров, този голям наш автор. Той и приживе беше внимателен, възпитан и ненатрапчив човек. Как да го вкарат в програмата един такъв интелектуалец, на когото агресията му е чужда?! - Посъветвах колегите си да пишат предложение да министерския съвет. Сигурна съм, че ще го направят. Но мнението им едва ли ще бъде чуто. Колегите по история се видяха в чудо, когато трябваше да преподават по теми, като например войните през 20 век. Те чертаеха таблици. Беше кошмар и за тях, и за децата. Ако вярвах в теорията на конспирациите, щях да кажа, че подготвяме удобно поколение. Сподели:", "date": "2018.04.30", "title": "САМО В ПИК! Депутатката Ирена Анастасова с горещо разкритие защо изхвърлят от учебниците класиците Алеко Константинов и Емилиян Станев - политически ли са мотивите за реформите"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%B1%D0%BE%D0%BB%D0%BD%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%B2-%D0%B1%D1%80%D0%B0%D0%B7%D0%B8%D0%BB%D0%B8%D1%8F-news746451.html", "text": "\"Повече от 10 дни се опитваме да помогнем на семейството, като първата стъпка беше преместването в държавна болница, нашите служители са в постоянна връзка с авиокомпаниите, но и лекарите се страхуват дали тя ще издържи полета. Имаме оферта от една от авиокомпаниите, но нямаме отговор от централата, има и отказ да се занимаят с този казус\". БНТ Захариева обаче призова всеки един да бъде внимателен, когато се доверява на обяви за шамани и подобни неща. Посланикът на Бразилия също е бил на разговор във външно, за да може да се помогне максимално за решението на този проблем. Министър Захариева коментира и предстоящата срещана върха. \"По отношение на Грузия - изключително добре изпълнява препоръките и като съюзник в НАТО. Нямаше пълно съгласие по отношение на Босна и Херцеговина\", обясни тя. \" Ще има среща може би между Ципрас и Заев. Истината е, че всички очакваме това, но мисля, че колкото повече ги оставим на спокойствие да водят преговорите за името на Македония, толкова по-бързо ще се решат нещата\", допълни Захариева. Въпреки затоплените отношения между Северна и Южна Корея, Захариева е категорична, че санкциите трябва да останат докато Ким Чен-ун не денуклеаризира КНДР. \" Надяваме се ангажиментите, които пое севернокорейският лидер по време на срещата му с Но дотогава смятам, че санкциите трябва да се запазят\", обясни мин. Захариева. След посещение при местен лечител състоянието ѝ се влошава. В момента никой от бразилските лекари не се наема да разпише документи, че тя ще издържи пътуване до родината. Авиокомпаниите в Бразилия засега не се наемат да транспортират българката, въпреки усилията на нашето консулство. Това каза пред вицепремиерът и външен министър Екатерина Захариева за българката Теодора Маджарова, която се намира в тежко състояние в Бразилия. Не знам дали в София ще се водят преговори. Обнадеждително е това, което се случва, исторически. южнокорейския президент, да ги изпълни. Съпрутът на Теодора заяви, че състоянието й остава тежко. Александър Русанов каза, че тя е много отпаднала и през цялото време спи. Българката заминава през март за Бразилия като последен опит да лекува тежко онкологично заболяване. Сподели:", "date": "2018.04.30", "title": "ИЗВЪНРЕДНО! Министър Захариева с последни подробности за болната българка в Бразилия"}
{"url": "http://pik.bg/%D0%B4%D0%B0-%D0%BC%D0%B5%D0%B6%D0%B4%D1%83-%D0%BC%D0%B0%D0%BD-%D1%8E%D0%BD%D0%B0%D0%B9%D1%82%D0%B5%D0%B4-%D0%B8-%D0%B6%D0%B5%D0%BB%D0%B5%D0%B7%D0%B5%D0%BD-%D0%BF%D0%BE%D0%BB%D1%83%D0%B7%D0%B0%D1%89%D0%B8%D1%82%D0%BD%D0%B8%D0%BA-news746496.html", "text": "Халфът на Манчестър Юнайтед Маруан Фелайни е много близо до това да подпише нов договор с клуба и да сложи край на спекулациите около неговото бъдеще, разкри мениджърът на \"червените дяволи\" Жозе Моуриньо. Настоящият контракт на 30-годишния белгиец изтича след края на този сезон, като от няколко месеца двете страни преговарят за ново споразумение. Фелайни, които вчера донесе победата на Манчестър Юнайтед в дербито с Арсенал (2:1), желае по-дълъг договор, с какъвто клубът не искаше да се обвързва. По тази причина в последно време се говореше, че халфът със сигурност ще напусне през лятото. Явно двете страни обаче вече са се договорили и един от любимците на Моуриньо ще остане на \"Олд Трафорд\", пише \"Спортал\". \"Почти всички е договорено, но все ще не мога да празнувам, защото \"почти\" не е достатъчно. Искам да видя белия лист с емблемата на Юнайтед и подписите на Ед Уудуърд и Маруан Фелайни. Мисля, че играч, който слага ръката си на емблемата след отбелязан гол, показва ясно, че иска да остане. Аз желая да остане, клубът иска същото. Мисля, че ще остане\", заяви Моуриньо. \"Все още имам договор. Ще видим какво ще се случи след края на сезона\", коментира лаконично самият Фелайни. Сподели:", "date": "2018.04.30", "title": "\"ДА\" между Ман Юнайтед и железен полузащитник?"}
{"url": "http://pik.bg/%D1%80%D0%B0%D0%B7%D0%BF%D0%B8%D1%82%D0%B2%D0%B0%D1%82-%D1%88%D0%BE%D1%84%D1%8C%D0%BE%D1%80%D0%B0-%D0%BF%D1%80%D0%B5%D0%B1%D0%B8%D0%BB-%D0%B1%D1%80%D0%B8%D1%82%D0%B0%D0%BD%D0%B5%D1%86-%D0%BD%D0%B0-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B5-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%B1%D0%B5%D0%BB%D0%B5%D0%B6%D0%BA%D0%B0-news746449.html", "text": "Полицията във Велико Търново се самосезира и издири водача и собственика на автомобила от видеото, на което се вижда как шофьор пребива възрастен мъж заради забележка. . Агресивният шофьор е бил установен и му бе връчена призовка. Днес ще се яви в полицията в областния център, за да даде показания. Клипът с поредната агресия на пътя на светофар във Велико Търново обиколи вчера социалните мрежи. Нагъл шофьор налетя на бой на британец с мотор, осмелил се да му направи забележка. Случката се разиграла около обяд в неделя на улица \"Магистрална\" в старата столица. \"Този с джипа караше ужасно по \"Магистрална\", засече мен, една учебна кола и още много\", разказва авторката на клипа Мария Йотова пред Нова тв и допълва: \"Изпреварваше даже от вътрешната страна на платното и направи същото и с този човек с мотора(той се оказа англичанин), на светофара човекът от мотора слезе възмутен и започна да му вика... и тогава вече другия слезе от джипа и започна да го удря. Най-гадното беше, когато го свали на земята и го риташе\". Сподели:", "date": "2018.04.30", "title": "Разпитват шофьора, пребил британец на кръстовище заради забележка"}
{"url": "http://pik.bg/%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D0%BC%D0%B5-%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F-%D0%B4%D0%B5%D0%BD-%D0%B7%D0%B0-%D0%B1%D0%B5%D0%B7%D0%BE%D0%BF%D0%B0%D1%81%D0%BD%D0%B8-%D1%83%D1%81%D0%BB%D0%BE%D0%B2%D0%B8%D1%8F-%D0%BD%D0%B0-%D1%82%D1%80%D1%83%D0%B4-news746447.html", "text": "В Световния ден за безопасни условия на труд, български работодатели и представители на неправителствени организации ще посадят дръвчета и ще почетат с мълчание паметта на загиналите при трудови злополуки. Акцията ще се състои в пространството зад музея “Земята и хората”. Националната кампания се организира от Българската търговско-промишлена палата и асоциация \"Труд, здраве и безопасност\". Сподели:", "date": "2018.04.30", "title": "Отбелязваме Световния ден за безопасни условия на труд"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2-%D0%B5%D1%84%D0%B8%D1%80-%D1%82%D0%BE%D0%BC%D0%B8%D1%81%D0%BB%D0%B0%D0%B2-%D0%B4%D0%BE%D0%BD%D1%87%D0%B5%D0%B2-%D1%81-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B0%D1%80%D0%B5%D1%81%D1%82%D0%B0-%D0%BD%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D0%BA%D0%BE%D0%BD%D1%84%D0%BB%D0%B8%D0%BA%D1%82%D0%B0-%D1%80%D0%B0%D0%B4%D0%B5%D0%B2---%D1%86%D0%B2%D0%B5%D1%82%D0%B0%D0%BD%D0%BE%D0%B2--news746438.html", "text": "\"Стабилността на днешно време е ценен капитал. Не съм чул Цветан Цветанов да обвинява президента в шпионаж\", каза в сутрешния блок на Би Ти Ви вицепремиерът Томислав Дончев по повод конфликта Рудев - Цветанов. Той уточни, че има полифония в управленската коалиция, понякога и противоречия, но те са обществено достояние и прозрачни. А позицията на либералите ГЕРБ да не управлява с патриотите и на ДПС не била нова. \"Дори президентът не може да ни извади от ЕС и от НАТО. Съвсем друг е въпросът дали в България има евроскептични настроения, безспорно има. Не е редно да има война между институциите. Напражение може да има. Но войната е дълбоко нередна. Няма да си позволя, ако искам да казвам нещо на президента, да му казвам чрез сутрешния блок, ще му се обадя\", категоричен бе Дончев. \"Не виждам предпоставки за предсрочни избори\", каза Дончев. За протестите той уточни: \"Пространството пред МС е свободна площ\".  Държавата била длъжник на хората с увреждания. \"Аз съм против телевизионното и фейсбук правосъдието. Става дума за акция, която е без прецедент. Съдът ще се произнесе кой е крив и кой прав\", коментира Дончев ареста на кметицата на \"Младост\" Десислава Иванчева. Сподели:", "date": "2018.04.30", "title": "ГОРЕЩО В ЕФИР! Томислав Дончев с коментар за ареста на Иванчева, конфликта Радев - Цветанов и посещението на Сидеров в Крим"}
{"url": "http://pik.bg/%D0%B5%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%BA%D0%B0%D0%B1%D1%83%D0%BB-%D0%B2-%D1%87%D0%B0%D1%81-%D0%BF%D0%B8%D0%BA-news746430.html", "text": "Reuters, цитиран от \"Фокус\". Експлозия е ударила столицата на Афганистан, Кабул, по време на сутрешния час пик в понеделник, съобщава Експлозията в областта Шаш Дарак, идва седмица след като взрив уби 60 души в център за регистрация на избиратели. Представител на полицията в Кабул потвърди експлозията и заяви, че има вероятност тя да е била предизвикана от атентатор-самоубиец, но нямаше потвърждение. Сподели:", "date": "2018.04.30", "title": "Експлозия разтърси Кабул в час пик"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D0%BF%D0%B0%D1%80%D0%B8-%D0%B7%D0%B0-%D0%B1%D0%BB%D0%B8%D0%B7%D0%BD%D0%B0%D1%86%D0%B8%D1%82%D0%B5-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D0%B4%D0%B5%D0%B1%D0%BD%D0%B0%D1%82-%D1%80%D0%B8%D0%B1%D0%B8%D1%82%D0%B5-news739771.html", "text": "Работа в съдружие ви носи успех. Не допускайте вашите съмнения да провалят плановете ви. Предпазвайте се от проблеми в личните отношения. Не се изненадвайте, ако се окаже, че привидно краткото сътрудничество в този ден може да се превърне в продължително делово партньорство. Трудно ще избегнете усложненията в отношенията с вашите близки. Планирайте задачите си. Отложете деловите срещи, защото няма да са успешни. Не подготвяйте договори за финансово сътрудничество, ако сте решили да разширите бизнеса си. Възможни са неочаквани материални успехи - плод на ваш продължителен труд.  Трудностите сутринта ви пречат да се справите със задълженията си. Причината е и във ваши колеги, които нямат спешна работа, но постоянно ви досаждат. Не се колебайте да ги помолите да излязат. Откажете се от начинанията и не се срещайте с хора, които умишлено ви губят времето. Не настоявайте вашите колеги на всяка цена да се съгласят с предложените от вас промени. Отложете деловите срещи, ако не сте готови с предложенията за сътрудничество. Постигнете мечтаната финансова стабилност. Постарайте се да не навлизате в чужда територия, само защото искате да блеснете с професионалните си възможности. Ще се провалите и ще си спечелите неприятели. Намерението ви да проведете разговори за сътрудничество няма да ви донесе успех. Отложете срещите. Денят е изключително успешен за всички вас. Не се колебайте и уловете мига на успеха, за да не съжалявате, че сте го пропилели. Не се разсейвайте, а работете активно. Справяте се не само със задълженията си, а и с всички проблеми, които възникват заради вашите колеги. От една страна имате възможност да осъществите вашите планове. От друга страна сте ядосани заради разногласия и нежелание да приемете мнението на вашите колеги. Успехът изисква да сте тактични на работното си място и да не споделяте плановете си. Не отказвайте предложения за допълнителна работа. Денят ви дарява поредната възможност за себеизява и шанс да блеснете с уменията си. Всичко започнато ви носи успех, финансова стабилност и признание. Ще валят делови предложения. Не се вживявайте в своята незаменимост, за да не се окажете без работа заради собствената си непредпазливост. Във ваша полза е да не провеждате срещи. Грешките може да се окажат фатални за вашата професионална стабилност. Бъдете прозорливи при провеждането на делови разговори, свързани с работата ви и подновяването на делови отношения. Денят ви налага умереност, търпение и спокойствие, каквото и да се случва около вас. Избягвайте да се намесвате в разправии, които не са свързани с вас самите. Преценявайте новите запознанства, като се отнасяте към тях предпазливо. Използвайте натрупаният житейски и професионален опит, за да избегнете опитите да ви използват. Защитете интересите си. Запознанствата ще ви бъдат полезни. Начинанията няма да ви донесат успех. Отложете деловите срещи и разговори. Не разчитайте на късмета си. Проблемите са около вас през целия ден. Ще се наложи да обновите и промените плановете си, за да се справите с успех със служебните си задължения. Начинанията са нежелателни. Въоръжете се с търпение и не критикувайте без причина. Не бързайте с решението си за инвестиции. Ще спечелите повече, ако ги отложите за известно време. Сподели:", "date": "2018.04.30", "title": "САМО В ПИК! Топастроложката Алена: Пари за Близнаците, проблеми дебнат Рибите"}
{"url": "http://pik.bg/%D1%83%D0%B4%D0%B0%D1%80-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B8-%D0%BE%D0%B1%D1%80%D0%B0%D1%85%D0%B0-%D0%BA%D0%B0%D0%B7%D0%B8%D0%BD%D0%BE-%D0%B2-%D0%BB%D1%8E%D0%BB%D0%B8%D0%BD-4-news746552.html", "text": "Трима маскирани мъже са извършили въоръжен грабеж в казино в ж.к. „Люлин 4“. Това съобщиха от пресцентъра на МВР. Столични полицаи изясняват факти и обстоятелства около инцидент, станал тази нощ. Сигнал за извършен въоръжен грабеж в казино в столичния ж.к. „Люлин 4“ е подаден в полицията в 2.20 часа. По първоначални данни в игралната зала влезнали трима маскирани и въоръжени мъже, които нанесли побой на охранителя, заплашили две служителки и от две каси в обекта отнели наличните парични средства. Пострадалият бил откаран за оказване на медицинска помощ в болнично заведение, прегледан и освободен за домашно лечение. На местопроизшествието е извършен оглед. По случая е образувано досъдебно производство. Продължават оперативно-издирвателните и процесуално-следствени действия по разследване на престъпното деяния и установяване на извършителите. Сподели:", "date": "2018.04.30", "title": "УДАР! Маскирани обраха казино в \"Люлин 4\""}
{"url": "http://pik.bg/%D1%82%D0%BE%D0%BF-5-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BC%D0%B8%D0%BB%D0%B5%D0%BD%D0%B8%D1%83%D0%BC-23-29-%D0%B0%D0%BF%D1%80%D0%B8%D0%BB-news746554.html", "text": "Премиерната книга \"Истината за здравето\" застана на чело веднага след излизането си на книжния пазар. До вторник вечер все още имате шанса да я отриете много бързо и лесно на вестникарските павилиони в цялата страна на цена само 7 лв. Хитовите наръчници за отслабване \"Размерът има значение\" остават в полето най-силното търсене, както обикновено. Интересът към тях се повишава правопропорционално с покачването на живака на термометрите и желанието да дефилираме по плажа в добра форма. Амбициозният исторически том \"101 мита от българската история\" е привлекателен за читателите от всички възрасти с точната съпоставка на безбройните факти, които логически ни посочват истината за миналото ни, иначе покрита са паяжините на заблудите и манипулациите. Новите книги \"Истината за болестите\" и \"Ницше и волята за власт\" също са изключително атрактивни за широката публика. 1. , Теменуга Пенчева - Книгата разкрива точно кои емоции пречат на нормалните телесни функции и как да се научим да тушираме вредното им влияние. Това е безценен наръчник за здравето, което можем да постигнем като сами хванем юздите на собствените си мисли. 2. , Александра Иванова - Първата част разкрива супер успешната и вече много популярна система за отслабване, а втората книга показва още по-подробно как да я следваме и да свалим килограми без глад и усилия на волята. 3. . , Веселин Игнатов - Известният писател историограф разбива 101 устойчиви мита с множество факти, документи, логически съпоставки и категорични доказателства. Изследването му е посветено на най-дискусионните моменти от българското Средновековие и Възраждане. 4. Тихомир Петров – Не някакви вируси и бактерии са виновни за болестите, а отслабеният ни от нездравословния ни начин на живот имунитет. Авторът посочва как да се предпазим от болестите и как да ги преодолеем без лекарства и операции. 5. , София Петрова - Охулван и обожаван, днес Ницше е тачен като един от мислителите дал най-голям принос за развитието на философията. Тази книги прави идеите му достъпни до широката публика чрез 44 фрагмента и множество афоризми. Сподели:", "date": "2018.04.30", "title": "Топ 5 на най-продаваните книги на издателство \"Милениум\" (23-29 април)"}
{"url": "http://pik.bg/%D1%81%D0%BF%D0%B0%D1%81%D0%B5%D0%BD%D0%B8%D0%B5-%D1%88%D0%BE%D1%84%D1%8C%D0%BE%D1%80%D0%B8-%D0%BD%D0%B0-%D1%82%D0%B8%D1%80%D0%BE%D0%B2%D0%B5-%D1%81%D0%BF%D0%B0%D1%81%D0%B8%D1%85%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B5%D1%86-%D0%B2-%D1%81%D0%B0%D1%89-%D0%B2%D0%B8%D0%B4%D0%B5%D0%BE-news746444.html", "text": "Шофьори на тирове спасиха живота на мъж, който искал да скочи от мост в Мичиган, САЩ. За да помогнат на полицията, водачите паркирали точно под съоръжението, за да не може самоубиецът да скочи на асфалта. С помощта на 13-те тираджии и след 4-часови преговори акцията е завършила успешно. Сподели:", "date": "2018.04.30", "title": "СПАСЕНИЕ! Шофьори на тирове спасиха самоубиец в САЩ (ВИДЕО) "}
{"url": "http://pik.bg/%D0%BF%D0%B0%D1%82%D1%80%D0%B8%D0%BE%D1%82%D1%8A%D1%82-%D0%B8%D1%81%D0%BA%D1%80%D0%B5%D0%BD-%D0%B2%D0%B5%D1%81%D0%B5%D0%BB%D0%B8%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BC%D1%80%D1%8A%D1%81%D0%BD%D0%B8%D1%8F-%D0%B2%D1%8A%D0%B7%D0%B4%D1%83%D1%85-%D0%B2-%D1%80%D1%83%D1%81%D0%B5-%D0%B8-%D0%BA%D0%BE%D0%B9-%D1%82%D1%80%D0%BE%D0%B2%D0%B8-%D1%85%D0%BE%D1%80%D0%B0%D1%82%D0%B0-news746448.html", "text": "Не само заводът за автомобилни части е причината за замърсяването на въздуха в Русе, има и родни замърсители, каза зам.-председателят на \"Обединени патриоти\" Искрен Веселинов пред БНТ. Той добави, че проблемът се е изострил след 2011 г., когато заводът е разширил своето производство и са започнали чести обгазявания, предизвикали протести, но нямаше конкретни резултати, които да накарат производителя да спазва българското законодателство. Държавата не успя тогава да накара замърсителя да направи съответните инсталации, които да пречат на тези неорганизирани емисии. Сега министър Димов се зае именно с този проблем, каза той. Компанията прие решение и ще направи тези инвестиции и обсебвания и ще направи своя собствена система за мониторинг, която ще бъде калибрована РИОСВ и ще бъде следена и ще се прекратят тези неорганизирани емисии, коментира Веселинов. Мерките са частични, за да стане ясно, че ще вършат работа, след това се видя, че чувствително намаля замърсяването. Това показва, че това са мерките, които ще дадат ефект, сега ще трябва да се направят на всички машини, отбеляза той. Другият проблем за замърсяването на въздуха е и отоплението на твърдо гориво, коментира зам.-председателят на \"Обединени патрити\". Сподели:", "date": "2018.04.30", "title": "Патриотът Искрен Веселинов с горещи разкрития за мръсния въздух в Русе и кой трови хората"}
{"url": "http://pik.bg/%D0%BC%D0%B0%D0%BA%D1%80%D0%BE%D0%BD-%D0%B8%D0%B7%D0%BC%D0%B5%D1%81%D1%82%D0%B8-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B2-%D1%81%D1%8A%D1%80%D1%86%D0%B5%D1%82%D0%BE-%D0%BD%D0%B0-%D1%82%D1%80%D1%8A%D0%BC%D0%BF-news746446.html", "text": "Еманюел Макрон беше във Вашингтон. Там изкара весело времето си в компанията на Доналд Тръмп и изнесе реч в американския Конгрес, която беше толкова добра, че накара много американци да си мечтаят той да е президент на САЩ – и не само, защото говори по-добър английски. Това пише Тунку Варадараян в авторски анализ, публикуван в европейската редакция на Politico, цитирани от „Фокус“. Американските почитатели на Макрон са предимно демократи, на които им липсва сносен лидер. При все това, впечатляващо е за гостуващ президент да прихване забележима част от фантазията на американците, по начина по който го направи Еманюел Макрон. Неговите харизма и чар са подсилени от контрастиращия го президент Доналд Тръмп. Но въздействието на Макрон е в резултат на признанието че той – като президент на Франция – е лицето на истинската „специална връзка“ във външната политика на САЩ. САЩ дълго се наслаждаваха – ако този глагол може да опише турбуленцията и хармонията – на връзка с еквивалент по сила в лицето на Франция. Колкото и Великобритания да настоява за друго, партньорството ѝ със САЩ изглежда, че извървя своя път и, както британците биха го описали, вече е тотално съсипано. САЩ и Франция си приличат повече, отколкото те самите си позволяват да признаят. Те споделят републиканска история и концепция за правата на човека, която е универсална и неетноцентрична. Френският елит, както и американският – за разлика от британския – е безсрамно националистически настроен. „Франция идва от дебрите на времето“, пише Шарл дьо Гол в своите „Спомени на надежда“. „Тя променя и в същото време остава себе си през вековете.“ Френският национализъм, както американският, споделя две постоянни теми, които се блъскат една в друга: тази на оптимизма и тази на страха от залязване. В последно време, песимистичната линия излезе на преден план и в двете държави, давайки възход на сблъсък между политическата умереност и популизма, гражданската традиция и иконоборството. Някои биха казали, че Макрон, с всичкия си блясък и образованост, беше не по-малко популист в процеса на своето политическо изгряване от Тръмп – което е и причината, на пръв поглед, двамата да се разбират. Макрон със сигурност изглежда, че иска да направи Франция велика отново. Франция е честният, понякога остър, демократичен съюзник на САЩ, със своето незаменимо чувство на изключителност. Тя не се смалява от несъгласието със световната супер сила, нито пък приема, че начините на САЩ са по-добри от тези на Франция. Разликите между двете често са базирани върху принципи, но могат да бъдат и стилистични и символични. Винаги е имало потайно възхищение във Вашингтон за френския инат и чувството на комфорт, когато французите се захванат с политическа кампания, военна интервенция или война. Съюзник, който е съгласен с теб след малко убеждение е не по-малко безполезен от такъв, който се съгласява послушателно. И няма никакво съмнение, че в големите въпроси поставени пред нашето време – ислямският терор, бъдещето на Западната цивилизация и хегемонистичните претенции на Китай – САЩ и Франция са на една и съща страна, съюзници за бъдещето. Сподели:", "date": "2018.04.30", "title": "Макрон измести Тереза Мей в сърцето на Тръмп"}
{"url": "http://pik.bg/%D1%81%D0%BF%D0%B8%D0%BF%D0%B0%D1%85%D0%B0-%D0%BC%D1%83%D0%BB%D0%B5-%D0%BD%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%B2-%D1%85%D0%B0%D1%81%D0%BA%D0%BE%D0%B2%D0%BE-news746520.html", "text": "Съучастник в телефонни измами е задържан по три случая, извършени в рамките на миналата седмица в Хасково, съобщи ОД на МВР. От там уточниха, че става дума за куриер, който е прибирал осигурените по престъпен начин средства и ги е доставял на организаторите. Жертвите са били три жени на възраст възраст 51, 60 и 78 години. Схемата за въвеждане в заблуждение е била \"съдействие на полицията\". При трите случая потърпевшите оставили до контейнери за смет или изхвърлили през терасите си общо 57 000 лева и 2230 евро. \"Муле\"-то е бил задържан в хасковски хотел след оперативно-издирвателни действия по образуваните досъдебни производства. В него е била открита много малка част от парите на потърпевшите. Мярката му за задържане е 72 часа, днес предстои внасяне на искане в съда за налагане на постоянна мярка за неотклонение, уточняват от пресцентъра на дирекцията на МВР. Сподели:", "date": "2018.04.30", "title": "Спипаха \"муле\" на телефонни измамници в Хасково"}
{"url": "http://pik.bg/%D0%BD%D0%B0%D1%88%D0%B5-%D0%BC%D0%BE%D0%BC%D0%B8%D1%87%D0%B5-%D1%81-%D1%82%D0%B8%D1%82%D0%BB%D0%B0-%D0%BE%D1%82-%D0%B8%D0%BD%D0%B4%D0%B8%D1%8F-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B0-%D0%BE%D1%82-%D0%BA%D0%B5%D1%82%D1%8A%D1%80%D0%B8%D0%BD%D0%B3-%D1%84%D0%B8%D1%80%D0%BC%D0%B0-%D1%81%D1%82%D0%B0%D0%BD%D0%B0-%D0%BC%D0%B8%D1%81-%D0%BA%D1%80%D0%B0%D1%81%D0%B8%D0%B2%D0%B8-%D0%BE%D1%87%D0%B8-news746477.html", "text": "Българката Цонка Милчева се окичи с лентата \"Мис Красиви очи\" в рамките на бляскавия конкурс за красота \"Miss Glam World\", който се проведе през уикенда в Индия. Макар да не успя да си завоюва голямата корона на вечерта, нашенката омагьоса с чара си фенове и жури на терен, а за титлата си се пребори с хубавици от 38 страни. \"Не очаквах наистина точно тази награда, тъй като очите ми са кафяви, а на конкурса имаше момичета с по-рядко срещаните сини и зелени очи. Приятно изненадана останах от подкрепата, която получих от България. Нямам думи, много съм благодарна на всички, които застанаха зад мен\", коментира пред \"Монитор\" ден след церемонията Милчева. \"Miss Glam World\" се проведе в три тура, като претендентките за короната дефилираха в национални носии, червени коктейлни и бели рокли. \"За съжаление не видях много от Индия, тъй като програмата ни беше пълна - постоянно имахме репетиции, приготвяне и т.н.\", казва още красавицата, чийто постоянен адрес я позиционира всъщност в Германия. До успеха й в екзотичната страна се стигна, след като за малко тя не получи виза за заминаването си в страната. Причина за това стана фактът, че Цонка не знае добре английски. Именно на уроци по езика на Шекспир, тя залага основно и в подготовката си за следващата изява на международния подиум. След като професионален ангажимент няма да позволи на \"Мис София\" Марина Георгиева да замине на \"Мис Свят Туризъм\" в Китай през лятото, Цонка ще заеме нейното място като първа подгласничка на столичния конкурс. В момента чаровната брюнетка работи в кетъринг фирма, но е категорична, че иска да продължи образованието си, като опциите й за кариерно развитие варират от лекар през детска учителка до гримьор Сподели:", "date": "2018.04.30", "title": "Наше момиче с титла от Индия! Красавица от кетъринг фирма стана \"Мис Красиви очи\""}
{"url": "http://pik.bg/%D0%B0%D0%BB%D0%B8%D1%81%D0%B8%D1%8F-%D1%80%D0%B0%D0%B7%D0%BF%D0%B0%D0%BB%D0%B2%D0%B0-%D1%84%D0%B5%D0%BD%D0%BE%D0%B2%D0%B5-%D0%BE%D1%82-%D1%85%D0%B0%D0%BB%D0%BA%D0%B8%D0%B4%D0%B8%D0%BA%D0%B8-news746473.html", "text": "Алисия разгорещи феновете си със свои снимки от почивката си на полуостров Халкидики. Бившата на Валери Божинов публикува фотоси от плажуването си в социалната мрежа, от които ясно личи, че хитовата вече е открила летния сезон Освен това под снимките си красивата певица е поставила хаштаг #summermood. Почитателите на фолк звездата от Ара Мюзик силно се надяват през новия сезон тя да ги зарадва и с нов проект. Актуалният ù сингъл сингъл „Старай се да си първи“ излезе навръх рождения й ден – 1 март, и вече се нареди сред актуалните хитове на сезона. Наскоро пък Алисия и Тони Стораро спечелиха приз „Най-добра колаборация на годината“ за парчето „Добре ти беше“. Сподели:", "date": "2018.04.30", "title": "Алисия разпалва фенове от Халкидики"}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%B2-%D0%B8%D1%80%D0%B0%D0%BD-%D0%BD%D0%B0-%D0%B4%D0%BE%D0%B6%D0%B8%D0%B2%D0%BE%D1%82%D0%B5%D0%BD-%D0%B7%D0%B0%D1%82%D0%B2%D0%BE%D1%80-19-%D1%80%D1%83%D1%81%D0%BA%D0%B8%D0%BD%D0%B8-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D0%B8%D0%BB%D0%B8-%D1%81%D0%B5-%D0%BA%D1%8A%D0%BC-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-news746431.html", "text": "Централният наказателен съд в Багдад, който се занимава с дела за тероризъм, осъди вчера на доживотен затвор 19 рускини, присъединили се към джихадистката групировка \"Ислямска държава\" в Ирак, предаде Франс прес, като се позова на съдебен източник. Всички тези жени бяха признати на първа инстанция за виновни по обвинения, че са се присъединили и са подкрепяли ИД, каза председателят на съда при обявяване на присъдата. Освен 19-те рускини, същата присъда за същите деяния получиха шест азербайджанки и четири гражданки на Таджикистан. Обвиняемите присъстваха на съдебното заседание заедно с децата си. \"Не знаех, че сме в Ирак. Заминах със съпруга и децата си да живеем в Турция, а после изведнъж установих, че всъщност съм в Ирак\", каза една от подсъдимите. Този аргумент повториха и останалите жени. Присъдите им подлежат на обжалване. Сподели:", "date": "2018.04.30", "title": "Осъдиха в Иран на доживотен затвор 19 рускини, присъединили се към \"Ислямска държава\""}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D1%81%D1%82%D1%80%D0%BE%D1%8F%D1%82-%D0%BF%D0%BB%D0%B0%D0%B2%D0%B0%D1%89-%D1%84%D0%B8%D1%82%D0%BD%D0%B5%D1%81-%D0%BF%D0%BE-%D1%81%D0%B5%D0%BD%D0%B0-%D0%B2%D0%B8%D0%B4%D0%B5%D0%BE-news746454.html", "text": "Властите в Париж са изготвили проект за фитнес зала, която ще плава във водите на Сена. Идеята е съоръжението да се задвижва от енергията на спортуващите вътре хора. Все още не е ясно кога се очаква да бъде реализиран проектът и на какъв принцип ще става спортуването вътре в залата. Предложението обаче предизвика дискусии във френските медии за практичността на съоръжението и за неговата достъпност. Сподели:", "date": "2018.04.30", "title": "УНИКАЛНО! Строят плаващ фитнес по Сена (ВИДЕО)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D1%88%D0%BE%D1%84%D1%8C%D0%BE%D1%80-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D0%B7%D0%B2%D0%B5%D1%80%D1%81%D0%BA%D0%BE-%D0%BC%D0%B5%D0%BB%D0%B5-%D0%BA%D1%80%D0%B0%D0%B9-%D0%B0%D0%B9%D1%82%D0%BE%D1%81-%D1%81%D0%BF%D1%8A%D1%82%D0%BD%D0%B8%D1%87%D0%BA%D0%B0%D1%82%D0%B0-%D0%BC%D1%83-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news746475.html", "text": "Мъж е загинал при тежката катастрофа на пътя Айтос-Бургас, съобщават от ОД на МВР, цитирани от Флагман.бг. Инцидентът е станал в 9:15 часа тази сутрин. Лек автомобил Пежо 405, пътуващ от Айтос към Бургас, прави ляв завой в посока Цветарниците, засечен е от автомобил \"Мерцедес\", движил се от Бургас към Айтос. Водачът на Пежото издъхва на място, а жената, пътуваща с него, е откарана в УМБАЛ Бургас в много тежко състояние. Сподели:", "date": "2018.04.30", "title": "ТРАГЕДИЯ! Шофьор загина след зверско меле край Айтос, спътничката му бере душа в болница"}
{"url": "http://pik.bg/%D0%BC%D0%B0%D1%87%D0%BE%D0%B2%D0%B5%D1%82%D0%B5-%D0%BF%D0%BE-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%B4%D0%BD%D0%B5%D1%81-news746452.html", "text": "Футболните срещи по телевизията днес, с роден коментар. Двубои от терените в България и чужбина. 17,30 ч. Локомотив София - Локомотив Горна Оряховица, Диема спорт, 19,00 ч. Краснодар - Локомотив Москва, Мтел спорт 1, 20,00 ч. Етър - Локомотив Пловдив, Диема спорт, 22,00 ч. Тотнъм - Уотфорд, Диема спорт 2. Сподели:", "date": "2018.04.30", "title": "Мачовете по телевизията днес"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B5%D0%BB%D0%BE%D1%82%D0%BE-%D0%BD%D0%B0-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%B2%D1%8A%D1%81%D1%82%D0%B0%D0%BD%D0%B0-%D1%81%D1%80%D0%B5%D1%89%D1%83-%D0%BD%D0%B5%D0%B3%D0%BE-news746465.html", "text": "Малко повече от година след встъпването в длъжност на Румен Радев като президент хората от родното му село Славяново са въстанали срещу него. Местните се чувствали предадени от държавния глава, който по време на кампанията си им дал железни обещания, а сега бягал от отговорност. Хората от хасковското село, където е родната къща на Радев, в която живеят родителите му, вярвали, че той е способен да реши битовите им проблеми. Отдавна поискали от него да възстанови селската чешма, която била съборена, но това така и не се случило. Стотината останали жители на населеното място го помолили и за асфалт по пътищата, а младите настоявали за аптека, защото най-близката била на десетки километри от тях. „Редно е да ни реши проблемите. Бай Тошо навремето как оправи всичко в Правец? Съжаляваме, че си дадохме гласовете за него. Мислихме, че му е мило Славяново“, коментират с разочарование съселяните на президента. Те обаче не се отказвали да му изкажат възмущението си лично. Искали да го причакат пред къщата на майка му Станка и баща му Георги, но скоро не се било чувало да е идвал. За последно президентът навестил родителите си малко преди Коледа, като дори не останал да нощува при тях, а само се отбил за няколко часа. Помогнал им с по-тежките задължения, нацепил повече дърва и отпрашил обратно за София с лъскавата си кола и свитата си охранители. Местните се разсърдили, че не минал през кръчмата, където преди години задължително сядал да пие по една бира с тях. „Цялото село го познава, но само майка му и баща му са му виждали очите, откак стана президент“, казват те. Жителите на Славяново обаче нямало да оставят каруцата си в калта и вече имали план как да стигнат до Радев, щом той не отивал при тях. Най-изявените от селото вече подготвяли официално писмо до „Дондуков“ 2, в което щели да посочат исканията си едно по едно и да споделят разочарованието си. Щели да му търсят сметка за празните обещания до дупка, а негативното настроение към семейството му вече се чувствало и родителите му загубили безвъзвратно авторитета, с който се ползвали там години наред. Сподели:", "date": "2018.04.30", "title": "САМО В ПИК И \"РЕТРО\"! Селото на Румен Радев въстана срещу него "}
{"url": "http://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D0%B5-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-%D0%BC%D0%B5%D1%81%D1%82%D0%B8-%D1%81%D1%82%D1%80%D0%B5%D0%BB%D0%BA%D0%B8%D1%82%D0%B5-%D1%81-%D0%BF%D0%BE%D0%BB%D0%BE%D0%B2%D0%B8%D0%BD-%D1%87%D0%B0%D1%81-%D0%BD%D0%B0%D0%BF%D1%80%D0%B5%D0%B4-news746418.html", "text": "Северна Корея реши на 5 май да премести стрелките на часовници с 30 минути напред, за да бъде страната в един часови пояс с Южна Корея, съобщи ТАСС. Агенцията се позовава на севернокорейската осведомителна агенция КЦТА, предава Нюз.бг. Установяването на единен часови пояс на Корейския полуостров беше договорено на историческата среща между южнокорейския президент Мун Дже-ин и севернокорейския ръководител Ким Чен-ун на 27 април в пограничното селище Панминчжон. Северна и Южна Корея бяха в , когато Пхенян въведе собствена, като върна стрелките с 30 минути назад спрямо Сеул. една и съща часова зона до 2015 г. Сподели:", "date": "2018.04.30", "title": "ЗАПОЧНА СЕ! Северна Корея мести стрелките с половин час напред"}
{"url": "http://pik.bg/%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D0%B2%D1%8A%D1%82%D1%80%D0%B5%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-news746409.html", "text": "Амбър Ръд, вътрешен министър на Великобритания, подаде своята оставка в неделя, след като призна, че „неволно е подвела“ парламента върху съществуването на нарочени имигранти за депортация, свързани със скандала „Уиндръш“, пише британското електронно издание The Telegraph. В писмо до Тереза Мей, Ръд заяви че е била осведомена с доказателства относно нарочени за депортация имигранти, оставяйки я без друг избор освен да напусне. Приемайки оставката на Амбър Ръд, Тереза Мей обяви че Ръд е отговорила добросъвестно на редица въпроси от селектирана комисия занимаваща се със скандала „Уиндръш“ и добави, че „много съжалява“ за решението ѝ да напусне. Преди 1 седмица във Великобритания се разрази скандал относно потомците на имигранти, дошли от Карибските острови през 1950-те и 1960-те години, които никога не са подавали молба за британско гражданство. От десетилетия техният статут е на нелегални имигранти. Амбър Ръд потвърди, че има хора, които са били депортирани поради тази причина. Скандалът придоби името „Уиндръш“ заради името на кораба, с който са пристигнали първите заселници от Ямайка, Тринидад и Тобаго, и други острови. Амбър Ръд призна, че подходът към тези хора е бил „неправилен и отвратителен“, за което се извини. Оставката ѝ дойде след като скандалът се разрази в рамките на последната седмица. Сподели:", "date": "2018.04.30", "title": "Британският вътрешен министър подаде оставка"}
{"url": "http://pik.bg/%D0%BC%D0%B5%D1%80%D0%BA%D0%B5%D0%BB-%D0%B8-%D0%BC%D0%B0%D0%BA%D1%80%D0%BE%D0%BD-%D0%B3%D0%BE%D1%82%D0%B2%D1%8F%D1%82-%D0%B2%D0%B0%D0%B6%D0%BD%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B5%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-%D0%B4%D0%BE-%D0%BB%D1%8F%D1%82%D0%BE%D1%82%D0%BE-news746233.html", "text": "Финансовите министри на Германия и Франция потвърдиха намерението си да представят план за реформиране на еврозоната до лятото. „Франция и Германия имат еднаква цел – по-здрава и силно интегрирана еврозона”, заяви днес френският министър на икономиката и финансите Брюно Льо Мер на неформално заседание на финансовите министри на ЕС в София. Съвместен план трябва да бъде представен през май или юни, уточни германският финансов министър Олаф Шолц. „Оптимисти сме, че ще успеем”, каза той. Германия и Франция се зарекоха да представят пътна карта за реформи навреме за срещата на върха на ЕС през юни. Френският президент Еманюел Макрон миналата година изложи редица широкообхватни идеи за засилване на икономическото и финансово сътрудничество в Европа, включително създаване на нещо като бюджет на еврозоната. Предложенията на Макрон бяха посрещнати с предпазливост, а в някои случаи и със съпротива, от депутати от партиите, които участват в управляващата коалиция в Германия. Френският президент призовава към по-голяма финансова солидарност в еврозоната, включително съвместен бюджет, фонд за предпазване от икономически шокове и финансов министър на валутния съюз, като особено последната идея се оказа предмет на силни спорове. Париж оказва натиск и за завършване на банковия съюз в единното валутно пространство. Германският канцлер Ангела Меркел се съгласи, че това е приоритет, но подчерта, че първо трябва да бъде намален рискът в банковия сектор, преди да се предприемат следващи стъпки към съвместна схема за гарантиране на депозитите Сподели:", "date": "2018.04.30", "title": "Меркел и Макрон готвят важни промени в еврозоната до лятото"}
{"url": "http://pik.bg/%D0%B8%D0%BC%D0%BF%D0%B5%D1%80%D0%B8%D1%8F%D1%82%D0%B0-%D1%80%D0%B0%D1%81%D1%82%D0%B5-%D0%BC%D0%B8%D1%82%D0%BA%D0%BE-%D0%BF%D0%B0%D0%B9%D0%BD%D0%B5%D1%80%D0%B0-%D1%81%D1%82%D0%B0%D1%80%D1%82%D0%B8%D1%80%D0%B0-%D0%BD%D0%BE%D0%B2-%D0%B1%D0%B8%D0%B7%D0%BD%D0%B5%D1%81-news746411.html", "text": "Инж. Митко Димитров разширява империята си и отскоро тъче на още един стан. Освен попфолк гиганта „Пайнер” и телевизия „Планета”, шефът на най-големите звезди в бранша вече движи и туристическа агенция. Съвсем очаквано в рекламната кампания за популяризирането на новата „Планета Холидей” се включиха топ имената на „Пайнер” Галена и Деси Слава. Двете са на екскурзия в Маракеш, Мароко, откъдето вече споделят снимки от претрупани със стока пазари и градината Мажорел. Естествено в информацията за екзотичната им ваканция е уточнено услугите на коя туристическа компания са ползвали. И тъй като фирмата е на шефа им, по всяка вероятност двете певици се радват на съвсем безплатна почивка. А покрай тях и част от най-близкото им обкръжение – гримьорът Кирил Чалъков, стилистът Добромир Киряков и коафьорът Георги Петков, които са в екипа на Галена. Деси Слава пък е придружавана от мъжа си Благой Найденов, от когото наскоро роди втория си син, пише седмичник. И докато феновете се радват на пъстрите снимки, които Галена и Деси Слава, в бранша назрява недоволство защо точно те са избрани да рекламират туристическата фирма на шефа, а покрай това и да получат безплатна екзотична ваканция. Сподели:", "date": "2018.04.30", "title": "ИМПЕРИЯТА РАСТЕ! Митко Пайнера стартира нов бизнес"}
{"url": "http://pik.bg/%D0%B2%D0%BE%D0%B9%D0%BD%D0%B0-%D0%B6%D0%B5%D1%81%D1%82%D0%BE%D0%BA-%D1%81%D0%B1%D0%BB%D1%8A%D1%81%D1%8A%D0%BA-%D0%BC%D0%B5%D0%B6%D0%B4%D1%83-%D0%B0%D1%81%D0%B0%D0%B4-%D0%B8-%D1%81%D0%B0%D1%89-%D0%B2-%D1%81%D0%B8%D1%80%D0%B8%D1%8F-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news746358.html", "text": "При рядък сблъсък между силите на сирийския режим и формирование на подкрепян от САЩ алианс в Източна Сирия, са били убити 6-има бойци на алианса, предаде АФП, позовавайки се на Сирийския център за наблюдение на човешките права. Държавната сирийска агенция САНА съобщи, че армията на президента Башар Асад е освободила четири села в провинция Дейр аз Зур,  контролирани досега от кюрдско арабския алианс Сирийски демократични сили (СДС). СДС и подкрепяните от Русия сили на сирийския режим водеха паралелни, но отделни военни операции за изтласкване на джихадистите от „Ислямска държава“ от богатата на петрол източна провинция. Те като цяло избягваха сблъсъци помежду си, като имаше принципна разделителна линия между, по-голямата част от която минава по протежението на река Ефрат. Алиансът СДС присъства на изток от реката, докато режимът държи територии на запад от нея, включително едноименната столица на провинцията. „Режимът се стреми за защити град Дейр аз Зур, като изтласка бойците на СДС от източния бряг“ на Ефрат, заяви Рами Абдел Рахман, шефът на мониторинговота група, която е базирана във Великобритания, но твърди, че има източници на терен в Сирия. Инциденти между двете страни е имало и в миналото. През февруари водената от САЩ коалиция подкрепи СДС с въздушни удари в провинция Дейр аз Зур, които убиха най-малко 100 проправителствени бойци. Вашингтон каза, че ударите са били в отговор на атака срещу американски военнослужещи и сили на СДС. През септември миналата година СДС обвини Русия, че убила неин боец при удари срещу газов обект, който току-що бил превзет от джихадистите. Сподели:", "date": "2018.04.30", "title": "ВОЙНА! Жесток сблъсък между Асад и САЩ в Сирия, има загинали"}
{"url": "http://pik.bg/equinox-%D0%BF%D0%B5%D1%8F%D1%82-%D0%BF%D1%8A%D1%80%D0%B2%D0%B8-%D0%BD%D0%B0-%D1%80%D0%B5%D0%BF%D0%B5%D1%82%D0%B8%D1%86%D0%B8%D0%B8%D1%82%D0%B5-%D0%B7%D0%B0-%D0%B5%D0%B2%D1%80%D0%BE%D0%B2%D0%B8%D0%B7%D0%B8%D1%8F-news746480.html", "text": "Ден, след като пристигнаха в португалската столица Лисабон Жана Бергендорф, Владимир Михайлов, Георги Симеонов - JJ, Трей Кембъл и Джони Мануел от групата \"Equinox\" се качиха първи на сцената в зала \"Altice Arena\" за репетициите за предстоящите финали на Евровизия. За цялостната визия на представянето ни българската делегация се довери за втора поредна година на топ хореографа Саша Жан-Баптист, чиито проекти вече са печелили \"Евровизия\". За първи път всички изпълнители на конкурса ще се разходят по син, вместо традиционния червен килим преди голямото събитие, пише \"Монитор\". Десетки фенове се събраха на летището, за да посрещнат българските представители на песенния конкурс, а интересът към групата и песента й \"Bones\" се засилва. В рамките на конкурса те ще пеят под номер 10 на първия полуфинал, който ще се състои на 8 май. За нас вота си ще могат да дадат зрители от общо 21 държави - Великобритания, Испания, Белгия, Гърция, Кипър, Австрия, Чехия, Хърватия, Ирландия, Израел, Македония, Финландия, Швейцария, Естония, Литва, Португалия, Албания, Армения, Азербайджан, Беларус и Исландия. Гласуването ще започне веднага след последната изпълнена песен в програмата. Кой ще бъде големият победител тази година пък ще разберем четири дни по-късно. Сподели:", "date": "2018.04.30", "title": "Equinox пеят първи на репетициите за \"Евровизия\""}
{"url": "http://pik.bg/%D0%BC%D0%B8%D1%88%D0%B5%D0%BB-%D0%BF%D1%84%D0%B0%D0%B9%D1%84%D1%8A%D1%80-%D1%81%D1%82%D0%B0%D0%B2%D0%B0-%D0%BA%D1%80%D0%B0%D0%BB%D0%B8%D1%86%D0%B0-%D0%B2-%D0%B3%D0%BE%D1%81%D0%BF%D0%BE%D0%B4%D0%B0%D1%80%D0%BA%D0%B0-%D0%BD%D0%B0-%D0%B7%D0%BB%D0%BE%D1%82%D0%BE-2-news746474.html", "text": "Носителката на \"Златен глобус\" Мишел Пфайфър е в преговори за главна роля в продължението на касовата лента от 2014 г. \"Господарката на злото\". Подробности около обвързването на актрисата с проекта все още се пазят в тайна. Известно е единствено, че при евентуален успех на преговорите, тя ще сложи на главата си короната на Кралицата. Снимките към продукцията трябваше да започнат този месец. Протоличият се кастинг обаче забави графика на режисьора Йоаким Рьонинг. \"Господарката на злото 2\" отново ще ни срещне със Злодеида, а в одеждите й ще видим Анджелина Джоли. Ел Фанинг също се завръща за заглавието в ролята на Аурора, а сред новите имена в актьорския състав е и това на Ед Скрейн. Звездата от продукции като \"Дедпул\" и \"Игра на тронове\" се прочу у нас с отказа си да снима новия \"Хелбой\" в България заради несъответствието в расите между него и поверения му персонаж. Именно Скрейн ще бъде главният антагонист в \"Господарката на злото 2\", пише \"Монитор\". Сподели:", "date": "2018.04.30", "title": "Мишел Пфайфър става кралица в \"Господарка на злото 2\""}
{"url": "http://pik.bg/%D0%BF%D0%B5%D1%82%D1%8A%D1%80-%D0%B6%D0%B5%D0%BA%D0%BE%D0%B2-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news746455.html", "text": "Легендарният голмайстор на ЦСКА - Петър Жеков, е спокоен, че рекордът от 253 попадения в елитната ни група не е застрашен. Най-близо до подобряването му е нападателят на Берое Мартин Камбуров. Според Жеков възрастта на Императора (37 г.), ще се окаже ключов фактор. “Камбуров не може да ме настигне. Той е много дърт и няма да му стигнат силичките. Следващия сезон вече ще играе по 20-30 минути, а трябва да вкара още 50 гола. Не виждам как ще стане”, каза Жеков пред БНТ. Той споделя още, че е получил покана за юбилея на ЦСКА, организиран от \"червените\" и ще отиде на стадиона на 5 май. “ЦСКА е едно, друго няма. То е ясно кое е - всички купи и медали са на “Армията”, допълва легендата. Изразявайки надежда през лятото в Борисовата градина да бъдат привлечени нови равностойни футболисти, за да се атакуват успешно евротурнирите, защото в момента основните единици нямат достойни заместници. Сподели:", "date": "2018.04.30", "title": "Петър Жеков с остър коментар за \"червените\""}
{"url": "http://pik.bg/%D1%81%D1%82%D0%BE%D1%82%D0%B8%D1%86%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B2-%D1%81%D0%B0%D0%BD-%D0%B4%D0%B8%D0%B5%D0%B3%D0%BE-%D0%B2-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BE%D1%82-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0-news746412.html", "text": "Близо хиляда души излязоха на протест в Съединените щати в защита на преминаващия през Мексико имигрантски керван, който вбеси в началото на месеца американския президент Доналд Тръмп. Тогава в Туитър той написа, че \"Мексико прави много малко, ако не и нищо, за да спре потока от хора, преминаващи нелегално границата със Съединените щати\", предава БНР. \"Скандално е президентът дори да прави коментари за керван с жени, деца и семейства, бягащи от насилието в техните страни. Мисля, че е наше задължение по закон поне да изслушаме техните искания за убежище\", заяви един от протестиращите, които взеха участие в демонстрацията, която премина по плажната ивица на Сан Диего и достигна до оградата с Мексико. Въпросният керван се организира от активисти за пета поредна година, като в него се включват мигранти от държави като Хондурас, Гватемала и Ел Салвадор, които бягат от бедността и насилието в своите страни. Ежегодното пътуването започва в края на март и продължава хиляди километри до американската граница, където някои от мигрантите подават молба за убежище, докато други се опитват да влязат нелегално в страната. \"Тези хора идват от Централна Америка и наистина бягат за живота си. А ние сме страна, която има дълга история, много шарена история на приемственост. И аз съм силно обезпокоен какво ще се случи с тях, когато те се опитват да кандидатстват за убежище или когато се опитат да преминат през границата, тъй като те имат законното право да го направя по силата на международното право\", допълни друг демонстрант. Междувременно, американските гранични власти съобщиха, че вече са арестували няколко души, свързани с кервана. Те са били уловени, докато се опитвали да се промъкнат през оградата, допълват от Ройтерс. Сподели:", "date": "2018.04.30", "title": "Стотици на протест в Сан Диего в защита на мигранти от Централна Америка"}
{"url": "http://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D0%B1%D0%BE%D0%B6%D0%B8%D0%BD%D0%BE%D0%B2-%D0%BF%D0%BE-%D0%B4%D0%BE%D0%B1%D1%8A%D1%80-%D0%BE%D1%82-%D0%B1%D0%B0%D1%89%D0%B0-%D1%81%D0%B8-news746414.html", "text": "Валери Божинов не смогва да се нахвали с футболните качества на сина си. Според нападателя наследникът му Валери-младши се оказал много по-добър от именития си баща. „Ще стане по-добър от мен“, разправя Божинката на аверите си. Малкият учи в столичното училище „Петър Берон“ и вече спечели една награда за голмайстор в детски футболен турнир, тренировки в една от школите в София. 10-годишният Валери е син на Божинов от първия му брак с певицата Алисия, а тези дни участва и в рекламната кампания за лагера „Ювентус джуниър камп“, който ще бъде през лятото в Стара Загора. Той се оказва първият регистриран участник за събитието и официално позира с екипа на италианския гранд, пише седмичник. Баща му навремето също носеше екипа на „Ювентус“ в продължение на един сезон, когато тимът от Торино беше изхвърлен от серия „А“ заради корупционни схеми. Самият Божинов изпрати на видеозапис послание към бъдещите участници във футболния лагер. Сподели:", "date": "2018.04.30", "title": "Синът на Валери Божинов по-добър от баща си"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B4%D0%B0%D1%80%D0%B5%D0%BD%D0%B8%D0%B5-%D0%B1%D0%B8%D0%BB-%D0%B3%D0%B5%D0%B9%D1%82%D1%81-%D0%B4%D0%B0%D0%B2%D0%B0-12-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D0%B7%D0%B0-%D0%B3%D1%80%D0%B8%D0%BF%D0%BD%D0%B0-%D0%B2%D0%B0%D0%BA%D1%81%D0%B8%D0%BD%D0%B0-news746378.html", "text": "Основателят на „Майкрософт“ и един от най-богатите хора на света Бил Гейтс ще дари 12 милиона долара за разработването на универсална ваксина срещу грип , съобщава изданието The Hill, цитирано РИА „Новости“. Той обяви създаването на изследователския фонд по време на ежегодната среща на Медицинската асоциация на Масачузетс. „Заедно с Page family стартираме проекта на стойност 12 милиона долара Великото предизвикателство, за да ускорим развитието на универсална ваксина срещу грип. Целта е да подбудим смелото мислене на най-добрите учени в света във всички дисциплини, включително новите области“, заяви Гейтс. Сподели:", "date": "2018.04.30", "title": "ВАЖНО ДАРЕНИЕ! Бил Гейтс дава 12 млн. долара за грипна ваксина"}
{"url": "http://pik.bg/%D0%B0%D1%80%D0%B0%D0%B1%D0%B8%D1%81%D1%82-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8%D1%82%D0%B5-%D0%BC%D0%B5%D1%80%D0%BA%D0%B8-%D1%81%D1%80%D0%B5%D1%89%D1%83-%D0%BF%D1%80%D0%BE%D0%BF%D0%B0%D0%B3%D0%B0%D0%BD%D0%B4%D0%B0%D1%82%D0%B0-%D0%BD%D0%B0-%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BD%D1%8F%D0%BC%D0%B0%D1%82-%D0%B2%D0%B8%D0%B4%D0%B8%D0%BC-%D0%B5%D1%84%D0%B5-news746460.html", "text": "електронното издание The Brussels Times, цтиран от \"Фокус\". Европол съобщи, че на пропагандната машина на „Ислямска държава“ е нанесен смъртоносен удар, благодарение на международна полицейска операция, започнала в сряда, пише Въпреки това, историкът Питер Ван Остайен, експерт по арабския свят и „Ислямска държава“, заяви, че това е „силно преувеличение“ и че изобщо няма никакъв ефект. „Тази операция изглежда е нямала никакъв ефект. Няма никакви щети за „Амак“, каналът за комуникация на „Ислямска държава“, от сряда насам. Напротив, терористичната организация продължава да е много активна в „Телеграм“. Все още мога да вляза във всички обичайни канали“, заяви Ван Остайен пред Агенция „Белга“. Това е първият случай, в който Европол говори за операция срещу пропагандните канали на „Ислямска държава“, пише изданието. От там твърдят, че операцията е повлияла на капацитета на „Ислямска държава“ да излъчва терористична пропаганда. Питер ван Остайен не забелязва нещо да е постигнато реално. „Не знам какво се опитват да постигнат Европол, но аз лично не виждам никакъв ефект“. Сподели:", "date": "2018.04.30", "title": "Арабист алармира: Полицейските мерки срещу пропагандата на \"Ислямска държава\" нямат видим ефект"}
{"url": "http://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%80%D1%8A%D0%BC%D0%BF-%D0%BF%D0%BE%D0%B8%D1%81%D0%BA%D0%B0-%D0%BF%D1%80%D0%B8%D0%B2%D1%8A%D1%80%D0%B6%D0%B5%D0%BD%D0%B8%D1%86%D0%B8%D1%82%D0%B5-%D0%BC%D1%83-%D0%B4%D0%B0-%D0%B7%D0%B0%D0%BF%D0%B0%D0%B7%D1%8F%D1%82-%D0%BA%D0%BE%D0%BD%D1%82%D1%80%D0%BE%D0%BB%D0%B0-%D0%B2-%D0%BA%D0%B0%D0%BC%D0%B0%D1%80%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB%D0%B8%D1%82%D0%B5-news746413.html", "text": "Президентът на САЩ Доналд Тръмп призова своите привърженици от Републиканската партия да се борят за запазването на контрола в Камарата на представителите, за да го предпазят от импийчмънт, пише британското издание The Independent, цитирано от Фокус. Републиканците в момента имат предимство от 235 места срещу 193 за демократите в долната камара на американския Конгрес (Камара на представителите). Но някои демократи вярват, че лошия рейтинг на американския президент в комбинация със силния ентусиазъм в собствената им партия, ще са достатъчни за преобръщането на бройката от 24 души, която им е нужна, за да имат мнозинство, на предстоящите избори през ноември месец. Говорейки на митинг в Мичиган, Тръмп заяви че е жизненоважно да се задържи контрола в Камарата на представителите. „Трябва да задържим Камарата, защото ако слушаме хора като Максин Уотърс, тя обикаля навсякъде и заявява „Ще го импийчнем, ще го импийчнем““, заяви Тръмп. „Тогава хората казват, „Той не е направил нищо грешно“. Но тя казва, „Това няма значение. Ние ще го импийчнем“, допълни още американския президент. Сподели:", "date": "2018.04.30", "title": " Доналд Тръмп поиска привържениците му да запазят контрола в Камарата на представителите"}
{"url": "http://pik.bg/%D0%B8-%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%8F%D1%82-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D1%81%D0%B5%D0%B2%D0%B5%D1%80%D0%BD%D0%B0-%D0%BA%D0%BE%D1%80%D0%B5%D1%8F-news746416.html", "text": "Външният министър на Китай Уанг И ще посети Северна Корея тази седмица, няколко дена след историческата среща на между лидерите на двете Кореи, съобщава AFP, цитирана от Фокус. Уанг ще гостува на Северна Корея в сряда и четвъртък по покана на външния ѝ министър, се казва в кратко изявление на външното министерство на Китай. Сподели:", "date": "2018.04.30", "title": "И китайският външен министър ще посети Северна Корея"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B7%D0%B0%D1%85%D0%B0%D1%80%D0%BE%D0%B2%D0%B0-%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%BE%D1%87%D0%B5%D0%B2%D0%B8%D0%B4%D1%86%D0%B8-%D1%81%D0%B0-%E2%80%9E%D0%BE%D1%82%D1%80%D0%BE%D0%B2%D0%B5%D0%BD%D0%B8%E2%80%9C-%D0%BE%D1%82-%D0%B7%D0%B0%D0%BF%D0%B0%D0%B4%D0%BD%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-news746417.html", "text": "Sputnik, цитиран от Фокус. Говорителката на външното министерство на Русия Мария Захарова разкритикува неетичното поведение на Западните журналисти към сирийски очевидци на предполагаемата химическа атака в Дума, предава Говорейки пред телевизионния канал „Россия 1“ Захарова обърна вниманието към въпроси на британски журналист по време пресконференция на Организацията за забрана на химическите оръжия (ОЗХО) от 26 април, на която присъстваха 17 очевидци на предполагаемата химическа атака в Сирия. Според Захарова един от журналистите попитал очевидец колко е получил, за да участва в пресконференцията, а друг е заявил, че 12-годишно момче на име Хасан Диаб би страдал от „психологическа травма“. „В следващия ни брифинг ще ви покажа имената на тези журналисти, ще пресъздадем картината как те „отравят“ тези сирийци: те твърдят, че сирийците са отровени с химикали, но ние ще ви покажем кой наистина ги „трови“. Те бяха „отровени“ от тези британски журналисти, които седяха пред тях и ги осмиваха“, заяви Захарова. „Бих искала да попитам тези журналисти: когато преди шест, седем години те поискаха „Арабска пролет“ в Близкия Изток и Северна Африка, помислиха ли за каква психологическа травма ще бъде нанесена на деца, които дори не са родени още?“, попита Мария Захарова. Сподели:", "date": "2018.04.30", "title": "Мария Захарова: Сирийските очевидци са „отровени“ от западни журналисти"}
{"url": "http://pik.bg/%D1%87%D0%B5%D1%80%D0%BD%D0%BE%D0%B1%D0%B8%D0%BB-%D0%BF%D0%B0%D0%BA-%D1%81%D1%82%D0%B0%D0%B2%D0%B0-%D0%B5%D0%BD%D0%B5%D1%80%D0%B3%D0%B8%D0%B5%D0%BD-%D1%86%D0%B5%D0%BD%D1%82%D1%8A%D1%80-news746415.html", "text": "За първи път след ядрената авария от 1986 г. Чернобил на Украйна, разкрива в. \"Индипендънт\". Този път обаче бившата ядрена централа обаче ще произвежда ток от слънцето. \"Зелената централа ще покрива нуждите от електричество на среден по големина град\", разкри пред медиите Евген Варягин, директор на \"Солар Чернобил\". Това е украино - германска компания, която е собственик на проекта, уточнява Би Би Си. Компанията притежава 4,2 мегаватова мощност в съседна Беларус. В Чернобил компанията смята да вложи €1 млн. Новата мощност ще има 3 800 панела, разположени на площ от около две футболни игрища. Украинското правителство вече одобри правителствена инициатива за възраждане на пострадалия от ядрената експлозия през 2016 г. Чернобил. се завръща на енергийната карта Сподели:", "date": "2018.04.30", "title": "Чернобил пак става енергиен център"}
{"url": "http://pik.bg/%D0%BF%D1%80%D0%BE%D0%BB%D0%B5%D1%82%D0%BD%D0%B0-%D0%BF%D1%80%D0%B8%D0%BA%D0%B0%D0%B7%D0%BA%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-%D0%B4%D0%BE-28-%D0%B3%D1%80%D0%B0%D0%B4%D1%83%D1%81%D0%B0-%D0%BD%D0%B0-%D0%BC%D0%B5%D1%81%D1%82%D0%B0-%D1%89%D0%B5-%D0%B2%D0%B0%D0%BB%D0%B8-%D0%B8-%D0%B3%D1%8A%D1%80%D0%BC%D0%B8-news746398.html", "text": "Днес ще е предимно слънчево. В следобедните часове ще се развива купеста облачност, значителна над планинските райони в Западна България, където на отделни места ще превали и прегърми. Ще продължи да духа слаб до умерен вятър от изток-югоизток. Максималните температури ще бъдат между 23° и 28°, по-ниски в източните райони. Над планините ще бъде предимно слънчево, в следобедните часове ще се развива купеста облачност, значителна над масивите в Западна България, където на места ще превали и прегърми. Ще духа до умерен юг-югоизточен вятър. Максимална температура на височина 1200 метра около 19°, на 2000 метра – около 12°. Над Черноморието ще е предимно слънчево. Ще духа до умерен вятър от изток-югоизток. Максимални температури на въздуха: 17°-20°. Температурата на морската вода е 14°-18°. Вълнението на морето ще бъде 1-2 бала. На 30.04.2018 слънцето ще изгрее в 06:23 часа и ще залезе в 20:25 часа. Продължителност на деня 14:02 часа. На 30.04.2018 луната ще изгрее в 20:51 часа и ще залезе в 06:56 часа. Осветеност на диска в 0h UT 100 %. Фаза на луната: пълнолуние. Сподели:", "date": "2018.04.30", "title": "ПРОЛЕТНА ПРИКАЗКА! Температурите скачат до 28 градуса, на места ще вали и гърми"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B4%D0%BD%D0%B5%D1%81-%D0%B8%D0%B7%D1%82%D0%B8%D1%87%D0%B0-%D1%81%D1%80%D0%BE%D0%BA%D1%8A%D1%82-%D0%B7%D0%B0-%D0%B4%D0%B5%D0%BA%D0%BB%D0%B0%D1%80%D0%B8%D1%80%D0%B0%D0%BD%D0%B5-%D0%BD%D0%B0-%D0%B4%D0%BE%D1%85%D0%BE%D0%B4%D0%B8%D1%82%D0%B5-%D0%BF%D1%80%D0%B5%D0%B4-%D0%BD%D0%B0%D0%BF-news746419.html", "text": "Срокът за подаване на данъчните декларации и за плащане на дължимия налог изтича днес. До петък в Националната агенция за приходите бяха подадени над 400 000 декларации. Задължение за подаване на данъчна декларация има всеки, който има доходи, различни от тези по трудов договор. Доплащане на данъка се налага само в случаите, в които и през четвъртото тримесечие той не е удържан авансово. Все повече хора подават декларациите си по електронен път чрез персоналния идентификационен код. Вече е възможно и данъкът да бъде платен онлайн без допълнително натоварване с такси, предава БНР. Ако все пак изберем подаване на декларацията в офис на приходната агенция, е възможно да има се налага чакане на опашка. Сподели:", "date": "2018.04.30", "title": "ВАЖНО! Днес изтича срокът за деклариране на доходите пред НАП"}
{"url": "http://pik.bg/%D0%BD%D0%B5%D0%B2%D1%80%D0%BE%D1%85%D0%B8%D1%80%D1%83%D1%80%D0%B7%D0%B8-%D0%BF%D1%80%D0%B5%D0%B3%D0%BB%D0%B5%D0%B6%D0%B4%D0%B0%D1%82-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%B2-%D1%81%D1%8A%D1%80%D0%B1%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D0%B8-news746422.html", "text": "Тримата пострадали от катастрофата на българския туристически бус в Сърбия ще бъдат прегледани от неврохирурзи. Лекарите трябва да се произнесат дали нашите сънародници ще могат вече да се приберат вкъщи. Припомняме, че в петък 19 души катастрофираха на магистралата Ниш-Белград, предава Нова. Сподели:", "date": "2018.04.30", "title": " Неврохирурзи преглеждат пострадалите в Сърбия българи"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%BD%D0%BE%D0%B2%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D1%83%D1%87%D0%B5%D0%B1%D0%BD%D0%B0%D1%82%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%B8%D0%B7%D1%85%D0%B2%D1%8A%D1%80%D0%BB%D1%8F%D1%82-%D0%B2%D0%B0%D0%B6%D0%BD%D0%B8-%D0%B0%D0%B2%D1%82%D0%BE%D1%80%D0%B8-%D0%BE%D1%82-%D0%BF%D1%80%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%BF%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-news746435.html", "text": "Фейлетоните на Алеко Константинов, както и целият Емилиян Станев ще бъдат изхвърлени от учебниците по български език и литература. Това става ясно от новите учебни програми, които Министерството на образованието и науката публикува за обсъждане. Промените касаят основно 11 и 12 клас. Вместо публицистиката на Щастливеца, в 11 клас ще се изучава неговият “Бай Ганьо на гости”, а Емилиян Станев изпада като задължителен автор изобщо от образователната програма за средните училища, съобщава \"Труд\". Запазва се, както досега, изучаването в последните две години в клас само на български автори. Някои от досегашните текстове са орязани за сметка на нови произведения на съвременни автори като Виктор Пасков и Борис Христов. Съществена разлика с досегашните програми е изоставянето на хронологичния принцип на изучаване на творбите. Те са групирани на тематичен принцип: любов, вяра и надежда, труд, природа, смърт, род и родно, памет, власт, насилие и др.. Тази промяна се налага заради новия закон и въвеждането на втори гимназиален етап, обясниха от просветното ведомство. Поемата “Септември” на Гео Милев вече няма да се изучава, както досега в 12 клас, а в 10-и. В 11 клас пък като непознат автор се въведе Никола Фурнаджиев със “Сватба”. Причината е да се обслужи тематичният принцип при подбора на автори и произведения. Пълният списък с автори и техните произведения, които ще изучават учениците в 11 клас, ако програмата бъде приета без промени, включва: “Железният светилник” – Димитър Талев; “Криворазбраната цивилизация” – Добри Войников; “При Рилския манастир, “Новото гробище над Сливница” и “Паисий” от “Епопея на забравените” – Иван Вазов; “Спи езерото” от цикъла “Сън за щастие” – Пенчо Славейков; “Градушка” и “Нощ” – Яворов; “До моето първо либе” и “Борба”- Христо Ботев; “Сватба” – Никола Фурнаджиев; “Андрешко” – Елин Пелин; “Приказка за стълбата” – Христо Смирненски; “История” – Никола Вапцаров; “Бай Ганьо на гости” – Алеко Константинов. Ето и списъка с произведения за 12 клас: “Аз искам да те помня все така” – Димчо Дебелянов; “Колко си хубава” – Христо Фотев; “Любов”, “Молитва” – Атанас Далчев; “Спасова могила” и “Ветрената мелница” – Елин Пелин; “Вяра” – Никола Вапцаров; “Песента на колелетата” – Йордан Йовков; “Балада за Георг Хених” – Виктор Пасков; “Две души” – Пейо Яворов; “Потомка” – Елисавета Багряна; “Честен кръст” – Борис Христов. От Министерството на образованието посочиха, че за да няма реакции срещу отпадането на автори и произведения, учителите ще имат право сами да подбират допълнителни текстове. Преподавателите обаче са на мнение, че и сега часовете не стигат за всичко, още повече за допълнителна литература. Освен това те са на мнение, че новият принцип на изучаване – тематичен вместо хронологичен, ще затрудни и обърка учениците. Промяната в момента е обект на дискусии в МОН. Според експерти на ведомството новият принцип е бил единодушно приет от всички присъствали на изработването на подход и подбор на тестове. Тематичният принцип е по-добрият вариант от хронологичния принцип, смятат преподаватели по педагогика от академичните среди. Подредбата в тематичния предпоставя отнасянето на различни произведения към една тема. Така погледът в образователния процес е в по-мащабен, а учениците ще могат да обхванат процеси не само от българската литература, но и от европейската. “Преди години се направи опит тематичното проблемно организиране да бъде наложено в кандидат-студентския изпит с около 15 тематични ядра. Така в продължение на три години кандидат-студентската концепция по български език и литература беше организирана по теми, но тъй като в училищата не се работеше по този начин, бъдещите първокурсници бяха затруднени”, обясниха пред “Труд” преподаватели от СУ “Св. Климент Охридски”. Те допълниха, че кандидатстващите са изпитвали трудности поради факта, че в училище не са имали нужната подготовка. Сподели:", "date": "2018.04.30", "title": "СКАНДАЛ! Нови промени в учебната програма, изхвърлят важни автори от програмата по български и литература"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%B8%D0%B7%D0%B1%D1%83%D1%85%D0%BD%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%D0%BA%D1%8E%D1%87%D1%83%D0%BA-%D0%BF%D0%B0%D1%80%D0%B8%D0%B6-%D0%B3%D0%BE%D1%80%D0%B8-%D1%82%D1%80%D0%B0%D1%84%D0%BE%D0%BF%D0%BE%D1%81%D1%82-news746406.html", "text": "Трафопост избухна в пламъци тази вечер. Инцидентът стана в пловдивския квартал Кючук Париж. На място е пристигнал екип на пожарната, който е потушил пламъците. “До пожара се е стигнало, след като коте е влязло в трафопоста”, съобщи читател на TrafficNews.bg Няма информация дали в момента в този район има проблеми с електрозахранването. Очаквайте подробности в ПИК! Сподели:", "date": "2018.04.30", "title": "Пожар избухна в пловдивския квартал Кючук Париж, гори трафопост"}
{"url": "http://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B2-%D1%81%D0%B8%D1%80%D0%B8%D1%8F-%D0%BF%D0%BE%D0%B7%D0%B2%D0%BE%D0%BB%D0%B8-%D0%B1%D1%83%D0%BD%D1%82%D0%BE%D0%B2%D0%BD%D0%B8%D1%86%D0%B8%D1%82%D0%B5-%D0%B4%D0%B0-%D0%BD%D0%B0%D0%BF%D1%83%D1%81%D0%BD%D0%B0%D1%82-%D0%B4%D0%B0%D0%BC%D0%B0%D1%81%D0%BA-news746396.html", "text": "Сирийските власти постигнаха споразумение с бунтовници в Дамаск за тяхното изтегляне от бежанския лагер „Ярмук“, разположен в южната част на Дамаск, докато 5 000 цивилни ще бъдат евакуирани от градовете Кефрая и Ал Фуа, предава Sputnik, цитиран от Фокус. Прилагането на договорката ще започне в понеделник, 30 април, и се очаква да приключи преди 15 май. Първият етап от договорката предвижда напускането на 1 500 цивилни. Сподели:", "date": "2018.04.30", "title": "Правителството в Сирия позволи бунтовниците да напуснат Дамаск "}
{"url": "http://pik.bg/%D0%BD%D1%8F%D0%BA%D0%BE%D0%BB%D0%BA%D0%BE-%D0%BF%D0%BE%D1%81%D0%BB%D0%B5%D0%B4%D0%BE%D0%B2%D0%B0%D1%82%D0%B5%D0%BB%D0%BD%D0%B8-%D0%B2%D0%B7%D1%80%D0%B8%D0%B2%D0%B0-%D1%81%D0%B0-%D0%B4%D0%BE%D0%BB%D0%BE%D0%B2%D0%B5%D0%BD%D0%B8-%D0%B2-%D1%81%D0%B8%D1%80%D0%B8%D1%8F-news746397.html", "text": "Reuters, цитиран от Фокус Държавната сирийска телевизия заяви в неделя, че няколко последователни взрива са доловени в провинциалния район Хама и че властите разследват случая, съобщава . Телевизията не докладва някакво местоположение за взривовете, но двама резиденти от източната част на провинцията Хама заявиха, че експлозиите са дошли от военна база, която според информациите се използва от сили подкрепени от Иран. Сподели:", "date": "2018.04.30", "title": "Няколко последователни взрива са доловени в Сирия"}
{"url": "http://pik.bg/%D0%BF%D1%80%D0%B5%D0%B2%D1%80%D1%8A%D1%89%D0%B0%D1%82-%D1%81%D0%B8%D0%BB%D0%B8%D1%82%D0%B5-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%BD%D0%B0-%D0%BA%D0%BE%D1%81%D0%BE%D0%B2%D0%BE-%D0%B2-%D0%B0%D1%80%D0%BC%D0%B8%D1%8F-news746399.html", "text": "Министерството на силите за сигурност на Косово в понеделник, 30 април, ще внесе в парламента законопроект за промяна на статута на силите за сигурност в армия, пише Gazeta Express, цитирана от Фокус. „Министерството на косовските сили за сигурност (МКСС) изпълнява своите дейности и задължения в съответствие на парламента. В момента изчакваме финансовия доклад за бюджетните разходи от Министерството на финансите, както и съгласие от Министерството за европейска интеграция с цел да се съгласува проектозакона със законодателството на Европейския съюз. В съответствие със законодателната стратегия на Парламента на Република Косово и плана за действие на МКСС, ние ще изпратим проектозакона до парламента на 30 април“, заяви за вестник „Зери“ Ибрахим Шала, директор на отдела за връзки с обществеността. Междувременно, представители на министерството на финансите заявиха, че разглеждат иска на на МКСС и че ще предоставят отговор в законовия срок. Сподели:", "date": "2018.04.30", "title": "Превръщат силите за сигурност на Косово в армия"}
{"url": "http://pik.bg/%D0%B7%D0%B0%D0%B1%D1%80%D0%B0%D0%B2%D0%B5%D1%82%D0%B5-%D0%B7%D0%B0-%D1%82%D0%B5%D0%B7%D0%B8-8-%D0%BD%D0%B5%D1%89%D0%B0-%D0%B8-%D1%89%D0%B5-%D0%B1%D1%8A%D0%B4%D0%B5%D1%82%D0%B5-%D1%89%D0%B0%D1%81%D1%82%D0%BB%D0%B8%D0%B2%D0%B8-news746405.html", "text": "Много хора смятат, че най-добрият начин да бъдат успешни е като придобият нови знания и умения. Но има и неща, които трябва да премахнете от ежедневието си, за да бъде пътят ви към успеха по-лесен. Ето 8 от навиците, за които да забравите, в търсене на по-голямо щастие: Успешните хора не се опитват да обвиняват семейството, приятелите, техния шеф или колегите си за проблемите им. Вместо това те разбират, че сами са напълно отговорни за собствения си живот и ситуация. Те гледат на това като на нещо положително, тъй като това означава, че притежават силата да подобрят живота си. Когато търсите извинение, вие лъжите себе си и това ще ви отдалечи от постигане на целите ви. Съвършенството е непостижимо, така че да се опитвате да го постигнете е загуба на време. Вместо да се притеснявате за грешки, които сте направили, или физически недостатъци, които ви притесняват, просто се съсредоточете върху опита да си, правейки по-малки стъпки. Никой не е перфектен, но всеки може да вземе решение да бъде по-добър човек. Много хора правят себе си малки, без да осъзнават – те мълчат по време на обсъжданията, въпреки че искат да кажат нещо, избягват да поемат риск и винаги мислят за най-лошия сценарий. Тази нагласа ви спира да покажете пълния си потенциал, така че го премахнете от живота си и бъдете смели, говорете, гласът на вашите мисли ще ви помогне активно да преследвате своите мечти и цели. Не може да контролирате всичко и опитвайки се да го правите, грешите. Това не може да ви помогне да бъдете успешни, но може да ви стресира, потисне и депресира. Вместо да се опитвате да контролирате всичко около вас, направете усилие да се грижите по-малко за нещата, които не можете да контролирате и се съсредоточете върху тези, които можете. Много хора имат фиксиран начин на мислене и не правят усилия да научит повече или да променят мнението си. Това ги затруднява в желанието им да станат по-успешни, защото живеят с миналото. Опитайте се да получавате нови знания и умения и не забравяйте, че винаги има какво да научите. Много хора смятат, че повечето успешни хора са се превърнали в такива за една нощ или че това е станало случайно. Късметът със сигурност може да изиграе своята роля, но не разчитайте само на него за вашия успех. В действителност успехът отнема време, затова планирайте и в бъдеще, както и мислете за изминалия ден, пише  profit.bg. Ако хората около вас са негативни или песимистични, времето, което прекарвате с тях, ще се превърне в такова. Премахнете тези хора от живота си и се обградете с оптимисти, с грижовни и амбициозни хора. Ще видите колко по-мотивирани ще бъдете да работите, ще се чувствате по-щастливи и по-малко стресирани. Много хора се боя да кажат „не“ на хората около тях, дори и да го искат. Това обикновено означава, че те в крайна сметка губят време да правят неща, които те не искат да правят и други започнат да се възползват от тях. Бъдете смели да кажете не, когато искате, само вие можете да направите пътят към мечтите си по-лек, а това няма как да стане, ако сте прекалено заети да помагате на други хора за техните мечти. Сподели:", "date": "2018.04.30", "title": "Забравете за тези 8 неща и ще бъдете щастливи "}
{"url": "http://pik.bg/%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D1%81-%D0%BD%D0%B0%D0%B4%D0%B5%D0%B6%D0%B4%D0%B8-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B4%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B8-news746401.html", "text": "Папа Франциск определи като позитивен изхода от състоялата се в петък среща на лидерите на Северна и Южна Корея и техния смел ангажимент да сключат мир. \"Ще придружа с молитвите си позитивния резултат от срещата на върха на двете Кореи в петък и поетия смел ангажимент от лидерите на двете страни да тръгнат по пътя към мира и към безядрен Корейски полуостров\", заяви папата след молитва, цитиран от БНР. Папата изрази надежда, че сътрудничеството на Пхенян и Сеул ще продължи и занапред Сподели:", "date": "2018.04.30", "title": "Папа Франциск с надежди сътрудничеството на Северна и Южна Корея да продължи"}
{"url": "http://pik.bg/%D0%BE%D1%81%D1%82%D1%8A%D1%80-%D0%B5%D0%B7%D0%B8%D0%BA-%D0%BC%D0%B5%D0%B4%D0%B2%D0%B5%D0%B4%D0%B5%D0%B2-%D0%BA%D1%8A%D0%BC-%D0%BE%D0%B1%D0%B0%D0%BC%D0%B0-%D0%B4%D0%B0-%D0%B4%D0%BE%D0%B9%D0%B4%D0%B5-%D0%B4%D0%B0-%D0%B2%D0%B8%D0%B4%D0%B8-%D1%80%D1%83%D0%B8%D0%BD%D0%B8%D1%82%D0%B5-%D0%BE%D1%82-%D1%80%D1%83%D1%81%D0%BA%D0%B0%D1%82%D0%B0-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0-news746220.html", "text": "Министър-председателят на Русия Дмитрий Медведев ехидно предложи на бившия президент на САЩ да посети Русия и да се увери как е \"рухнала\" руската икономика, съобщават руските медии. В интервю за програмата \"Съботни вести\" по тв канала \"Россия 1\" премиерът припомни думите на Обама, който през 2015 г. заяви, че благодарение на американските санкции Русия се е оказала в международна изолация, а икономиката ѝ е пропаднала \"в руини\". \"Той по някаква причина не идва у нас, а и ни обеща, че икономиката ни ще пропадне в руини. Нека дойде да види тези руини\", заяви Медведев. Руският премиер подчерта, че, независимо от противодействието на външни сили, руските власти продължават да изпълняват социалните си ангажименти, а инфлацията се задържа на ниски нива. Той обърна внимание и на устойчивия ръст на икономиката. \"За миналата година ръстът е 1,5%, за първото тримесечие на настоящата година като цяло ръстът е 2%, колкото и на промишлеността, ръстът на търговския оборот е над 2%, селското стопанство расте с 2,5%. Това е много добър общ показател\", обобщи премиерът. Той се позова и на рекордно ниските нива на безработица в страната. \"Ако говорим за състоянието на пазара на труда, то към днешния ден ние имаме най-ниската безработица в история - малко под 5%\", отбеляза Дмитрий Медведев. Сподели:", "date": "2018.04.30", "title": "ОСТЪР ЕЗИК! Медведев към Обама: Да дойде да види \"руините\" от руската икономика"}
{"url": "http://pik.bg/%D0%BC%D0%B5%D0%B4%D0%B2%D0%B5%D0%B4%D0%B5%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D0%BE%D0%B4%D0%B4%D1%80%D1%8A%D0%B6%D0%BA%D0%B0%D1%82%D0%B0-%D0%BD%D0%B0-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D0%BD%D0%B0-%D1%81%D0%B0%D1%89-news746400.html", "text": "Министър-председателят на Русия Дмитрий Медведев подкрепи идеята да се узакони като престъпление спазването на санкциите наложени от САЩ от руски граждани, заяви Медведев в интервю, пише The Moscow Times, цитира Фокус. Попитан относно предложение направено от долната камара на руския парламент за криминализиране на поддръжката на американските санкции, Медведев заяви че санкциите са насочени към унищожаването на руската социо-политическа система и нанасянето на вреда на икономиката и индивида. „Ако това е така, тогава поддръжката на тези санкции от наши граждани, трябва да бъде престъпление. Никой не трябва да има правото да поддържа тези санкции наложени от САЩ без да е заплашен от административна или наказателна отговорност“, заяви той. Дмитрий Медведев заяви още, че правителството трябва да подкрепи руските компании, пострадали от санкциите, за да не се губят работни места. Сподели:", "date": "2018.04.30", "title": "Медведев подкрепи криминализирането на поддръжката на санкциите на САЩ"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D0%B2-%D0%B0%D1%80%D0%BC%D0%B5%D0%BD%D0%B8%D1%8F-%D0%BE%D0%B1%D0%B5%D1%89%D0%B0-%D0%BF%D0%BE%D0%B4%D0%BE%D0%B1%D1%80%D1%8F%D0%B2%D0%B0%D0%BD%D0%B5-%D0%BD%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81-%D1%80%D1%83%D1%81%D0%B8%D1%8F-news746389.html", "text": "ТАСС, предава Фокус Лидерът на опозицията в Армения Никол Пашинян обеща по време на митинг в столицата Ереван, че отношенията между Армения и Русия ще се подобрят значително в бъдеще, цитиран от . „Днес имах среща с представители на Държавната Дума. И двете страни останаха с добри впечатления. Гарантирам ви, че отношенията между Армения и Русия ще растат много активно“, заяви Пашиян. Според опозиционния лидер „Армения ще действа активно с всички външни партньори.“ „Благодарение на вашите действия, авторитетът на Армения нарасна на световната сцена”, заяви той пред своите последователи. Сподели:", "date": "2018.04.30", "title": "Шефът на опозицията в Армения обеща подобряване на отношенията с Русия"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D1%81%D0%B5-%D1%8F%D0%B4%D0%BE%D1%81%D0%B0-%D1%81%D0%BF%D0%B5%D1%86%D0%B7%D0%B2%D0%B5%D0%BD%D0%BE-%D0%B7%D0%B0%D0%BF%D0%BE%D1%87%D0%B2%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%BD%D0%B0-%D0%BC%D0%BB%D0%B5%D1%87%D0%BD%D0%B8%D1%82%D0%B5-%D0%BF%D1%80%D0%BE%D0%B4%D1%83%D0%BA%D1%82%D0%B8-news746195.html", "text": "Системите за производство на суровини и храни е необходимо да бъдат адаптирани към новите екопредизвикателства и обществени очаквания. Твърдо сме решени да прекратим практиката с влагането на растителни мазнини в млечните продукти. Това заяви министърът на земеделието, храните и горите Румен Порожанов по време на откриването на Националното изложение по животновъдство в Сливен. \"Някои ферми влагат растителни мазнини, това се вижда от потребителите и компрометира качеството на българските сирена и кашкавали“, подчерта Порожанов. В началото на седмицата МЗХГ публикува за обществено обсъждане промяна в наредба, която забранява в едно и също млекопреработвателно предприятие да се преработват мляко и растителни мазнини. В документа се посочва, че фирмите трябва да изберат да работят само истински млечни продукти – с мляко или имитиращи – с растителни мазнини. \"Специализирано звено към министерството ще извършва проверки. Където има съмнение за нерегламентирано влагане на растителни мазнини в млечни продукти, там ще са екипите на министерството”, отсече министърът. Той, заедно с председателя на парламентарната комисия по земеделие и храни Десислава Танева и кмета на Сливен Стефан Радев, откриха най-голямото животновъдно изложение у нас. Сподели:", "date": "2018.04.30", "title": "ИЗВЪНРЕДНО! Министър Порожанов се ядоса: Спецзвено започва проверки на млечните продукти "}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-%D0%B7%D0%B0%D1%81%D1%82%D1%80%D0%B5%D0%BB%D1%8F%D1%85%D0%B0-%D0%B4%D0%B2%D0%B0%D0%BC%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D0%BD%D0%B0-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news746390.html", "text": "AFP, предава Фокус Израелски войници стреляха по двама палестинци в неделя, тъй като са направили опит да влязат нелегално в страната през ивицата Газа, убивайки и двамата, съобщиха от армията на Израел, цитирани от . „Два обекта направиха опит за нелегално навлизане в Израел през южната част на ивицата Газа и за разрушаване на целостта на граничната ограда“, написаха от армията в пост в социалната мрежа „Туитър“. „В отговор военнослужещи от армията на Израел са стреляли по тях. И двамата са загинали.“ Сподели:", "date": "2018.04.30", "title": "Израелски войници застреляха двама палестинци на границата на ивицата Газа"}
{"url": "http://pik.bg/%D0%BE%D0%BF%D0%B8%D1%82-%D0%B7%D0%B0-%D0%BF%D1%80%D0%B5%D0%B2%D1%80%D0%B0%D1%82-%D0%B4%D0%B5%D1%82%D1%80%D0%BE%D0%BD%D0%B8%D1%80%D0%B0%D1%82-%D0%BC%D1%8A%D1%81%D0%BA-%D0%BE%D1%82-%D1%88%D0%B5%D1%84%D1%81%D0%BA%D0%BE%D1%82%D0%BE-%D0%BC%D1%83-%D0%BC%D1%8F%D1%81%D1%82%D0%BE-%D0%B2-%D1%82%D0%B5%D1%81%D0%BB%D0%B0-news746258.html", "text": "На годишна среща на управителния съвет на акционерите на \"Тесла\" се гласува предложение, което може да свали Илън Мъск от неговата позиция. Мъск е един от създателите на компания и сега е неин изпълнителен директор. Дзин Джао, който има 12% от акциите, е направил предложението. Той го обоснова с това, че държейки двете позиции на собственик и на изпълнителен директор към момента, Мъск повече пречи на компанията, отколкото да й помага, особено в момент на криза като сега. ”Независим ръководител на борда на акционерите е преобладаваща практика на международните пазари, като Обединеното кралство например. Вече и в САЩ някои от големите компании имат независим директор на борда. \"Тесла\" не трябва да е изключение от това”, смята Джао. Той също така допълни, че Мъск е част и от \"СоларСити\", както и от \"СпейсЕкс\", и не може да бъде определен като независим управител. \"СоларСити\" е компания снабдител на \"Тесла\", специализирана в изработването и поддържането на соларни системи. \"СпейсЕкс\" е частна американска компания за авиокосмическо производство и космически транспортни услуги, основана от Мъск през 2002 година. \"Тесла\" бе поискана от акционерите си и миналата година, за да се добавят независими членове на борда. Но искането Мъск да се откаже от позицията си е стъпка пред предишните промени. Съветът иска от акционерите да гласуват против това предложение и издаде изявление, призоваващо за лоялност към Мъск: \"Управителният съвет вярва, че успехът на компанията досега не би бил възможен, ако съветът беше ръководен от друг директор, който няма гледната точка на Елон Муск за бизнеса на компанията\". Сподели:", "date": "2018.04.30", "title": " ОПИТ ЗА ПРЕВРАТ! Детронират Мъск от шефското му място в \"Тесла\"?"}
{"url": "http://pik.bg/%D0%BF%D0%BE%D0%B6%D0%B0%D1%80-%D0%B8%D0%B7%D0%BF%D0%B5%D0%BF%D0%B5%D0%BB%D0%B8-%D0%BC%D0%B0%D0%B3%D0%B0%D0%B7%D0%B8%D0%BD-%D0%B7%D0%B0-%D0%B4%D1%80%D0%B5%D1%85%D0%B8-%D0%B2%D1%82%D0%BE%D1%80%D0%B0-%D1%83%D0%BF%D0%BE%D1%82%D1%80%D0%B5%D0%B1%D0%B0-news746391.html", "text": "Магазин за дрехи втора употреба в Берковица е бил унищожен при пожар, съобщиха от Областната дирекция на МВР в Монтана. Пламъците се разразили около 03:19 часа в събота. Докато пожарникарите пристигнат, огънят изпепелил 50 квадратни метра сграда и оборудването в нея. Стоката в магазина е изгоряла напълно - около 1 тон дрехи. Наемателят на мястото е фирма с 26-годишен управител от Берковица. Пожарът е засегнал и няколко от витрините на съседен магазин. Причините за инцидента се изясняват. Сподели:", "date": "2018.04.30", "title": "Пожар изпепели магазин за дрехи втора употреба "}
{"url": "http://pik.bg/%D0%BB%D0%BE%D0%B4%D0%BA%D0%B0-%D1%81-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%BA%D1%80%D0%B0%D0%B9-%D0%B0%D0%BB%D0%B6%D0%B8%D1%80-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-news746366.html", "text": "Най-малко 15 африкански мигранти са загинали днес, когато лодката, с която опитвали да достигнат Европа, се преобърнала край Алжир, съобщи бреговата охрана, цитирана от Ройтерс. Бреговата охрана и граждански служби спасили 19 от 34-те души, пътували с лодката. Инцидентът е станал край брега на Оран, град на около 450 км западно от столицата Алжир, посочи представител на властите пред телевизия \"Енахар\". По думите му съдът е отплавал от Мароко. Не се съобщават подробности за националността на мигрантите. Алжирското министерство на вътрешните работи посочи миналата седмица, че страната отчита приток на нелегални мигранти от страните в Субсахарска Африка, след като Европа затрудни отпътуването на лодки от Либия и други държави. Сподели:", "date": "2018.04.30", "title": "Лодка с мигранти се обърна край Алжир, има загинали"}
{"url": "http://pik.bg/%D0%BA%D1%80%D0%B0%D0%B9-%D0%BD%D0%B0-%D1%80%D0%B5%D1%86%D0%B5%D0%BF%D1%82%D0%B8%D1%82%D0%B5-%D0%BA%D1%8A%D0%BC-%D0%BD%D0%B7%D0%BE%D0%BA-%D0%BD%D0%B0%D0%BF%D0%B8%D1%81%D0%B0%D0%BD%D0%B8-%D0%BD%D0%B0-%D1%80%D1%8A%D0%BA%D0%B0-news746380.html", "text": "Край на рецептите за лекарства по Здравна каса, написани на ръка. Лекарите вече са задължени да ги попълват електронно и да ги разпечатват за пациентите. Оказва се обаче, че на места това е невъзможно, а рецептите, които са написани на ръка, не трябва да се изпълняват от аптеките. Ще останат ли болните без лекарства? Д-р Павлина Калчева е личният лекар на четири села още от 1988 г. Основният кабинет е в здравната служба в село Михалич, където освен, че работи, също и живее. Има близо 1000 пациенти и обикаля селата с училищен автобус или с автомобил на познат. Всеки път носи документи, спешна аптечка, глюкомер, апарат за кръвно, касов апарат и кардиограф, което прави невъзможно носенето на компютър и принтер. Затова д-р Калчева продължава да пише рецепти на ръка и вече има проблеми в местни аптеки, съобщи БТВ. От Здравната каса обясняват, че промяната е заложена от лекарския съюз с поет ангажимент да се изпълнява от всички. Те допълват, че изписването на лекарствата така или иначе е съпроводено с амбулаторен лист, който отдавна се попълва електронно и се разпечатва за подпис от пациента. От Фармацевтичния съюз пък твърдят, че промяната противоречи на наредбата за предписване и отпускане на лекарства, в която електронното попълване и разпечатване на рецепта е възможност, а не задължение. Това създава ситуация, в която ако в аптеката някой дойде с рецепта на ръка, аптеката не би следвало да я върне. Също така е спорно дали има санкции за аптеката ако отпусне лекарствата по нея, твърдят фармацевтите. Общото мнение е, че електронизацията така или иначе трябва да се случи. Въпросът е как и дали ще помогне на лекари като д-р Калчева в работата, защото желаещи да заемат местата им няма. Сподели:", "date": "2018.04.30", "title": "Край на рецептите към НЗОК написани на ръка"}
{"url": "http://pik.bg/%D0%BF%D0%BB%D0%B0%D1%88%D0%B5%D1%89%D0%BE-%D0%B8%D0%B7%C4%B8yc%D1%82%D0%B2e%D0%BD%D0%B8%D1%8F%D1%82-%D0%B8%D0%BD%D1%82e%D0%BBe%C4%B8%D1%82-%D0%BCo%D0%B6e-%D0%B4a-%D0%BFpe%D0%B4%D0%B8%D0%B7%D0%B2%D0%B8%C4%B8a-%D1%8F%D0%B4pe%D0%BDa-%D0%B2%D0%BE%D0%B9%D0%BD%D0%B0-news746386.html", "text": "Изĸycтвeният интeлeĸт би мoгъл дa дoвeдe дo ядpeнa вoйнa дo 2040 г. Toй мoжe дa пoдĸoпae гeoпoлитичecĸaтa cтaбилнocт и дa пpeмaxнe cтaтyтa нa ядpeнитe opъжия ĸaтo cpeдcтвo зa възпиpaнe, твъpди изcлeдoвaтeлcĸи дoĸлaд нa aмepиĸaнcĸия мoзъчeн тpъcт RАND Соrроrаtіоn, съобщавa money.bg Дoĸaтo миpът ce зaпaзвa oт дeceтилeтия блaгoдapeниe нa cxвaщaнeтo, чe вcяĸa ядpeнa aтaĸa мoжe дa пpeдизвиĸa гapaнтиpaнo взaимнo yнищoжeниe, пoтeнциaлът нa изĸycтвeния интeлeĸт и мaшиннoтo oбyчeниe дa пpeдпpиeмaт вoeнни дeйcтвия мoжe дa oзнaчaвa, чe гapaнциятa зa cтaбилнocт ce paзпaдa. Изcлeдoвaтeлитe, ĸoитo ocнoвaвaт дoĸлaдa cи нa cepия oт ceминapи c eĸcпepти, cмятaт, чe в бъдeщe изĸycтвeният интeлeĸт мoжe дa нacъpчи xopaтa дa взeмaт ĸaтacтpoфaлни peшeния. Πoдoбpeниятa в ceнзopнaтa тexнoлoгия нaпpимep мoгaт дa дoвeдaт дo yнищoжaвaнe нa oтвeтни cили ĸaтo пoдвoдни и мoбилни paĸeти. Изĸycтвeният интeлeĸт мoжe дa изĸyши нapoдитe дa нaнecaт пpeвaнтивeн yдap cpeщy дpyгa нaция, зa дa cпeчeлят пpeгoвopнa cилa, дopи aĸo нямaт нaмepeниe дa извъpшaт aтaĸa, cмятaт изcлeдoвaтeлитe. \"Hяĸoи eĸcпepти ce oпacявaт, чe пoвишeнoтo дoвepиe в изĸycтвeния интeлeĸт мoжe дa дoвeдe дo нoви видoвe ĸaтacтpoфaлни гpeшĸи\", ĸaзa Aндpю Лoн, cъaвтop нa дoĸлaдa и acoцииpaн инжeнep в RАND. \"Bъзмoжнo e дa имa нaтиcĸ дa ce изпoлзвa изĸycтвeн интeлeĸт, пpeди дa e тexнoлoгичнo зpял, или дa ce oĸaжe пoдaтлив нa cъзнaтeлнa пoдpивнa дeйнocт. Cлeдoвaтeлнo пoддъpжaнeтo нa cтpaтeгичecĸa cтaбилнocт пpeз cлeдвaщитe дeceтилeтия мoжe дa ce oĸaжe изĸлючитeлнo тpyднo и вcичĸи ядpeни cили тpябвa дa yчacтвaт в paзвивaнeтo нa инcтитyции, зa дa ce oгpaничи ядpeния pиcĸ\", oбяcнявa Лoн. Дoĸлaдът нa RАND пoдчepтaвa oпacнocтитe oт изпoлзвaнeтo нa изĸycтвeн интeлeĸт зa взeмaнe нa вoeнни peшeния, a нe зaплaxaтa oт aвтoнoмни дpoни и дpyги т.нap. \"poбoти yбийци\". Изcлeдoвaтeлитe дaвaт зa пpимep фaлшивa тpeвoгa зa ядpeн инцидeнт пpeз 1983 г., пpeдyпpeдитeлeн paзĸaз зa paзвитиeтo нa изĸycтвeния интeлeĸт cлeд Cтyдeнaтa вoйнa. Πpeз 1983 г. бившият cъвeтcĸи вoeнeн oфицep Cтaниcлaв Πeтpoв зaбeлязвa пpeдyпpeждeниe oт ĸoмпютpитe, чe CAЩ ca пycнaли няĸoлĸo paĸeти. Πeтpoв paзбиpa, чe тpeвoгaтa e фaлшивa и нe пpeдпpиeмa oтвeтни дeйcтвия. Πo-ĸъcнo e oбявeн зa чoвeĸa, ĸoйтo cпacявa cвeтa oт ядpeнo oпycтoшeниe. \"Bpъзĸaтa мeждy ядpeнaтa вoйнa и изĸycтвeния интeлeĸт нe e нoвa, вcъщнocт двeтe имaт eднa пpeплeтeнa иcтopия. Гoлямa чacт oт paннoтo paзвитиe нa изĸycтвeния интeлeĸт бeшe нaпpaвeнo в пoдĸpeпa нa вoeннитe ycилия или нa вoeннитe цeли\", пocoчвa Eдyapд Гaйcт, cъaвтop нa дoĸлaдa и пoлитичecĸи изcлeдoвaтeл в RАND. Mнoгo бизнec лидepи и eĸcпepти пpeдyпpeдиxa зa пocлeдcтвиятa oт yпoтpeбaтa нa изĸycтвeн интeлeĸт във вoeннa oбcтaнoвĸa. Изпълнитeлният диpeĸтop нa Теѕlа и ЅрасеХ Илън Mъcĸ бeшe cpeд 100-тe eĸcпepти пo изĸycтвeн интeлeĸт, ĸoитo пpизoвaxa OOH дa пpeдoтвpaти paзвитиeтo нa cмъpтoнocни aвтoнoмни opъжия. Mъcĸ пpeдyпpeди, чe тexнoлoгиятa мoжe дa cъздaдe \"бeзcмъpтeн диĸтaтop, oт ĸoйтo ниĸoгa нe мoжeм дa избягaмe\" и чe тexнoлoгиятa мoжe дa дoвeдe дo Tpeтa cвeтoвнa вoйнa. Фaлшивaтa ядpeнa тpeвoгa пpeз 1983 г. Сподели:", "date": "2018.04.30", "title": "ПЛАШЕЩО! Изĸycтвeният интeлeĸт мoжe дa пpeдизвиĸa ядpeнa война"}
{"url": "http://pik.bg/%D0%BC%D1%8A%D1%84%D0%B8%D0%BD%D0%B8-%D1%81-%D0%BB%D0%BE%D0%BA%D1%83%D0%BC-%D0%B8-%D1%81%D0%BB%D0%B0%D0%B4%D0%BA%D0%BE-%D0%BE%D1%82-%D1%8F%D0%B3%D0%BE%D0%B4%D0%B8-news253453.html", "text": "Необходими продукти Вижте начина на приготвяне 2 яйца 3/4 ч.ч. олио 1/2 кофичка кисело мляко 1/2 ч.л. сода за хляб 1/2 ч.л. бакпулвер 1 ч.ч захар брашно за кексово тесто 1/2 кутия локум сладко от питомни ягоди орехи за украса Сподели:", "date": "2018.04.30", "title": "Мъфини с локум и сладко от ягоди "}
{"url": "http://pik.bg/%D1%83%D1%87%D0%B8%D1%82%D0%B5%D0%BB%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%BE%D1%82%D0%BF%D0%B0%D0%B4%D0%B0%D1%82-%D0%B0%D0%B2%D1%82%D0%BE%D1%80%D0%B8-%D0%B2-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B0%D1%82%D0%B0-%D0%B7%D0%B0-11-%D0%B8-12-%D0%BA%D0%BB%D0%B0%D1%81-news746365.html", "text": "Оказва се, че в новите учебни програми за 11 и 12 клас образователното министерство пак пробва експерименти. Поемата \"Септември\" на Гео Милев слиза от 12 в 10 клас. В 11 клас като автор се появява Никола Фурнаджиев със \"Сватба\". Автори и произведения от 11 и 12 клас разменят местата си, за да отговорят на тематичността. Произведенията са силно редуцирани. В 12 клас ще се учат и съвременни автори като Христо Фотев, Борис Христов и Виктор Пасков.Отпада автор като Емилиян Станев. Отпадат и фейлетоните на Алеко Константинов. В 11 клас те са заменени от \"Бай Ганьо на гости\". това показва сравнението на старите и новите учебни програми по литература от 11 и 12 клас след като Просветното министерство публикува за обсъждане новите предложения за последните два класа. Новите планове на МОН да променят учебното съдържание, да сменят автори и произведения, отново предизвикаха недоволството на учителите, предаде БНТ. Както и досега ще се учат само български автори. Най-голямата промяна е, че тези автори ще се изучават не хронологично както досега, а тематично чрез съдържание като любов, смърт и природа. Този начин на преподаване не е добър и ще затрудни учениците, категорични са обаче учителите. Обяснението на МОН е, че промяната се налага заради новия закон, в който има \"втори гимназиален етап\". Според експертите на министерството така учениците щели да влязат в дълбочина на емблематични произведения и да ги анализират. Според учители обаче, подходът ще ги затрудни. Сподели:", "date": "2018.04.30", "title": "Учители на протест: Отпадат автори в литературата за 11 и 12 клас"}
{"url": "http://pik.bg/%D0%BF%D0%BE%D0%BA%D0%B0%D0%BD%D0%B0-%D0%BC%D0%B5%D1%80%D0%BA%D0%B5%D0%BB-%D0%B3%D0%BE%D1%82%D0%B2%D0%B8-%D0%B3%D0%BE%D0%BB%D1%8F%D0%BC%D0%B0-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%BD%D0%B0-%D1%82%D1%80%D1%8A%D0%BC%D0%BF-news746385.html", "text": "Канцлерът на Германия Ангела Меркел е поканила американския президент Доналд Това разкри в. \"Билд\". Източници на таблоида коментират, че поканата е била отправена в петък по време на срещата на Меркел с Тръмп. По време на разговора германският канцлер посочила, че американския президент разположен в провинция Рейнланд - Пфалц. В момента е известно, че дядото на Доналд Тръмп - Фридрих Трумп в градчето Калщадт през 1869 г., а през 1885 г. емигрира в САЩ. Меркел посети Вашингтон в опит да договори с Тръмп Тръмп да се срещне със свои роднини в Германия. може да се види със свои роднини от град Калщадт, запазване на търговските споразумения и сделката с Иран. Сподели:", "date": "2018.04.30", "title": "ПОКАНА! Меркел готви голяма изненада на Тръмп"}
{"url": "http://pik.bg/%D0%B2%D0%BE%D0%B9%D0%BD%D0%B0%D1%82%D0%B0-%D0%B5-%D0%B1%D0%B5%D0%B7%D0%BC%D0%B8%D0%BB%D0%BE%D1%81%D1%82%D0%BD%D0%B0-%D1%81%D1%8A%D1%8E%D0%B7%D1%8A%D1%82-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F---%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8-%D0%B0%D1%80%D0%B0%D0%B1%D1%81%D0%BA%D0%B8-%D0%B5%D0%BC%D0%B8%D1%80%D1%81%D1%82%D0%B2%D0%B0-%D0%BD%D0%B0%D0%B1%D0%B8%D1%80%D0%B0-%D0%B1%D0%BE%D0%B9%D1%86%D0%B8-%D0%B4%D0%B0-news746379.html", "text": "турския консервативен ежедневник Yeni Safak, цитирани от \"Фокус\". Съюзът Саудитска Арабия - Обединени арабски емирства предлага месечна заплата от хиляда долара на желаещите да се включат в планирани „Арабски сили“, които се създават, за да защитават терористите от Работническата партия на Кюрдистан (ПКК) в североизточна Сирия, пише електронното издание на Агенти на разузнаванията на Саудитска арабия и ОАЕ на място използват подхода на моркова и пръчката, пише турският вестник, за да се опитат да принудят членовете на сирийската опозиция да се включат в планираната 50-хилядна армия, която трябва да бъде обучена от американски инструктори в района на града Хасака и Йордания. В момента продължават усилията за намиране на наемници в провинциите Хасака, Дейр-ез-Зор, Хомс, Дераа, Дамаск, Алепо, Идлиб, Тартус и Латакия, обяснява Yeni Safak. С приоритет са мъжете с боен опит, но се твърди, че дори и младежите новобранци могат да се включат в проекта. За формирането на „Арабските сили“ е отделен бюджет от 40 милиона долара и целта е те да защитят ПКК. Освен това има планове за набиране на наемници от африканските страни и най-вече Египет, за да се уреди и тяхно присъствие в Сирия, което засега не е факт. Саудитското разузнаване, твърди се в материала на турското издание, работи усилено, за да защити ПКК и да обезпечи съществуване от терористически коридор в Северна Сирия. Специалистите, запознати с разположението на силите на бойното поле, провеждат групови и индивидуални изслушвания. Те разпространяват анти-турска риторика в опит да омаловажат победите, постигнати по време на операциите „Щита на Ефрат“ и „Маслинова клонка“. Някои членове на опозицията и техните семейства дори са заплашвани с убийство. Най-мащабната дейност зад създаването на „Арабски сили“, чиято цел е да защити ПКК, се осъществяват в района на Дамаск, коментира турското издание. Към сирийските опозиционни сили е отправена оферта да бъдат евакуирани в Йордания, която е отхвърлена от всички групировки в района. През последните два месеца, обаче, 40 изтъкнати командири са убити в Идлиб, както и в други райони, контролирани от опозицията. Сподели:", "date": "2018.04.30", "title": "ВОЙНАТА Е БЕЗМИЛОСТНА! Съюзът Саудитска Арабия - Обединени арабски емирства набира бойци да защитават кюрдите"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B7%D0%B0%D0%BF%D0%BB%D0%B0%D1%88%D0%B8-%D1%81%D1%8A%D1%81-%D1%81%D0%BF%D0%B8%D1%80%D0%B0%D0%BD%D0%B5-%D0%BD%D0%B0-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B7%D0%B0%D1%80%D0%B0%D0%B4%D0%B8-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%B3%D1%80%D0%B0%D0%BD%D0%B8%D1%87%D0%BD%D0%B0%D1%82%D0%B0-news746388.html", "text": "Президентът на САЩ Доналд Тръмп заплаши със спиране на работата на правителството по-късно през годината, ако Конгресът не одобри достатъчно финансиране за гранична сигурност, включително финансирането на стената по границата с Мексико, пише Voice of America, цитиран от Фокус. Миналия месец, Тръмп подписа бюджет от 1.3 трилиона долара, който ще позволи на правителството да работи до края на Септември. Говорейки по време на митинг в събота в Мичиган, президентът заяви, че гласуването за бюджет в Конгреса ще бъде на 28 септември, но ако в него не присъства финансиране за стената, той няма да подпише бюджета. „Имаме нужда от стената. Ще я построим цялата“, заяви Тръмп пред тълпата. „Стената е започната. Получихме 1.6 милиарда долара. На 28 септември ще има ново гласуване за бюджета и ако в него не присъства граничната сигурност, няма да имаме избор. Ще спрем работата на държавата, защото имаме нужда от гранична сигурност.“ Сподели:", "date": "2018.04.30", "title": "Тръмп заплаши със спиране на работата на правителството заради финансирането на граничната сигурност"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D1%83%D0%B7%D0%B1%D0%B5%D0%BA%D0%B8%D1%81%D1%82%D0%B0%D0%BD-%D1%89%D0%B5-%D0%B3%D0%BE%D0%B2%D0%BE%D1%80%D0%B8-%D0%B2-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F-%D0%B8%D0%BC-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-news746392.html", "text": "Президентът на Турция Реджеп Тайип Ердоган пристигна в неделя в столицата на Узбекистан Ташкент за тридневна официална визита, предава Anadolu Agency, цитирана от Фокус. Турският президент беше посрещнат от премиера на Узбекистан Абдула Арипов, външния министър Абдулазиз Камилов, кмета на Ташкент и турския посланик в Ташкент, на международното летище в столицата. По време на визитата се очаква Ердоган да обсъжда двустранните икономически и политически отношения с президента на Узбекистан Шавкат Мирзийоев. Реджеп Ердоган ще направи обръщение в Парламента на Узбекистан и ще посети бизнес форум между Турция и Узбекистан заедно с Мирзийоев. Турският президент е придружен от голяма делегация включваща жена му Емине Ердоган, външният министър Мевлют Чавушоглу и редица други министри от кабинета му. Сподели:", "date": "2018.04.30", "title": "Ердоган пристигна в Узбекистан, ще говори в националния им парламент"}
{"url": "http://pik.bg/%D0%B6%D0%B5%D0%BD%D0%B8%D1%82%D0%B5-%D0%BF%D1%80%D0%B5%D0%B4%D0%BF%D0%BE%D1%87%D0%B8%D1%82%D0%B0%D1%82-%D0%BC%D1%8A%D0%B6%D0%B5-%D1%81%D1%8A%D1%81-%D1%81%D0%B8%D0%BB%D0%BD%D0%BE-%D1%80%D1%8A%D0%BA%D0%BE%D1%81%D1%82%D0%B8%D1%81%D0%BA%D0%B0%D0%BD%D0%B5-news746395.html", "text": "Мъжете със силно ръкостискане имат по-големи шансове за брак. До този извод са стигнали медици от Колумбийския университет в САЩ. Тяхното изследване е публикувано от списанието SSM-Population Health. В него са участвали 5000 души, родени между 1923 и 1948 г. С помощта на динамометър е измерена силата на ръкостискането на доброволците. След това учените са проучили данните за семейния живот на участниците в изследването. Установено е, че хората със слаба хватка значително по-рядко сключват брак, отколкото доброволците със силно ръкостискане, предава Нова. „Нашите резултатите показват, че жените предпочитат партньори, които дават да се разбере, че са силни и здрави“, заяви авторът на изследването професор Вегард Скирбек. По-рано учени от университета в Манчестър установиха, че хората със силно ръкостискане в зряла възраст имат развита памет и се отличават с умствени способности. Сподели:", "date": "2018.04.30", "title": "Жените предпочитат мъже със силно ръкостискане"}
{"url": "http://pik.bg/%D0%BC%D0%B0%D0%B9%D0%BA-%D0%BF%D0%BE%D0%BC%D0%BF%D0%B5%D0%BE-%D0%B2-%D1%80%D0%B8%D1%8F%D0%B4-%D0%BD%D1%83%D0%B6%D0%BD%D0%BE-%D0%B5-%D0%B5%D0%B4%D0%B8%D0%BD%D1%81%D1%82%D0%B2%D0%BE-%D0%B2-%D0%B7%D0%B0%D0%BB%D0%B8%D0%B2%D0%B0-news746394.html", "text": "Държавният секретар на САЩ Майк Помпео изтъкна днес необходимостта от единство в Залива при кратко посещение в Саудитска Арабия, съобщи \"Ройтерс\", цитирана от БТА. заяви Помпео на съвместна пресконференция със саудитския си колега Адел ал Джубейр. добави държавният секретар на САЩ, цитиран от ДПА. Помпео обеща на пресконференцията, че Вашингтон няма да пренебрегне и мащаба на предполагаемия \"ирански тероризъм\". Държавният секретар обвини Техеран в дестабилизиране на Близкия изток, повтаряйки обвиненията, отправяни от Рияд. заяви на същата пресконференция министър Ал Джубейр, цитиран от \"Франс прес\". добави той, препоръчвайки и да се наложат повече санкции срещу Иран заради \"нарушенията му на международни решения за балистичните ракети, подкрепата му за тероризма и намесата му във вътрешните работи на страните от региона\". Саудитска Арабия, Обединените арабски емирства, Бахрейн и Египет прекъснаха връзките си с Катар през юни миналата година, обвинявайки малкото емирство в подкрепа на тероризма и сближаване с шиитски Иран, големия регионален противник на сунитската Саудитска Арабия. Доха отхвърля обвиненията и твърди, че тези страни целят да ограничат катарския суверенитет, припомня \"Ройтерс\". По-рано днес Помпео, който пристигна снощи в Рияд, се срещна със саудитския крал Салман, предаде \"Асошиейтед прес\". След срещите в Саудитска Арабия американският топ дипломат се отправя към Израел. Очаква се на 12 май президентът на САЩ Доналд Тръмп да обяви дали ще САЩ ще се оттеглят от споразумението, както се зарече. Помпео уверява, че президентът все още не е взел решение, отбелязва \"Франс прес\". Тръмп и израелският премиер Бенямин Нетаняху са сред най-яростните противници на сделката от 2015 година, допълва ДПА. \"Ще обсъдим развитието в региона, засилващата се агресия на Иран и разбира се ядреното споразумение, за което скоро ще бъде взето решение\", заяви днес Нетаняху, наричайки Помпео \"истински приятел на Израел\". Техеран неведнъж е подчертавал, че споразумението не подлежи на преразглеждане и ако САЩ се оттеглят от него, Иран ще предприеме ответни мерки, припомня ТАСС. Сподели:", "date": "2018.04.30", "title": "Майк Помпео в Рияд: Нужно е единство в Залива!"}
{"url": "http://pik.bg/%D1%80%D0%B0%D0%BA%D0%B5%D1%82%D0%B8-%D0%BF%D0%BE%D1%80%D0%B0%D0%B7%D0%B8%D1%85%D0%B0-%D0%B2%D0%BE%D0%B5%D0%BD%D0%BD%D0%B8-%D0%B1%D0%B0%D0%B7%D0%B8-%D0%B2-%D0%BE%D0%BA%D0%BE%D0%BB%D0%BD%D0%BE%D1%81%D1%82%D0%B8%D1%82%D0%B5-%D0%BD%D0%B0-%D1%85%D0%B0%D0%BC%D0%B0-%D0%B8-%D0%B0%D0%BB%D0%B5%D0%BF%D0%BE-news746410.html", "text": "Сирийската армия съобщи, че ракети са поразили няколко военни бази в околностите на Хама и Алепо, предаде Ройтерс, като се позова на държавната телевизия. Според телевизията ракетните атаки са били извършени в 22,30 часа местно време. По-рано тя съобщи, че последователни експлозии са били чути в селски район на провинция Хама и че властите разследват причините, предава БНР. Мониторинговата организация и източници, близки до сирийското правителство, казаха, че експлозии са разтърсили късно снощи ирански и сирийски военни бази в Централна Сирия, предаде ДПА. Базираният във Великобритания Сирийски център за наблюдение на човешките права съобщи за ракетен обстрел, насочен срещу сирийска военна база близо до Салхаб, източно от Хама, където са разположени ирански сили. За момента не е ясно кой е отговорен за атаките. Сподели:", "date": "2018.04.30", "title": " Ракети поразиха военни бази в околностите на Хама и Алепо"}
{"url": "http://pik.bg/%D1%84%D1%80%D0%B5%D0%BD%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B8%D0%B7%D0%BE%D0%B2%D0%B0%D0%B2%D0%B0-%D0%B7%D0%B0-%D0%B8%D0%B7%D0%B1%D0%BE%D1%80%D0%B8-%D0%B2-%D0%BB%D0%B8%D0%B1%D0%B8%D1%8F-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news746402.html", "text": "Либия трябва да проведе избори до края на годината, призова френският министър на външните работи Жан-Ив Льо Дриан. Той допълни, че бързият изборен процес трябва да бъде последван от обединение на различните военни формирования в Либия. \"Франция има цялостен изглед над ситуацията в Либия. Ние изразяваме подкрепата си за пратеника на ООН за страната, Гасан Салам, който желае да достигне политическо обединение възможно най-скоро. Също така необходимоста от бърз изборен процес, преди края на годината. След това да се гарантира, че всички елементи на военните формирования са обединени, за да може Либия да установи отново сигурността, от която се нуждае\", посочи той, цитиран от БНР. Провеждането на избори в Либия остава голямо предизвикателство на фона на разделението между военните и политическите фракции. Съперничещите правителства в страната са заявили властта си след резултата от оспорваното гласуване през 2014 г. Сподели:", "date": "2018.04.30", "title": "Френски министър призовава за избори в Либия до края на годината"}
{"url": "http://pik.bg/%D1%82%D1%80%D1%8A%D0%BC%D0%BF-%D0%BD%D0%B5-%D0%B5-%D1%80%D0%B5%D1%88%D0%B8%D0%BB-%D0%BA%D0%B0%D0%BA%D0%B2%D0%B0-%D1%89%D0%B5-%D0%B5-%D1%81%D1%8A%D0%B4%D0%B1%D0%B0%D1%82%D0%B0-%D0%BD%D0%B0-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-%D0%B8%D1%80%D0%B0%D0%BD-news746404.html", "text": "Президентът Доналд Тръмп още не е взел решение за съдбата на ядреното споразумение с Иран, заяви неговият съветник по националната сигурност Джон Болтън, цитиран от Франс прес. Тръмп трябва да обяви на 12 май дали ще \"скъса\" споразумението, подписано през юли 2015 г. след продължителни и трудни преговори. \"Президентът проучва предложението на френския му колега Еманюел Макрон за започване на преговори за ново споразумение с по-голям обхват\", добави Болтън. Сподели:", "date": "2018.04.30", "title": "Тръмп не е решил каква ще е съдбата на ядреното споразумение с Иран "}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%82%D1%83%D1%80%D1%86%D0%B8%D1%8F-%D0%B5-%D0%B2-%D0%BF%D0%BE%D0%B2%D1%80%D0%B0%D1%82%D0%B5%D0%BD-%D0%BC%D0%BE%D0%BC%D0%B5%D0%BD%D1%82-news746407.html", "text": "Турция е в \"повратен момент\" с въвеждането на президентска система на управление, заяви президентът Реджеп Ердоган пред членове на своята Партия на справедливостта и развитието. По думите му, проучванията сочат, че създадената предизборна коалиция между неговата партия и Партията на националистическото действие е \"доста напред\", предава БНР. Ердоган похвали \"решителните\" операции на турската армия в продължаващата офанзива в района на Африн в Северна Сирия и в някои части на Северен Ирак и се закани, че правителството няма да позволи на Кюрдската работническа партия и движението ФЕТО \"да разделят\" Турция. В изказването си той засегна и предстоящата си визита в Сеул през идната седмица, откроявайки значението й в момент \"на огромни развития\" на Корейския полуостров. Сподели:", "date": "2018.04.30", "title": "Ердоган: Турция е в повратен момент"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D0%BD%D0%B0%D0%BA%D0%B0%D1%80%D0%B0%D0%BC%D0%B5-%D0%BD%D1%8F%D0%BA%D0%BE%D0%B3%D0%BE-%D0%B4%D0%B0-%D1%81%D0%B5-%D0%B2%D0%BB%D1%8E%D0%B1%D0%B8-%D0%B2-%D0%BD%D0%B0%D1%81-news746420.html", "text": "Много често се случва да си харесаме някой, който обаче не дава признаци да е взаимно. В тези моменти не се отчайвайте! Има хитринки и трикове, които могат да привлекат дългосрочно вниманието на даден човек и да го накарат да се замисли много за вас и отношенията ви. Представяме ви топ 7 на изпробваните трикове, с които да накарате някой да се влюби във вас. Не е нужно да се опитвате да копирате всичко, но се фокусирайте върху нещата, които харесва, за да създадете общо между вас. Може да не го осъзнаваме, но в природата ни е да търсим човек, с когото имаме общи интереси и дори правим еднакви изражения на лицето. Колкото повече време прекарате с един човек, толкова повече общи неща ще имате. След като привлечете вниманието му, постарайте се да си прекарвате страхотно заедно. По този начин ще създадете себе си като образ на човек, с който може да се забавлява и да разпуска. След като започнете да излизате и видите, че на обектът на вашите желания му харесва да е във вашата компания, изчезнете за няколко дни. По този начин ще засилите усещането, че без вас всичко е една идея по-неприятно и ще провокирате искане да ви търси. Всички обичаме да усещаме, че сме желани. Причината е проста – ако някой поиска вашия съвет или помощ, дори за нещо малко, ще ви накара да се чувствате по-добре. Разчитайте на човека, когото харесвате и му покажете, че и той може да разчита на вас. Всеки човек, който знае какво иска, какво харесва и какво търси, е привлекателен. По този начин показвате, че сте си самодостатъчни и в действителност можете да се оправяте сами. Оценката да изберете точно този човек е дори по-висока в тези ситуации, тъй като му показвате, че той е значим. По-сексапилно и привлекателно нещо от увереността е само чувството за хумор. Смейте се на общи шеги и покажете, че можете да се забавлявате. По този начин ще се превърнете в човека, който носи щастие с присъствието си и внася не просто настроение, но и забавление. Това би трябвало да се подразбира, но се оказва, че често се пренебрегва. Бъдете добър приятел и докажете, че може да се разчита на вас. Всяка една връзка е дълготрайна, ако изградите приятелство преди това, пише тийн проблем. Сподели:", "date": "2018.04.30", "title": "Ето как да накараме някого да се влюби в нас"}
{"url": "http://pik.bg/%D0%BF%D0%B5%D1%82%D1%8A%D1%80-%D0%BA%D1%83%D1%80%D1%83%D0%BC%D0%B1%D0%B0%D1%88%D0%B5%D0%B2-%D0%BD%D0%B0%D0%B4%D1%8F%D0%B2%D0%B0%D0%BC-%D1%81%D0%B5-%D1%81%D1%80%D0%B5%D1%89%D0%B0%D1%82%D0%B0-%D0%B7%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%B1%D0%B0%D0%BB%D0%BA%D0%B0%D0%BD%D0%B8-%D0%B4%D0%B0-%D0%BD%D0%B5-%D0%B1%D1%8A%D0%B4%D0%B5-%D0%B1%D0%BE%D0%B9%D0%BA%D0%BE%D1%82%D0%B8%D1%80%D0%B0%D0%BD%D0%B0-news746434.html", "text": "\"Единствената реална опозиция в парламента е БСП. Аз мисля, че избирателите ще трябва да се ориентират по това, което става в парламента, когато гласуват на следващите едвроизбори\", каза в сутрешния блок на Би Ти Ви евродепутатът Петър Курумбашев.  Той направи връзка с Галиче. \"На нашия кандидат за кмет му палиха колите. Той има 3 деца и три коли. И ги запалиха. Намират ли ГЕРБ да подкрепят близък до Ценко Чоков\", каза Курумбашев. Курумбашев се въздържал да дава оценки за европредседателството. \"България се справя добре с киберсигурността. Правителството полага много усилия за срещата за Западните Балкани. Надявам се тя да не бъде бойкотирана\", каза евродепутатът. \"С голяма надежда гледам промяната в Северна Корея и се надявам, че този процес ще бъде необратим. Ще има една по-малка заплаха в света\", категоричен бе Курумбашев. Сподели:", "date": "2018.04.30", "title": "Петър Курумбашев: Надявам се срещата за Западните Балкани да не бъде бойкотирана"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%81%D1%82%D0%B0%D0%BD%D0%B8%D1%81%D0%BB%D0%B0%D0%B2-%D0%BD%D0%B5%D0%B4%D0%BA%D0%BE%D0%B2-%D1%81%D1%82%D1%8A%D0%BA%D0%B8-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D1%81-%D0%BF%D0%B0%D1%82%D1%80%D1%83%D0%BB%D0%BA%D0%B0-%D1%82%D1%80%D0%B5%D1%82%D0%B0-%D0%BA%D0%BE%D0%BB%D0%B0-%D0%B5-%D0%B2%D0%B8%D0%BD%D0%BE%D0%B2-news746442.html", "text": "ММА боецът Станислав Недков-Стъки проговори за катастрофата с патрулка, при която пострадаха двама служители на реда. \"Трябва да се каже, че в инцидента участва и трети автомобил, който е и причина за случилото. Става въпрос за автомобил с благоевградска регистрация, който е спрян на буркани за проверка.За съжаление, патрулиращите полицаи не съобразяват, че спират колата в пътното платно на Околовръстното шосе\", обясни той. \"Виждам, че има включени буркани, но няма аварийни светлини, което създава усещането в мен, че тази кола се движи. Когато осъзнавам, че тази кола е спряла, вече е твърде късно и не мога да спра. В този участък едва ли съм вдигнал повече от 70-80 км/ч\", добави Стъки. \"По нашия закон аз съм виновен за случилото се. Аз винаги си слагам колана и благодарение на него съм жив и здрав. Другото важно е дали трябва да има законодателни промени, които да регламентират точно местата, на които патрули могат да спират автомобили\", коментира ММА боецът. \"Двамата полицаи нямат сериозни наранявания. Единият е изписан веднага от болница, другият е с натъртвания на гърдите. За щастие, нямат сериозни рани\", разкри той. \"Веднага притичах да проверя състоянието на полицаите. Бяха в шок, но бяха адекватни, помогнах им да излязат. Взеха ми проби за алкохол и наркотици, които са отрицателни. Не трябва да се прави сензация от този инцидент\", призова Станислав Недков. \"Движех се със скорост в рамките на разрешената. Спирането на автомобили в платното за движение е предпоставка за подобни катастрофи, особено на такъв скоростен път\", заключи Стъки. Сподели:", "date": "2018.04.30", "title": "ЕКСКЛУЗИВНО! Станислав Недков-Стъки проговори за катастрофата с патрулка: Трета кола е виновна за инцидента"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B8%D0%B7%D1%80%D0%B8%D0%B3%D0%BD%D0%B0-%D1%81%D1%82%D0%BE%D0%BA%D0%B8%D1%82%D0%B5-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B0-%D0%BF%D0%BE-%D1%81%D0%BA%D1%8A%D0%BF%D0%B8-%D0%B8-%D0%BF%D0%BE-%D0%BD%D0%B5%D0%BA%D0%B0%D1%87%D0%B5%D1%81%D1%82%D0%B2%D0%B5%D0%BD%D0%B8---%D0%B5%D1%82%D0%BE-%D0%B7%D0%B0%D1%89%D0%BE-news746453.html", "text": "\"В стоките в България са вложени по-евтини съставки, а цените са по-високи. Това показа наше проучване. Обяснението е очевидно. Става дума за огромни корпоративни интереси и затова битката е толкова трудна. Реалността е - права срещу пари\", каза омбудсманът Мая Манолова в ефира не на Би Ти Ви.  Имало надценки до 200%. Търговците се оправдавали, че големите производители нямали представителства в България и използвали дистрибуторски фирми, които поставяли своя надценка. \"Аз не им вярвам\", отсече Манолова. \"Застанах зад каузата срещу двойните стандарти в храните заради българските майки. Става дума за нашите деца и не можем да си позволим те да се хранят с некачествено и това да вреди на тяхното здраве\", каза Мая Манолова. На днешния форум трябвало да бъде излъчено важно послание, че идва краят на двойния стандарт при храните. \"Стъпките са - да се направи промяна в европейското законодателство, в която да се забрани предлагането на едни и същи марки с различни съставки. Защото марката е уникална рецепта. Как се преценява националният вкус, че са слагат различни съставки?Трябва да бъде създаде единен европейски контрол и орган, който да следи за нарушенията на хранителните измами\", поясни Манолова. Сподели:", "date": "2018.04.30", "title": "СКАНДАЛНО! Мая Манолова изригна: Стоките в България са по-скъпи и по-некачествени - ето защо "}
{"url": "http://pik.bg/%D0%B3%D0%BE%D0%BB%D1%8F%D0%BC%D0%B0-%D1%80%D0%B0%D0%B4%D0%BE%D1%81%D1%82-%D0%B7%D0%B0-%D0%BA%D0%B0%D1%82%D0%B0%D0%BB%D1%83%D0%BD%D1%86%D0%B8%D1%82%D0%B5-news746445.html", "text": "Барселона подпечата титлата си в Испания за сезон 2017/2018, след като при гостуването си на изпадащия Депортиво Ла Коруня победи с 4:2. Това бе достатъчно за момчетата на Ернесто Валверде, които вече са на 11 точки от втория Атлетико Мадрид три кръга преди края, като \"блаугранас\" са и с мач по-малко. Това е 25 титла на страната за клуба, както и девета от началото на новия век. Срещата на \"Риасор\" започна перфектно за гостите и още в 7-ата минута Фелипе Коутиньо откри резултата, след като Дембеле го намери в наказателното поле и бразилецът прати страхотен параболичен удар в мрежата на Депор. \"Каталунците\" продължиха да доминират на терена и в 38-ата минута Лео Меси отбеляза второ попадение,след като беше намерен с центриране на далечната греда и от движение засече топката с левия крак. Само две минути по-късно обаче Лукас върна едно попадение, възползвайки се от остро подаване около точката за дузпата и без да се забави прати топката в мрежата. След почивката гостите се опитаха да отбележат трети гол, но това не се получаваше, а в 64-ата минута Емре Чолак изравни за 2:2 след много добро взаимодействие на играчите на Депортиво в атака. Това даде още по-голям импулс в играта на каталунците и това резонно донесе трети гол в мрежата на Ла Коруня. В 82-ата минута Суарес и Меси комбинираха като на тренировка, като в завършващата фаза уругваецът пусна пас към Меси, който бе непокрит пред опразнена врата и отбеляза. Само три минути след това отново аржентинецът бе точен, за да оформи хеттрика си след хубаво извеждащо подаване на Денис Суарес. Победата бе радостна за Барселона заради титлата, но загубата определи и съдбата на Депортиво Ла Коруня, които вече изостават на 10 точки от спасителния бряг при 9 възможни до края на първенството и отборът се сбогува с Ла Лига след седем поредни години в елита на Испания, пише \"Новспорт\". Сподели:", "date": "2018.04.30", "title": "Голяма радост за каталунците"}
{"url": "http://pik.bg/%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%B7%D0%B0%D0%BF%D0%BE%D1%87%D0%B2%D0%B0-%D0%BF%D1%80%D0%B5%D0%BC%D0%B0%D1%85%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%BE%D0%BF%D0%B0%D0%B3%D0%B0%D0%BD%D0%B4%D0%BD%D0%B8-%D0%B2%D0%B8%D1%81%D0%BE%D0%BA%D0%BE%D0%B3%D0%BE%D0%B2%D0%BE%D1%80%D0%B8%D1%82%D0%B5%D0%BB%D0%B8-%D0%BE%D1%82-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81%D1%8A%D1%81-%D1%81%D0%B5%D0%B2%D0%B5%D1%80%D0%BD%D0%B0-%D0%BA-news746429.html", "text": "Sputnik, цитиран от \"Фокус\". Южна Корея ще започне във вторник премахването на високоговорители използвани за пропаганда на границата със Северна Корея, съобщиха от министерството на отбраната на Южна Корея, цитирани от „Започвайки на 1 май, като част от предвидените мерки в декларацията от Пханмунджом, нашите въоръжени сили ще започнат отстраняване на високоговорителите, поставени по военната демаркационна линия за излъчване към Севера“, се казва в изявлението. Изявлението идва три дена след историческата среща на лидерите на Северна и Южна Корея. Сподели:", "date": "2018.04.30", "title": "Южна Корея започва премахването на пропагандни високоговорители от границата със Северна Корея"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%B8-%D0%BD%D0%B8%D1%89%D1%8F%D1%82-%D0%B4%D0%B2%D0%BE%D0%B9%D0%BD%D0%B8%D1%8F-%D1%81%D1%82%D0%B0%D0%BD%D0%B4%D0%B0%D1%80%D1%82-%D0%BD%D0%B0-%D1%85%D1%80%D0%B0%D0%BD%D0%B8%D1%82%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news746427.html", "text": "Двойният стандарт при храните - отново във фокуса на българското европредседателство. Очакват се още данни за продукти второ качество за Източна Европа в сравнение със Западна. Заявката беше дадена в петък от министър Лиляна Павлова, предава Нова телевизия. Целта на срещата в София е да се обсъди възможността за решаване на проблема, като се приеме ново законодателство или промени в сега действащите директиви на ниво ЕС, които да забранят разпространяването на храни под един и същи бранд с различни съставки. На масата ще бъде поставена и темата за създаването на единен европейски орган, който да следи за наличието на двойни стандарти при храните. На срещата ще присъстват еврокомисарят по правосъдие, потребители и равнопоставеност между половете Вера Йоурова, еврокомисарят по цифрова икономика и цифрово общество Мария Габриел, министри, както и ръководители на съответните национални органи за защита на потребителите. Министър Лиляна Павлова се възмути относно двойните стандарти и даде няколко примера. \"Идентично мляко за малки деца, в българското има в пъти по-малко калции, наполовина фосфор, калии. Какво мляко пият нашите деца тогава?\", възмути се Павлова. Тя даде и още един пример, за млечния шоколад, който на нашия пазар няма капка масло, по-малко какао и с 6 лешника по-малко, отколкото на останалите пазари. Цените на макаронените изделия у нас спрямо тези в Германия, се продавали 2 пъти по-скъпо. \"Днешния форум няма да бъде просто поредния, в който да обсъждаме дали съществува двоен стандарт в храните. Днес ние сме тук, за да излъчим важно послание, че идва края на двойния стандарт при храните.\" Това заяви обмудсманът Мая Манолова по време на дискусията, като изрази гордост, че това послание се излъчва именно от България и по време на нашето европредседателство. \"Пътят до тук беше труден. Пред нас стояха огромните икономически интереси, а зад нас нарушените права на 100 млн. европейски граждани\",заяви още Манолова. Тя допълни, че за да има сигурност по отношение на спазването на единен стандарт при храните трябва да има специален орган, който да следи за тях и да бъде премахнат термина \"национален вкус\". \"Бебета нямат национален вкус за млякото\", заяви Манолова. \"Обещавам, че докато сте в България ще се храните по единен общ български стандарт и ще ви бъде вкусно\", завърши Манолова с обръщение към гостите. Министърът на земеделието Румен Порожанов цитира проведените проучвания по отношение на двойния стандарт при храните, не само във вкусовите им качества и съдържание, но и при цените. \"В България цените са два пъти по-скъпи при аналогови продукти при други страни членки на ЕС\", заяви Порожанов, като заяви, че проучванията са направени коректно в зависимост от ДДС-то в различните страни. Сподели:", "date": "2018.04.30", "title": "ПЪРВО В ПИК: Премиерът Борисов и евродепутати нищят двойния стандарт на храните (ОБНОВЕНА)"}
{"url": "http://pik.bg/%D0%BA%D1%83%D0%BA%D1%83%D0%B2%D0%B5%D1%86%D1%8A%D1%82-%D0%B0%D0%B2%D0%B3%D1%83%D1%81%D1%82-%D0%BF%D0%BE%D0%BF%D0%BE%D0%B2-%D1%81%D0%B5-%D0%BF%D0%BE%D1%85%D0%B2%D0%B0%D0%BB%D0%B8-%D0%B2-%D0%B5%D1%84%D0%B8%D1%80-%D0%B3%D0%B0%D0%BB%D0%B0-%D0%BC%D0%B8-%D0%B4%D1%83%D1%85%D0%B0-news746483.html", "text": "Актьорът Август Попов втрещи домакините, които тази заран гледаха предаването на Гала по Нова телевизия. Температурите в студиото й не понесоха на бившия кукувец, който започна обилно да се поти. Непосредсвено преди поредния рекламен блок, водещата грабна подръчните й листа от сценария и се опита да раздвижи въздуха около Попов. Неразбрал, че вече не е в ефир Август се изцепи \"Ехаа, Гала ми духа!\" и то пред благоверния й - Стефан. Сподели:", "date": "2018.04.30", "title": "Кукувецът Август Попов се похвали в ефир: Гала ми духа!"}
{"url": "http://pik.bg/%D0%BE%D1%82%D0%BC%D1%8A%D1%81%D1%82%D0%B8%D1%82%D0%B5%D0%BB%D0%B8%D1%82%D0%B5-%D0%B2%D0%BE%D0%B9%D0%BD%D0%B0-%D0%B1%D0%B5%D0%B7-%D0%BA%D1%80%D0%B0%D0%B9-%D1%81%D1%87%D1%83%D0%BF%D0%B8-%D1%80%D0%B5%D0%BA%D0%BE%D1%80%D0%B4-news746403.html", "text": "Филмът \"Отмъстителите: война без край\" постави рекорд за най-много приходи от пускането си на екран, предава БНР. Само за два дни лентата генерира приходи от 250 млн. долара. Това е с 2 млн. повече от предишния рекорд, поставен от \"Междузвездни войни: силата се пробужда\" през 2015 г. В \"Отмъстителите: война без край\" компанията \"Марвел\" вкарва на едно място 20 супергерои, сред които Железния човек, Капитан Америка, Спайдър-Мен и Черната пантера. Сподели:", "date": "2018.04.30", "title": "\"Отмъстителите: война без край\" счупи рекорд"}
{"url": "http://pik.bg/%D0%B3%D1%80%D0%B8%D1%88%D0%BE-%D0%B1%D0%BB%D0%B8%D0%B7%D0%BE-%D0%B4%D0%BE-%D0%B7%D0%B0%D0%B2%D1%80%D1%8A%D1%89%D0%B0%D0%BD%D0%B5-%D0%B2-%D1%82%D0%BE%D0%BF-4-%D0%BD%D0%B0-%D1%82%D1%83%D1%80%D0%B0-news746467.html", "text": "Григор Димитров запазва позицията си на №5 в световната ранглиста и през тази седмица. Първата ни ракета е с актив от 4,950 точки и е само на 35 т. от четвъртия Марин Чилич (4,985 т.), който тази седмица има да защитава титлата си от Истанбул. Топ тенисистът ни миналата седмица игра на турнира от сериите \"АТП 500“ в Барселона, където Пабло Кареньо Буста отново го спря на червена настилка, този път в четвъртфинален сблъсък. Следващата надпревара в програмата на Димитров е Мастърс турнира в Мадрид. На върха остава Рафаел Надал с 8,770 т., следван от Роджър Федерер (8,670 т.) и Александър Зверев (5,195). Десетката допълват Марин Чилич, Григор Димитров, Хуан Мартин дел Потро, Доминик Тийм, Кевин Андерсън, Джон Иснър и Давид Гофен. При българите, втората ни ракета Димитър Кузманов губи една позиция и вече е №304 със 162 точки, а след него са Александър Лазов (№469) и Александър Лазаров (№732), пише \"Тенис кафе\". Сподели:", "date": "2018.04.30", "title": "Гришо близо до завръщане в Топ 4 на Тура"}
{"url": "http://pik.bg/%D0%BC%D0%B5%D1%81%D0%B5%D1%86-%D0%B8-%D0%BF%D0%BE%D0%BB%D0%BE%D0%B2%D0%B8%D0%BD%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D0%B4%D0%B8%D0%B2%D0%BD%D0%B0-%D0%BC%D0%BE%D0%B4%D0%B5%D0%BB%D0%BA%D0%B0%D1%82%D0%B0-%D0%BA%D1%80%D0%B8%D1%81%D1%82%D0%B8%D0%BD-%D0%B8%D0%BB%D0%B8%D0%B5%D0%B2%D0%B0-%D0%B2%D0%B5%D1%87%D0%B5-%D0%B5-%D0%BD%D0%B0-%D0%BA%D1%80%D0%B0%D0%BA%D0%B0-%D0%B2%D0%B8%D0%B6%D1%82%D0%B5-news746490.html", "text": "Моделката Кристин Илиева, която пострада тежко в катастрофата с поп певицата Дивна, вече е на крака. Добрата новина дойде от \"Инастграм\", където се появи първата снимка на красавицата, месец и половина след инцидента. Припомняме, че на 12 март на връщане от Русе към София, Дивна изгуби контрол върху автомобила си, в който се возеше и най-добрата й приятелка. Наложи се пожарникари да режат ламарините на смачканата кола, за да извадят заклежената Кристин. Най-тежко пострадаха краката на момичето. За рождения ден на баща си вчера красавицита постна своя снимка. \"Честит рожден ден, татко! Нека Бог да те благослови\", написа Илиева. От снимката става явно, че красавицата все още се намира в болница. На кадъра има и шоколадова торта с 47, на колкото става баща й. Сподели:", "date": "2018.04.30", "title": "МЕСЕЦ И ПОЛОВИНА СЛЕД КАТАСТРОФАТА НА ДИВНА! Моделката Кристин Илиева вече е на крака! Вижте първата й СНИМКА от болницата"}
{"url": "http://pik.bg/%D1%88%D0%B0%D0%BC%D0%BF%D0%B8%D0%BE%D0%BD%D1%81%D0%BA%D0%B0-%D1%82%D0%B8%D1%82%D0%BB%D0%B0-%D0%B8-%D0%BE%D0%B1%D1%89%D0%BE-10-%D0%BC%D0%B5%D0%B4%D0%B0%D0%BB%D0%B0-%D0%B7%D0%B0%D0%B2%D0%BE%D1%8E%D0%B2%D0%B0%D1%85%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%82%D0%B5-%D0%BD%D0%B8-%D0%BF%D0%BE-%D0%BA%D0%B8%D0%BE%D0%BA%D1%83%D1%88%D0%B8%D0%BD-%D0%B2-%D1%8F%D0%BF%D0%BE%D0%BD%D0%B8%D1%8F-news746499.html", "text": "Общо 10 медала и една шампионска титла успяха да завоюват националите ни по карате киокушин от откритото първенство на Япония All Japan. То се проведе през изминалия уикенд и събра 800 бойци от 15 държави в страната на изгряващото слънце. Въпреки оспорваните битки, националният отбор на Българската карате киокушин федерация (БККФ) се справи отлично – общо 10 от всички 15 наши състезатели, които се бориха на татамито, се връщат в България с медали. Една от големите гордости за БККФ от това първенство е Ангел Вецов, който спечели златото в категорията за мъже и стана шампион. Стилиян Петков и Димитър Димитров завоюваха сребро отново при мъжете, а Васил Димитров и Мариела Любенова спечелиха сребърни медали при младежите. Каратеките ни спечелиха и 5 бронзови медала. Георги Иванов /мъже/, Красимира Мирева /жени/, Валерия Лозанова, Виктория Наскова /девойки/ и Иван Попов /юноши/ успяха да завоюват бронз. Заедно с отбора ни в Япония бяха и националните треньори сенсей Захари Дамянов, сенсей Живко Андреев и сенсей Станислава Бойчева. Всички бойци и треньорите им се връщат у нас през следващите дни. Шампионът Ангел Вецов ще пристигне на 1 май в 12 часа на терминал 2, летище София, с полет от Доха. Сподели:", "date": "2018.04.30", "title": "Шампионска титла и общо 10 медала завоюваха националите ни по киокушин в Япония"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BD%D0%BE%D0%B2%D0%B8%D1%82%D0%B5-%D0%B0%D1%82%D0%B0%D0%BA%D0%B8-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D1%80%D0%B0%D0%B4%D0%B5%D0%B2-news746424.html", "text": "Шефът на Института за дясна политика Георги Харизанов разкри в ексклузивно интервю за ПИК TV какво стои в дъното на новите атаки на президента Румен Радев срещу премиера Бойко Борисов и управлението на ГЕРБ. \"Добрите отношения с Русия не могат да бъдат основен акцент във външната политика на България. Чувството за дълбока неудовлетвореност на президента се чува от всяка негова реч. Не искам да чувам критики, а предложения за политики. Това напрежение започна още от първата речна президента в Народното събрание\", обяви Георги Харизанов. \"Отношенията САЩ-ЕС не са в цъфтяща фаза. Докладът на Държавния департамент в САЩ посочва проблеми в България, които важат със същата сила и в Щатите. В този доклад се казват много истини, но това са проблеми, които имат всички държави в света\", коментира политическият анализатор. \"Как може да има двупосочни мнения за ареста на кметицата на \"Младост\" Десислава Иванчева. Какво дири тя в центъра на София на среща с този човек и какво правят тези пари в нейната кола\", попита той. \"Факт е, че арестът беше зрелищен и продължителен. Но няма какво да се направи, ако такава е законовата процедура. Убеден съм, че тя е заловена с парите и е знаела за тях. Трябва да се изясни кой каква роля има. Но аз съм скептичен, че има невинни в този казус\", добави шефът на Института за дясна политика. \"Не мисля, че тези пари, открити в колата на Иванчева, са били предназначени за друг. За нея са били. Има несъответствия в начина й на живот и парите, които получава от заплата като районен кмет\", каза още Георги Харизанов. \"Има желание за борба с корупцията. Хора, сигнализирайте, когато има корупция. Трябва да спрем да даваме пари на нищожества, които всъщност затова са назначени на работа\", призова политическият анализатор. \"В \"Зелените\" е пълно с хора, които изключително много обичат да се качват по главата на бизнеса. Има хора, които са финансирани от чужди компании. Там има човек като Тома Белев, който е осъден като незаконен шеф на Асоциацията на парковете, без да е бил директор на парк по това време\", добави той. \"Срещу корупцията се борят Атанас Атанасов и Антоанета Цонева\", негодува шефът на Института за дясна политика. \"Откакто Обединени патриоти са във властта, няма тяхна проява, която да говори за фашизъм. Когато тук дойдат чужди гости, хубаво е да знаят, че ние сме суверенна държава и българинът избира кой да ни управлява, а не някой си господин от чужбина\", възрази Харизанов. \"Колкото по-честно Патриотите си съхранят тяхната същност, толкова по-добре за ГЕРБ и коалицията\", категоричен е анализаторът, който допълни: \"Най-нормалното нещо е в коалицията да има полифония. Избирателят на \"Атака\" няма нищо общо с избирателя на ВРМО, както и нищо общо с избирателя на НФСБ. Тези партии не са в управлението, за да се харесат на ЕНП или ГЕРБ. Дано да съхранят същността си.\" \"За нашите европейски партньори е важен Борисов. Коалиционните партньори нямат никакво значение на фона на това, което Борисов прави на международната сцена\", отсече шефът на Института за дясна политика. \"Най-вероятно срещата на президента с трима президенти от Западните Балкани е съгласувана с премиера. На него това всъщност му е работата и няма лошо да се занимава с това, а не например да обижда медиите, както го направи преди няколко дни, когато каза, че всички големи медии са пропагандни машини. Хората, които му пишат мнението, трябва да си променят мисленето\", коментира политическият анализатор. \"Не съм съгласен с класацията на \"Репортери без граница\", които ни наредиха на 111-о място в света по свобода на словото. Свобода има, в България човек може да види и да прочете всичко, тук има огромна слободия. Въпросът е, че в страната много медии работят на загуба и са зависими от своя собственик. Затова като им се даде да попълнят една анкетна карта, те пишат, че не се чувстват напълно свободни\", обясни Георги Харизанов. \"Корнелия Нинова преди една година яде достатъчно бой на изборите, така че утре нека си се разхожда из София\"м каза Харизанов на въпрос за протеста на БСП на 1 май. \"ГЕРБ е единствената партия, която може да се свали от властта. \"Демократична България\" не е нова десница, това е пореден опит да се премине 4-процентовата бариера. Най-забавното предстои, няма да е успешно, но поне ще е забавно. Гледайте какво ще се случи на евроизборите и какви хора ще водят листите им\", каза той. \"Би било грешка Валери Симеонов да замени сегашните си коалиционни партньори със СДС\", увери шефът на Института за дясна политика. \"\"Някакви хора лъжат избирателите, че \"Зелените\" са полезни за страната. Тези хора лъжат, че са десни. Утре трябва да са най-добре на протеста\", добави Харизанов. \"На Срещата на върха между ЕС и Западните Балкани трябва да очакваме приемането на пътните карти, което е първата стъпка към приемане на държавите в Съюза. Ако се преодолеят различията на Сърбия с другите държави на Балканите, аз оставам оптимист за бъдещето на региона, включително и на Косово. Горд съм, че България е лидер на този процес\", заключи политическият анализатор. Сподели:", "date": "2018.04.30", "title": "САМО В ПИК TV! Георги Харизанов с разтърсващи разкрития за новите атаки на президента Радев срещу премиера Борисов и ГЕРБ - кой насърчава войната между институциите (ОБНОВЕНА)"}
{"url": "http://pik.bg/%D0%BA%D1%80%D0%B0%D0%B6%D0%B1%D0%B0-%D0%BD%D0%B0%D0%B4-2000-%D0%BC%D0%B5%D0%BD%D1%82%D0%B5-%D1%8F%D0%B7%D0%BE%D0%B2%D0%B8%D1%80%D0%B8-%D0%B3%D1%8A%D0%BB%D1%82%D0%B0%D1%82-%D0%BC%D0%B8%D0%BB%D0%B8%D0%BE%D0%BD%D0%B8-%D0%BE%D1%82-%D1%85%D0%B0%D0%B7%D0%BD%D0%B0%D1%82%D0%B0-news746462.html", "text": "Над 2000 водоема на територията на страната са определени като язовири, без да отговорят на критериите за такива и за тях всяка година се харчат пари за поддържането. Констатацията е на Държавната агенция за метрологичен и технически надзор (ДАМТН), публикувана в мотивите към промените от депутати в Закона за водите. Сега извършваните разходи ще бъдат пренасочени към създаването на Държавно предприятие „Управление и стопанисване на язовири“ (ДПУСЯ), която да поеме изоставените водоеми и тези, за които общините не могат да се грижат. У нас има 5700 язовира, като 20 на сто от тях са частна собственост. Идеята бе обявена от икономическият министър Емил Караниколов непосредствено след наводненията през миналия месец в Брегово и три села от община Хайредин заради прелели неподдържани язовири в резултат на бързото снеготопене. Чрез промените се въвежда два вид а класификация на язовирите. Според първата те ще се делят на големи и малки. С измененията неголемите водоеми няма да подлежат на контрол за спазването на изискванията на Закона за водите и наредбата за техническа безопасност и експлоатация на язовирните стени, а за тях ще отговорят само собствениците им. Другата квалификация е по степен на опасност. Според тяхното състояние ще бъде определяно на какъв интервал от време ще се извършва проверката им. Колко са опасни водоемите ще се определя от комисии, назначени от областните управители, а критериите за класификация от друга комисия с представители на няколко министерства и учени, определена от правителството. За последните четири месеца ДАМТН е извършила 500 броя проверки на язовирните стени и съоръженията към тях. При близо една трета от тях са установени нарушения и са издадени 123 наказателни постановления. През изминалата година са установени 250 язовири с неизправности, като към края на миналата година броят им е намалял до 131, отчитат от агенцията. В момента държавата стопанисва язовирите с национално значение. \"Националната електрическа компания\" ЕАД отговаря на онези водоеми, при чието контролирано източване произвежда електроенергия. Държавното \"Напоителни системи\" следи част от по-малките водоеми, но повечето от съоръженията са собственост на общините и са или отдадени под наем на частни фирми, или за тях не се полагат никакви грижи. С промените, които предстои да бъдат обсъдени от ресорните комисии в парламента, се образува държавно предприятие, което да осъществява комплексно управление на язовири – публична и държавна собственост, включително и поддръжка на язовирните стени и съоръженията към тях. В предложените разпоредби е посочено, че ликвидацията на язовири по волята на собствениците им, като разрешение за разрушаването им, както и на строежа на ново строителство на тяхно място, ще се дава от шефът на ДАМТН. Списъкът на язовирите, спрямо които ще бъдат предприемани действия ще се приема от Министерски съвет по предложение на председателя на агенцията за метрологичен и технически надзор. Предвижда се общините да възстановяват разходите за ремонти на язовири общинска собственост, освен ако общинските съветници не са приели решение за безвъзмездно прехвърляне на правото на собственост върху държавата- Подобен е и режимът, ако се наложат ремонти на стени на изкуствените водоеми, които се стопанисват от други държавни фирми, но само в случаите когато същите не разполагат със средства. Сподели:", "date": "2018.04.30", "title": "КРАЖБА! Над 2000 менте язовири гълтат милиони от хазната"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4-%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%8F%D1%82-%D0%B2%D0%BE%D0%B4%D0%BE%D0%BF%D0%B0%D0%B4-%D1%85%D1%83%D0%BA%D0%BE%D1%83-%D0%BF%D1%80%D0%B8%D0%B2%D0%BB%D0%B8%D1%87%D0%B0-%D1%85%D0%B8%D0%BB%D1%8F%D0%B4%D0%B8-%D0%BF%D0%BE%D1%81%D0%B5%D1%82%D0%B8%D1%82%D0%B5%D0%BB%D0%B8-news746478.html", "text": "Невиждан брой хора са посетили прочутия водопад Хукоу в Китай. Огромни тълпи се струпаха, за да видят живописния водопад в северната провинция Шанси. Управата съобщи, че само в неделя е продала 14 000 билета – 4 пъти повече от обичайното. За да се справи с наплива, ръководството е въвело ограничения върху броя посетители, за да не се надвишава капацитетът на съоръжението. Хукоу е най-големият водопад на Жълтата река и вторият по големина в Китай. Той е висок над 20 метра, а широчината му стига до 50 метра през сезона на наводненията, предава Би Ти Ви. Сподели:", "date": "2018.04.30", "title": "Рекорд! Китайският водопад Хукоу привлича хиляди посетители"}
{"url": "http://pik.bg/%D0%BA%D0%BB%D1%8E%D1%87%D0%BE%D0%B2-%D0%BA%D0%B0%D0%B7%D1%83%D1%81-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news746461.html", "text": "Оставането на бразилеца Енрике Рафаел в ЦСКА е под сериозна въпросителна. Крилото е на “Българска армия” под наем до края на шампионата, а от клуба, който държи правата му - Атлетико Минейро, искат твърде висока сума. Ако от Атлетико не намалят претенциите си за трансферна сума, вероятно ще се премине към преговори за ново отдаване под наем. Южоамериканецът се наложи като титуляр по левия фланг на атаката на ЦСКА през пролетта. В момента обаче той е с контузия на коляното. Прегледите са оптимистични и се очаква Енрике да е на линия още за двубоя с Лудогорец на 5 май на националния стадион “Васил Левски”, пише \"Тема Спорт\". Към момента Енрике е сред най-ключовите играчи на \"армейците\". Сподели:", "date": "2018.04.30", "title": "Ключов казус на \"Армията\""}
{"url": "http://pik.bg/%D0%B8%D0%B7%D0%B1%D0%B5%D1%80%D0%B5%D1%82%D0%B5-%D1%81%D0%BF%D0%BE%D1%80%D1%82-%D1%81%D1%80%D0%B5%D1%89%D1%83-%D0%B4%D0%B5%D0%BF%D1%80%D0%B5%D1%81%D0%B8%D1%8F-news746484.html", "text": "Физическата активност помага да се избегне депресията във всяка възраст. Това установиха учени от САЩ, Бразилия, Великобритания, Белгия, Швеция и Австралия, предава тялото.бг. Те анализирали резултатите от 49 изследвания в различни райони на планетата. Медици повече от 7 години следили здравословното състояние на близо 227 000 участници в добро психично здраве и констатирали, че хората с високо ниво на физическа активност са по-малко предразположени към депресия, независимо от пола, възрастта и местонахождението си. Учените не са преустановили изследването си и ще се опитат да определят минималното количество изразходвана енергия, което е нужно за предотвратяване на депресия. Те се надяват, че резултатите от наблюденията им ще допринесат за популяризиране на здравословния начин на живот. „Става въпрос за първия метаанализ, който сочи, че физическата активност е от полза, що се отнася до предотвратяването на риска от депресия“, заяви Фелипе Барету Шух от университета Ла Сале в Бразилия. Сподели:", "date": "2018.04.30", "title": "Изберете спорт срещу депресия"}
{"url": "http://pik.bg/%D0%B8-%D1%82%D0%BE%D0%B2%D0%B0-%D0%B4%D0%BE%D0%B6%D0%B8%D0%B2%D1%8F%D1%85%D0%BC%D0%B5-%D1%81%D0%BE%D1%84%D0%B8%D1%8F%D0%BD%D0%B5%D1%86-%D1%81-%D1%84%D0%B5%D1%80%D0%B0%D1%80%D0%B8-%D0%BE%D1%82%D0%BD%D0%B5%D1%81%D0%B5-%D0%B0%D0%BA%D1%82-%D0%BA%D0%BE%D0%BB%D0%B0%D1%82%D0%B0-%D0%BC%D1%83-%D0%B1%D0%B8%D0%BB%D0%B0-%D0%B1%D0%B5%D0%B7-%D0%BF%D1%80%D0%B5%D0%B3%D0%BB%D0%B5%D0%B4-%D1%81%D0%BD%D0%B8%D0%BC%D0%BA%D0%B8-news746564.html", "text": "Яркочервено ферари със софийска регистрация и комбинация от четири повтарящи се цифри в номера бе спряно от катаджии в Димитровград, а шофьорът му отнесе глоба. Очевидци изпратиха куриозните снимки до Флагман.бг и разказаха подробности за ситуацията, която не се вижда всеки ден. „Около 13:30 часа видях червеното ферари приклещено на входа на Димитровград. Най-вероятно не е спрял на подаден сигнал от патрулния автомобил. Шофьорът му разпалено се обясняваше с униформените и спореше с тях. Отбих отстрани и с интерес наблюдавах ситуацията. Провериха му внимателно всички документи, оказа се, че не е минал годишен технически преглед. Евала на полицаите, че не се огънаха, а написаха акт на нарушителя.\", споделя очевидецът. Сподели:", "date": "2018.04.30", "title": "И ТОВА ДОЖИВЯХМЕ! Софиянец с ферари отнесе акт, колата му била без преглед (СНИМКИ)"}
{"url": "http://pik.bg/%D1%89%D0%B0%D1%81%D1%82%D0%BB%D0%B8%D0%B2%D0%B0-%D1%80%D0%B0%D0%B7%D0%B2%D1%80%D1%8A%D0%B7%D0%BA%D0%B0-%D0%BD%D0%B0%D1%88%D0%B5%D0%BD%D1%86%D0%B8-%D0%B4%D0%B0%D1%80%D0%B8%D1%85%D0%B0-30-%D1%85%D0%B8%D0%BB%D1%8F%D0%B4%D0%B8-%D0%B5%D0%B2%D1%80%D0%BE-%D0%BD%D0%B0-%D0%BE%D0%BD%D0%BA%D0%BE%D0%B1%D0%BE%D0%BB%D0%BD%D0%B0%D1%82%D0%B0-%D1%82%D0%B5%D0%BE%D0%B4%D0%BE%D1%80%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0%D1%82%D0%B0-%D1%81%D0%B5-%D0%BF%D1%80%D0%B8%D0%B1-news746549.html", "text": "Онкоболната Теодора се прибира в България от Бразилия. 32-годишната жена замина за процедури при световноизвестен медиум, но състоянието ѝ внезапно се влоши и никоя авиокомпания не искаше да се ангажира с транспортирането ѝ у дома. Беше открита и дарителска сметка, по която вече са събрани малко над 30 хиляди евро – парите са достатъчни за транспортирането на Теодора Маджарова у нас. Полетът ще бъде осигурен от турската болница Анадолу, като се очаква Теодора и семейството ѝ да се приберат в края на седмицата. \"В последните няколко часа получихме нова оферта за транспортиране до Истанбул чрез посредничеството на медикъл асистант компания, която работи в сътрудничество с турските авиолинии. На 4 май бихме могли да се качим на самолета за Истанбул, ако всичко е наред и ако е рекъл Господ\", съобщи пред България он еър съпругът на Теодора - Александър Русанов. Новата оферта за транспортирането на Теодора е за около 30 хил. евро - почти наполовина по-малко от първоначално обявеното предложение от френска компания. Той добави, че има доста технически детайли за доуточняване и е в постоянна връзка с представители на компанията. На борда на самолета трябва да има медицинско оборудване и медицински екип. \"Външно министерство и лично министър Екатерина Захариева се зае да ни помогне за транспортирането от Истанбул до София. Искам да изкажа огромна благодарност към всички в България и от целия свят, които за два дни събраха повече от половината първоначално обявена сума. Благодаря на всички, които помагат да се приберем вкъщи\", каза още Александър. Необходимата сума вече е събрана, а близките временно преустановяват набирането на средства. Сподели:", "date": "2018.04.30", "title": "ЩАСТЛИВА РАЗВРЪЗКА! Нашенци дариха 30 хиляди евро на онкоболната Теодора, българката се прибира от Бразилия за празниците"}
{"url": "http://pik.bg/%D0%B7%D0%B5%D0%BB%D0%B5%D0%BD%D0%B8%D1%82%D0%B5-%D1%81-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89-%D1%82%D1%80%D0%B0%D0%BD%D1%81%D1%84%D0%B5%D1%80-news746456.html", "text": "Националът Александър Тонев е бил предложен от мениджъри на Лудогорец. В момента бързакът от Елин Пелин е свободен агент и си търси отбор, в който да играе през новия сезон. Той напусна елитния италиански Кротоне през февруари. Наскоро дори се пишеше, че ЦСКА 1948 му е предложил голяма заплата, за да играе във Втора лига. Преди две години Тонев бе близо до преминаване в Лудогорец, но тогава нещата не се получиха. Сега шансът да се стигне до трансфер е много малък. Основната причина е, че формата на национала е пълна мистерия, като Александър няма официален мач през календарната година. Лудогорец ще привлече поне един офанзивен футболист през лятото, тъй като не е изключено някой от основните играчи да бъде продаден. Не е тайна, че към Върджил Мисиджан има сериозен интерес, пише \"Меридиан мач\". Сподели:", "date": "2018.04.30", "title": "\"Зелените\" с изненадващ трансфер?"}
{"url": "http://pik.bg/%D0%BA%D0%B0%D1%80%D0%B0%D0%B5%D0%B2%D0%BE-%D1%82%D0%B0%D0%B9%D0%BC%D1%81-%D0%B1%D0%BE%D1%81%D0%BD%D0%B0-%D0%B8-%D1%85%D0%B5%D1%80%D1%86%D0%B5%D0%B3%D0%BE%D0%B2%D0%B8%D0%BD%D0%B0-%D0%B5-%D0%BC%D0%B5%D0%B6%D0%B4%D1%83-%D1%80%D1%83%D1%81%D0%BA%D0%B8%D1%8F-%D1%87%D1%83%D0%BA-%D0%B8-%D1%82%D1%83%D1%80%D1%81%D0%BA%D0%B0%D1%82%D0%B0-%D0%BD%D0%B0%D0%BA%D0%BE%D0%B2%D0%B0%D0%BB%D0%BD%D1%8F-news746463.html", "text": "електронното издание Sarajevo Times, цитиран от \"Фокус\". Геополитическата позиция на Босна и Херцеговина (БиХ) може да бъде описана като позиция между руския чук и турската наковалня, пише БиХ е изпитателен полигон за геополитическите тенденции и там лесно може да си проличи какво да се очаква от световните сили и какво всъщност искат те, пише изданието.Анализаторите са съгласни, че руското влияние в БиХ е повече от осезаемо, което се потвърди с последната визита на председателя на руския Съвет на Федерацията (горната камара на парламента) Валентина Матвиенко. Матвиенко, обяснява Sarajevo Times, предизвика скандал по време на официалната си визита в Сараево, когато определи последната война в БиХ като гражданска война и говори открито срещу външната политика на САЩ с акцент върху Балканския регион. Тя дори говори в Баня Лука без да споменава държавата БиХ и без около нея да се вижда знамето на страната и отбеляза, че е доволна от сътрудничеството между Русия и Република Сръбска (РС), като се отнесе към този ентитет като към отделна държава, която е поставена в черния списък на САЩ. „Руското влияние е повече от желано тук“, заяви президентът на РС Милорад Додик, който се опитва да се легитимира чрез подкрепата на Путин и Русия, коментира електронното издание. „За Додик е важно да чуе потвърждение, че има подкрепата на Русия преди изборите“, отбелязва политическият анализатор Аднан Хускич. Междувременно, турските медии обявиха, че президентът на страната Реджеп Таийп Ердоган ще пристигне на официална визита в БиХ на 20 май и анонсираха голям политически митинг на турската диаспора, отбелязва изданието. Ако това се случи, ще стане ясно, че БиХ се е съгласила да допусне политически митинг на управляващата в Турция „Партия на справедливостта и развитието“, след като Германия и Австрия забраниха това. „Отношенията между определени институции в БиХ и Турция са такива, че нашите отношения са основани на подаръци на използвани автобуси, вместо на стратегически подход за разрешаване на проблемите в този сектор. Независимо от това, бошняците играят сериозна роля в турския политически наратив и посещението на Ердоган ще подсили тази тенденция, защото в Турция в момента тече предизборна кампания и ще бъде добре за БиХ да използва тази визита преди изборите през октомври“, отбеляза Хускич. И докато руският натиск над Балканите става все по-очевиден, хватката на Турция също е неизбежна. Анкара продължава да разглежда БиХ като важен полигон и място, където се отразява турската култура, политика и цялостно влияние, заключва се в материала на Sarajevo Times. Както и в предишни исторически епохи, Босна и Херцеговина продължава да е между руския чук и турската наковалня в сянката на ковачите от Европейския съюз. Сподели:", "date": "2018.04.30", "title": "\"Караево таймс\": Босна и Херцеговина е между руския чук и турската наковалня"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D0%BF%D0%B5%D1%86%D1%81%D1%8A%D0%B4%D1%8A%D1%82-%D0%BF%D0%BE%D0%B4%D1%85%D0%B2%D0%B0%D1%89%D0%B0-%D0%BA%D0%BC%D0%B5%D1%82%D0%B0-%D0%BD%D0%B0-%D1%81%D0%B5%D0%BB%D0%BE-%D1%82%D1%8A%D0%B6%D0%B0-news746581.html", "text": "съда Специализираният наказателен съд ще разгледа искане за мярка за неотклонение „Задържане под стража“ на престъпната група, водена от кмета на с. Тъжен. Това съобщиха от пресцентъра на . Днес, 30 април 2018 г. в Специализирания наказателен съд беше внесено искане от страна на Специализираната прокуратура за вземане на мярка за неотклонение „Задържане под стража“ спрямо Цвятко Балабуров – ръководител, и Стефан Стефанов, Милена Георгиева, Анита Георгиева, Димо Кроснаров, Валентин Майоров и Валери Филипов – участници в организирана престъпна група, създадена с цел склоняване към проституция. Сподели:", "date": "2018.04.30", "title": "ОТ ПОСЛЕДНИТЕ МИНУТИ! Спецсъдът подхваща кмета на село Тъжа"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA-%D0%BD%D0%B0%D0%BA%D0%B0%D0%B7%D0%B0%D1%85%D0%B0-%D0%B1%D1%80%D0%B8%D1%82%D0%B0%D0%BD%D0%B5%D1%86%D0%B0-%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D0%BD%D0%B0-%D1%81%D0%B1%D0%B8%D0%BB%D0%B8-%D1%81%D0%B5-%D0%BD%D0%B0-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B5-%D0%B2-%D1%82%D1%8A%D1%80%D0%BD%D0%BE%D0%B2%D0%BE-news746589.html", "text": "Предупредителни протоколи са съставени на двама мъже с агресивно поведение на кръстовище във Велико Търново, съобщиха от пресцентъра на ОД на МВР в областния град. Сигналът за проявената агресия на улица \"Магистрална\" е получен вчера в Районното управление на полицията, като преди това друг участник в движението е заснел случката и е публикувал видеоклип в интернет. Тази сутрин са били разпитани участниците в инцидента - 61-годишен британски гражданин, постоянно пребиваващ в България, с адрес в община Севлиево и 33-годишен водач на автомобил от Правец. При снемането на показанията, двамата са заявили, че нямат претенции един към друг. Съставени са им предупредителни протоколи. На водача на автомобила е съставен акт по Указа за борба с дребното хулиганство, който ще бъде внесен в съда за разглеждане. Сподели:", "date": "2018.04.30", "title": "Ето как наказаха британеца и българина, сбили се на кръстовище в Търново"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D0%BC%D0%B8%D0%BA%D0%BE%D0%BD%D0%BE%D1%81-%D0%BA%D1%83%D1%80%D0%BE%D1%80%D1%82%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D1%85%D0%B0%D0%B9%D0%BB%D0%B0%D0%B9%D1%84-news746527.html", "text": "електронното издание на гръцкия вестник Protothema, цитиран от \"Фокус\". Остров Миконос е поставен пред риска да остане без достатъчно вода за летния сезон и жителите му дори могат да се принудят да обявят извънредно положение, гласи информация от местните, предава Увеличеният туристически поток, заедно с двугодишното очакване на лиценз за нова пречиствателна станция предизвика изпразване на язовирите, отбелязва вестникът. Тазгодишната засуха предизвиква сериозни проблеми и най-вероятно те ще се увеличат по време на ключовия туристически сезон. „Водата в резервоарите намаля изключително много, докато лицензионните процедури за двете нови пречиствателни станции се завършат през седмицата преди Великден“, заявиха от местното управление на водите по време на заседание на общинския съвет на острова. „Искане за определяне на място за инсталирането на нови пречиствателни станции беше депозирано през 2016 година. Лицензионната процедура за инсталирането им отне две години и два месеца“, заявиха от управлението по водите. От там добавиха още. Че е разработен план да се купи вода, в случай, че пречиствателните станции не започнат да работят навреме. Единственият начин, по който да се ускорят бюрократичните процедури, е островът да се обяви в извънредно положение, една крайна алтернатива, но такава, която също се разглежда“, заключват от местното водоснабдяване. Сподели:", "date": "2018.04.30", "title": "Извънредно положение на остров Миконос, курорта на българския хайлайф "}
{"url": "http://pik.bg/%D0%B1%D0%BE%D0%BC%D0%B1%D0%B0-%D0%B2-%D0%BF%D0%B8%D0%BA-%D0%B0%D1%84%D0%B5%D1%80%D0%B0-%D1%81-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%B5%D1%80%D0%B2%D0%B8%D1%82%D1%8C%D0%BE%D1%80%D0%BA%D0%B0-%D0%B8-%D1%81%D0%B5%D0%BA%D1%80%D0%B5%D1%82%D0%B0%D1%80%D0%BA%D0%B0-%D0%B2-%D0%BA%D0%BE%D0%BC%D0%B1%D0%B8%D0%BD%D0%B0-%D1%81-%D1%87%D0%B5%D0%BD%D0%B3%D0%B5-%D0%BE%D1%82-%D0%B4%D1%81-%D0%BF-news746579.html", "text": "на Десислава Радева да се превъплъти в новата Людмила Живкова продължават. Преди месеци жената на президента основа фондация \"Живата вода\" и хукна на просветителски обиколки из български училища . Сега си е наумила друго: ще ограмотява невръстните българчета чрез специални литературни състезания тип \"олимпиади\". Инициативата е съвместно със Софийския университет и с подкрепата на образователното министерство. За първи път прочетохме за начинанието в \"24 часа\", любимия вестник на всяка власт, Госпожа президентшата живее със самочувствието, че може да бъде особено полезна за подрастващите, особено в областта на литературата и граматиката. В тази връзка ще припомним факти от нейната биография. Десислава Радева е изкарала няколко месеца гимназиално обучение в бургаската английска гимназия, Сбила се с учителя по физическо?! Какъв ще да е бил този скандал, може само да гадаем. След това се премества да учи в градчето от селски тип Камено, Бургаско. Там, по нейни собствени признания, изкласява в среда на роми и етнически турци. Записва се във ВИАС със специалност \"горско стопанство\", но не завършва. Пак не се казва защо. Мести се \"маркетинг\" в УНСС. Междувременно, докато следва, В средата на 90-те е назначена за една от секретарките на Слави Трифонов в тогавашното предаване \"Хъшове\". После секретарства и в бирената компания \"Хайнекен\". Докато не се залюбва с генерал Радев, който надушва интелектуалния й потенциал и я назначава едновременно на две щатни длъжности във ВВС, Такъв е накратко професионалният път на дългогодишната сервитьорка, барманка и секретарка Десислава Радева, която днес ще образова децата на България. За творческите заложби на дамата можем да съдим и от прословутите й статуси във фейсбук, написани на неподражаем и кристално чист български - Това са обаче детайли, особености на характера. По-важно е дали е морално съпругата на държавния глава да си спретва НПО и да се имплантира фриволно в националната образователна система, Освен \"Живата вода\", има десетки частни фондации, които напират да въртят бизнес и общи проекти с училищата. Образователното министерство далеч не е така щедро към тях, подрязва им крилата още в зародиш, завишава критериите. Госпожа президентшата обаче е с предимство - въпреки че НПО-то й няма никакъв опит, въпреки че самата тя по никакъв начин не съответства на профила \"лице с педагогически профил и експертиза\". По данни на ПИК нестихващите амбиции на Радева да се изживява като просветител са довели до Преди няколко седмици госпожа президентшата нахлула в кабинета на министър Красимир Вълчев и императивно поискала ведомството да съдейства за литературните олимпиади. Вълчев се консултирал с екипа си, но оттам възразили, че Десислава Радева е \"госпожа никоя\" и че няма логика да се подпомагат едни фондации за сметка на други. Въпреки съпротивата на съветниците си, Вълчев еднолично преценил, че \"трябва да се помага\" и пратил писма до всички училищни директори и регионални инспекторати да са на разположение на \"първата дама\". под егидата на президента, питат се политически анализатори. Заслужава да се отбележи и кой влиза в журито, което ще оценява талантите и грамотността на учениците от олимпиадите на Десислава Радева. Председател на комисията е прословутият Владко Мурдаров, двукратно обявяван за агент на комунистическата Държавна сигурност - веднъж към Шесто управление, веднъж към Първо. Мурдаров се прочу и безпрецедентната декларация на Съюза на преводачите у нас, заради трикратно доказани посегателства над чужд труд - веднъж за преводи на Йозеф Рот, втори път на Артур Шницлер, и трети - за пиеса на Бертолд Брехт, присвоена от известния драматург Константин Илиев. В подобен контекст е добре родителите на талантите, които евентуално ще участват в олимпиадите на Десислава Радева, да са наясно кой ще ги оценява и кой ще прави класирането на децата им. Няма друго обяснение за фиксацията й в българските училища, коментират анализатори. Има и друга, далеч не толкова невинна версия. Десислава Радева ползвала \"консултантските\" услуги не на друг, а на съпругата на подсъдимия олигарх Иво Прокопиев - Галя. Именно тя инспирирала попълзновенията на президентшата по посока \"духовност\", \"просвещение\" и \"интеграция на българите в чужбина\". Целта била да се уязви която е фокусирала цялата си дейност в подобна посока. Сподели:", "date": "2018.04.30", "title": "БОМБА В ПИК! Афера с Деси Радева! Бившата сервитьорка и секретарка в комбина с ченге от ДС. Подпира ги министър на Бойко"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%B1%D0%B8%D1%82%D0%BA%D0%B0%D1%82%D0%B0-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-%D1%82%D0%B5%D0%B6%D0%BA%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%B1%D0%B0%D0%B2%D0%B0%D1%80%D1%86%D0%B8%D1%82%D0%B5-news746487.html", "text": "Байерн (Мюнхен) няма да може да разчита на Ариен Робен в реванша от полуфиналите в Шампионската лига във вторник. Крилото все още изпитва болки в глезена си, който контузи в първия мач на \"Алианц Арена\", който \"баварците\" загубиха с 1:2. Тогава Робен напусна терена още в 8-ата минута, а по всичко личи, че той все още не е възстановен от травмата си. Двубоя на \"Бернабеу\" пропуска и Жером Боатенг, а под въпрос за срещата-реванш остава Хави Мартинес, акцентира \"Топспорт\". Сподели:", "date": "2018.04.30", "title": "Преди битката на \"Бернабеу\"! Тежка новина за баварците"}
{"url": "http://pik.bg/%D0%B2%D0%B0%D0%B6%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D1%81%D0%B8%D0%BD%D0%B8%D1%82%D0%B5-news746470.html", "text": "Изпълнителният директор на Левски Красимир Иванов заяви, че отборът няма да прави мащабна селекция през лятото. \"Искаме през лятото да повишим качеството в състава. Най-вероятно ще привлечем само един-двама играчи“, каза Иванов пред БНТ1. Той посочи, че се надява скоро клубът да приключи разговорите с Роман Прохазка и Васил Панайотов, чиито договори изтичат. Желанието на \"сините\" е да ги задържат. \"Дали ще има продадени? Постъпили писмени оферти засега няма. Водили сме разговори за някои играчи, към които има интерес, но няма нищо черно на бяло\", каза Иванов. Сподели:", "date": "2018.04.30", "title": "Важна информация за \"сините\"!"}
{"url": "http://pik.bg/%D0%B5%D1%82%D0%BE-%D0%BA%D0%B0%D0%BA-%D0%B4%D0%B0-%D0%BF%D0%BE%D0%BF%D0%B0%D0%B4%D0%BD%D0%B5%D1%88-%D0%BD%D0%B0-%D0%BC%D0%B0%D1%87-%D0%B2-%D0%B8%D1%80%D0%B0%D0%BD-%D0%B0%D0%BA%D0%BE-%D1%81%D0%B8-%D0%B6%D0%B5%D0%BD%D0%B0-news746681.html", "text": "Тест за смелост си направиха ирански момичета, мечтаещи да попаднат на футболен мач. Според законите на Иран това е забранено. Находчивите момичета се преоблекли като мъже, дори си залепили бради. В такъв \"законов\" вид те незабелязано проникнали на стадиона, за да гледат мача между домакина «Персеполис» и гостуващия «Сепидруд». Срещата завършила с победа на домакините с 3:0. Сподели:", "date": "2018.04.30", "title": "Ето как да попаднеш на мач в Иран, ако си жена"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%B2%D1%81%D0%B5%D0%BA%D0%B8-%D0%B2%D1%82%D0%BE%D1%80%D0%B8-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-%D1%81%D1%8A%D1%80%D1%84%D0%B8%D1%80%D0%B0-%D0%B2-%D0%BD%D0%B5%D1%82%D0%B0-news746565.html", "text": "Всеки втори пенсионер притежава компютър и сърфира всеки ден в интернет. Това показва проучване на БЧК и „Каритас България“ за възрастните и новите технологии. Изследването е направено сред 498 българи над 60-годишна възраст, пише \"Монитор\".. Оказва се, че всеки трети анкетиран е споделил, че редовно използва електронната си поща. За сметка на това приложенията като Skype, Viber, Messenger са малко познати сред потребителите от третата възраст. Възрастни анкетирани пенсионери имат телевизор, а малко повече от половината и радио. Същото изследване е било направено в Словения и Австрия. Резултатите в Словения са сходни с тези у нас, докато в Австрия възрастните, които имат компютър са повече от тези, които разполагат с телевизор. Цели 77% от тамошните пенсионери имат смартфони и общуват чрез интернет приложения като Viber и Messenger. Почти половината ползват таблет, а 36% притежават профили в социална мрежа. Проучването изследва и здравния статус на пенсионерите. 2/3 от българите над 60-годишна възраст мерят кръвното си налягане и кръвната си захар сами. Половината от мъжете и 60% от жените в пенсия у нас страдат от хипертония, а всеки пети от сърдечни заболявания. Сподели:", "date": "2018.04.30", "title": "ШОКИРАЩО! Всеки втори пенсионер сърфира в нета"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BC%D0%B0%D1%86%D0%BA%D0%B0-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D1%81%D0%B5-%D0%BF%D1%80%D0%B5%D1%82%D1%80%D0%B5%D0%BF%D0%B0-%D1%81-%D0%B0%D1%82%D0%B2-news746583.html", "text": "Към 13 часа днес на телефон 112 е подаден сигнал за инцидент на общински път в село Белащица. На място е установено, че 25-годишна жена е загинала в резултат на удар в дърво с управляваното от нея АТВ. Допълнителна справка показала, че превозното средство е нерегистрирано, а жената е без книжка. На мястото на трагичния инцидент е извършен оглед от служители на Първо РУ. Образувано е досъдебно производство, съобщават още от полицията в Пловдив. Сподели:", "date": "2018.04.30", "title": "ТРАГЕДИЯ! Мацка без книжка се претрепа с АТВ"}
{"url": "http://pik.bg/%D0%B4%D1%80%D1%8A%D0%B7%D0%BA%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%BF%D0%B0%D1%83%D0%BD%D0%B8-%D0%B0%D1%82%D0%B0%D0%BA%D1%83%D0%B2%D0%B0%D1%82-%D1%80%D0%BE%D0%B1%D0%B8-%D1%83%D0%B8%D0%BB%D1%8F%D0%BC%D1%81-news746618.html", "text": "Бившият фронтмен на \"Тейк дет\" Роби Уилямс и китаристът на \"Лед Цепелин\" Джими Пейдж са станали жертва на агресивни пауни, които нападат и кълват всичко лъскаво и синьо, съобщава сайтът \"Контактмюзик\". Пернатите редовно бягали от Холанд парк, който е в непосредствена близост до именията на музикантите в Западен Лондон. Те прониквали в градините на Уилямс и Пейдж и нападали с клюновете си всичко, боядисано в тъмносин и черен цвят. По този начин нанасяли щети на автомобили и мотоциклети. Съседите на Уилямс и Пейдж също се оплаквали от набезите на дръзките пауни. Собственик на болид \"Ламборгини\" за 130 хиляди британски лири не могъл да повярва на очите си какво са сторили птиците на автомобила му. С клюновете си те жестоко изкълвали боята. Учени обясняват, че пауните са привличани от отражението си в лъскавите автомобили. То било особено ясно, когато возилата са в черен или тъмносин цвят, пише \"Монитор\". Сподели:", "date": "2018.04.30", "title": "ДРЪЗКО НАПАДЕНИЕ! Пауни атакуват Роби Уилямс"}
{"url": "http://pik.bg/%D1%81%D0%B0%D0%BC%D0%BE-%D0%B7%D0%B0-%D0%B4%D0%B0%D0%BC%D0%B8-%D0%B2%D1%81%D1%8F%D0%BA%D0%B0-%D0%B6%D0%B5%D0%BD%D0%B0-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%B7%D0%BD%D0%B0%D0%B5-%D1%82%D0%B5%D0%B7%D0%B8-%D1%81%D0%B5%D0%BA%D1%81-%D1%82%D0%B0%D0%B9%D0%BD%D0%B8-news746486.html", "text": "Мъжете са пълни с изненади и това не е изключение и в спалнята. Мъжкото поведение няма как да бъде обяснено напълно, но пък можете да научите няколко от техните секс тайни, пише тялото.бг. 1. Той се притеснява, че няма да ви задоволи Колкото и самоуверен и нахакан да изглежда, всеки мъж се страхува да не се представи зле в леглото. Дори вие да нямате големи изисквания или да сте готова да си тръгнете без оргазъм, той няма да си го прости. Предупреждение: Ако половинката ви има проблем с изпълнението, може да обвини вас за това, за да запази егото си. Бъдете готови да се справите с подобно развитие на нещата. Какво да направите: Не го приемайте лично, не го обиждайте. И в никакъв случай не му се смейте! Престорете се, че нищо не е станало. 2. Той се нуждае от похвала Сексът е източник на сила от векове, както и е знак за мъжественост. Ако той е желан и задоволява жената под него, това го кара да се чувства като истински супергерой. А за да се почувства така, трябва да го похвалите. Не пестете комплиментите си. Предупреждение: Похвалата не трябва да бъде с насмешка или хумор, трябва да звучи искрено. Какво да направите: Не се преструвайте. Ако не се справя в момента, просто деликатно го насочете кое как да направи. 3. Мъжете не обичат да чакат дълго Дори да ви желае много, ако се дърпате дълго, интересът му като нищо ще изчезне. Вероятността да остане с вас и да задълбочи отношенията ви е по-голяма, ако му позволите да ви опознае интимно. Предупреждение: Ако мъжът се направи на интересен, когато инициирате секс, отървете се от него. Какво да направите: не му се хвърляйте веднага гола на врата. Нека все пак малко се постарае. Но ако ви привлича сексуално, изчакайте няколко срещи да се почувствате комфортно и подайте недвусмислен сигнал. 4. Той също има комплекси Както жените, така и мъжете понякога не се чувстват уверени във визията си. Може и да не им личи, колкото на дамите, но комплексите са там. Предупреждение: Повечето мъже се притесняват от плешивостта и размера на пениса си. Това са теми, които не е желателно дори да доближавате. Какво да направите: Покажете му колко го желаете и колко секси е за вас. 5. И очаква инициативност от вас Мъжете обичат да доминират в леглото в повечето случаи, но очакват някаква активност и от дамите. Предупреждение: Той няма да ви каже в прав текст да сте по-гъвкава, изобретателна или активна, но ако се държите пасивна има голям шанс да не ви се обади отново. Какво да направите: Преценете колко доминиращ е той и ако си пада по по-грубата игра, можете да го накарате да ви погони малко и след това да се поборичкате любовно. Също така не се страхувайте да се качите отгоре без да го питате. Сподели:", "date": "2018.04.30", "title": "САМО ЗА ДАМИ! Всяка жена трябва да знае тези секс тайни"}
{"url": "http://pik.bg/%D0%B2%D0%BE%D0%B5%D0%BD%D0%BD%D0%B8-%D0%BF%D1%80%D0%BE%D0%BA%D1%83%D1%80%D0%BE%D1%80%D0%B8-%D0%BD%D0%B8%D1%89%D1%8F%D1%82-%D0%B0%D0%B3%D1%80%D0%B5%D1%81%D0%B8%D1%8F-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%BE-%D1%83%D1%87%D0%B8%D0%BB%D0%B8%D1%89%D0%B5-news746679.html", "text": "Спречкване между двама ученици от СУ \"Св. Паисий Хилендарски\" отвори куп работа на военната прокуратура. Момчешкият скандал станал на 22 март, когато шестокласниците започнали спор, които едва не прераснал в бой. Разправията станала пред куп съученици, като действието се развило по обед във времето между двете смени. При напускане на сградата малчуганите разменят реплики, а на тротоара извън двора се спречкват отново и се стигнало до посягане. Оттук насетне версиите за случката са различни. Според директора на школото Илия Къртев до бой не се е стигнало заради навременната намеса на бащата на едно от момчетата. \"За щастие той е бил в непосредствена близост, втурнал се и разтървал децата. Няма данни за физическо насилие, а бащата е предотвратил конфликта\", твърди Къртев. В същото време обаче в училищната администрация пристигнала жалба от майката на другото момче, която също е военнослужеща. В писмото тя твърдяла, че майорът е упражнявал насилие върху нейния син - хванал го за яката, като насърчавал сина си да го удря. „Това няма как да се докаже, тъй като нямаме камери, които да снимат извън двора на училището“, обясни директорът. Разгневената майка подала жалба и до военната прокуратура, която в момента провежда разследване. Развръзката по случая тепърва предстои. Военните следователи трябва да установят имало ли е нанесен побой извън училището, участвал ли е бащата майор в схватката между момчетата и какви са мотивите на майката да подаде оплакването. \"Марица\" твърди, че разполага с имената на децата и родителите, но от етични съображения не ги цитира. Сподели:", "date": "2018.04.30", "title": "Военни прокурори нищят агресия в пловдивско училище"}
{"url": "http://pik.bg/%D0%B1%D1%83%D1%82%D0%BD%D0%B0%D1%85%D0%B0-%D1%81%D0%B5%D1%80%D0%B3%D0%B8%D0%B8%D1%82%D0%B5-%D0%BD%D0%B0-%D0%BF%D0%BB%D0%BE%D1%89%D0%B0%D0%B4-%D1%81%D0%BB%D0%B0%D0%B2%D0%B5%D0%B9%D0%BA%D0%BE%D0%B2-news746533.html", "text": "Половината от книжните сергии на площад \"Славейков\" вече са демонтирани. Другите рафтове за литература ще бъдат премахнати след 1 май, предава Булфото. Действията са част от подготовката за реконструкцията на площада. През месец юни започва обновяването на столичната улица \"Граф Игнатиев\", част от което е и ремонта на книжния пазар. Това е първият проект, който ще бъде изпълнен в резултат на проведения през 2015 година архитектурен конкурс за обновяване на публичните пространства в централната градска част на София. Сподели:", "date": "2018.04.30", "title": "Бутнаха сергиите на площад \"Славейков\""}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BD%D0%B0-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%BA%D0%BE%D0%B2%D1%87%D0%B5%D0%B3-%D0%BE%D1%82-%D1%82%D1%80%D0%B0%D0%BA%D0%B8%D1%8F-%D1%81-%D0%BD%D0%B0%D0%B4-6-%D0%B3%D0%BB%D0%BE%D0%B1%D0%B8-%D0%BD%D0%B0-%D0%BF%D1%8A%D1%82%D1%8F-news746526.html", "text": "Шофьорът на автобуса, който на 13 април се обърна в тежка катастрофа на магистрала \"Тракия\", има 6 глоби на пътя. При  жестокия инцидент тогава загинаха 6 пътници, а над 20 бяха ранени. За трагедията бе обвинена 29-годишната шофьорка на лек автомобил \"Рено Меган\", която според обвинението е блъснала автобуса. Шофьорът на рейса, Веселин Георгиев, не успял да го овладее, той се обърна в канавката на магистралата, затискайки част от пътниците. Водачката на колата Цвета Таскова бе задържана, а после пусната под гаранция от 5000 лева. Тя призна вината си и обяви, че съжалява за жертвите. Цвета има едно нарушение като шофьор за 10 години – засечена е да шофира с 0,9 промила алкохол в кръвта през 2016 година. Веселин пък е натрупал общо 6 глоби от пътни полицаи. Всичките нарушения е извършил с личния си автомобил, пише \"Телеграф\". \"Има книжка от много години, но е започнал да гази правилата през 2015 г.\", уточняват от полицията. е първият гаф на Георгиев. Тогава камера на КАТ го е засякла с превишена скорост между 20 и 30 км/ч над ограничението. Затова му е бил съставен електронен фиш за 100 лева. професионалният шофьор има две нарушения – шофиране без задължителния обезопасителен колан и акт за това, че е забравил да включи фаровете си. Тогава той е засичан за втори път с превишена скорост – отново с малко повече от 20 км/в над ограничението. Отделно го спипали пак без колан. Сдобил се е с фиш и за това, че е забравил да залепи стикера за сключена задължителна застраховка \"Гражданска отговорност\" на предния прозорец на колата си. Шофьорът от \"Юнион Ивкони\" е платил всичките си санкции. Той вече е бил разпитан два пъти от полиция и прокуратура за катастрофата и разследващите са убедени, че няма вина за трагедията на \"Тракия\". Сподели:", "date": "2018.04.30", "title": "РАЗКРИТИЕ! Шофьорът на \"автобуса ковчег\" от \"Тракия\" с над 6 глоби на пътя "}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BF%D0%B8%D0%BA-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BE%D0%BD%D0%B5%D0%BC%D1%8F-%D0%B7%D0%B0-%D0%B0%D1%84%D0%B5%D1%80%D0%B0%D1%82%D0%B0-%D1%81-%D1%88%D0%B5%D1%84%D0%B0-%D0%BD%D0%B0-%D0%BD%D1%8E-%D0%B8%D0%BC%D0%B8%D0%B4%D0%B6---%D1%82%D1%80%D0%B5%D1%82%D0%B8-%D0%B4%D0%B5%D0%BD-%D0%BC%D1%8A%D0%BB%D1%87%D0%B0%D1%82-%D0%B7%D0%B0-%D0%B0%D1%80%D0%B5%D1%81-news746571.html", "text": "Трети ден прокуратурата и спецслужбите мълчи за ареста на шефа в Киноцентър „Ню Бояна филм” и бивш зам.-министър на културата Димитър Дерелиев, за който съобщи първо ПИК. Три дни от всички органи мълчат по въпросната афера и отричат да имат информация по темата, като въобще отказват да коментират факта, че е задържан с рушвет досущ като кметицата на „Младост” Десислава Иванчева. Сумата е далеч по-малка – 3600 лв. според разкритията на вицепремиера Валери Симеонов единствено пред медията ни. Може да не е толкова голям рушветът обаче, но това не означава, че ако има измама или изнудване, в който е замесено и Министерство на културата, то случаят не може да бъде прикрит. Защото именно така изглежда странното мълчание на службите и прокуратурата – че се опитват да прикрият някого, замитайки случаят под килима. Припомняме, че за акцията потвърдиха нашите източници, както и лично вицепремиерът Валери Симеонов. Прокуратурата обаче мълчи. Оправданието е, че акцията била на ГДБОП и все още не могат да се разкриват данни, защото разследването тече. Припомняме, че единствено медията ни се осмели да разкрие, че Дерелиев е рекетирал бъдещи бенифициенти по програма \"България\", на които е обещавал да прокара проектите им пред комисията в културното ведомство срещу 15-20% от сумата на самия проект. На един от кандидатите по тази програма обаче му писнало да го изнудват, пък и нямало как да реализира проекта си, ако намали сумата с толкова проценти, и решил да предприеме крути мерки спрямо изнудвача. Кандидатът по програмата се оплакал на зам.-министър Румен Димитров, който заема поста от квотата на Обединените патриоти. Димитров сигнализирал вицепремиера Валери Симеонов, който пък задействал ДАНС и прокуратурата за разкриване на подготвяното корупционно престъпление. Рекетираният заявил готовността си да окаже пълно съдействие на службите за набавянето на нужните доказателства за готвения рекет. За целта били използвани  микрофони, СРС и други средства за външно проследяване, след което Дерелиев е бил арестуван и вкаран за 3 дни в следствения арест, където е бил разпитван за корупционната схема (ВИЖТЕ В ОЩЕ ПО ТЕМАТА). Сподели:", "date": "2018.04.30", "title": "СКАНДАЛ В ПИК! Прокуратурата онемя за аферата с шефа на \"Ню Имидж\" - трети ден мълчат за ареста му с рушвет, кого прикриват"}
{"url": "http://pik.bg/%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8%D1%82%D0%B5-%D0%B3%D0%BE%D1%82%D0%B2%D1%8F%D1%82-%D0%BC%D0%B0%D1%89%D0%B0%D0%B1%D0%B5%D0%BD-%D0%BF%D1%80%D0%BE%D1%82%D0%B5%D1%81%D1%82-%D0%B2-%D1%81%D0%BE%D1%84%D0%B8%D1%8F-news746577.html", "text": "Съюзът на превозвачите в България готви мащабен протест в столицата на 16 май. Причината за недоволството е новият пакет за мобилност, който Европейската комисия внесе в Европарламента и предстои да бъде гласуван от евродепутатите. Според превозвачите новите промени са вкарани в контекст за защита на правата на шофьорите, но всъщност целта е да бъдат елиминирани от пазара българските, полските, унгарските и румънските камиони. Част от изискванията в пакета за мобилност са шофьорите да се прибират до родното си място на всеки 3 седмици, след третия ден в страна от ЕС на тираджията да му се плаща по нормите за командировки на държавата, в която е влязъл, да не се спи в кабините на камионите. И още едно изискване - промени в правилата за шосейния каботаж като на практика той ще бъде премахнат. Председателят на Съюза на превозвачите в България Йордан Арабаджиев е категоричен, че всичко това ще повлияе пагубно на оборота - курсовете ще намалеят значително, ще има нови разходи за прибирането на шофьорите, ще се стигне и до масови фалити на фирми, предаде БНР. В момента средната печалба в бранша е 5%. Българските шофьори в Европа са над 40 000, а тези у нас са близо 70 000. Сподели:", "date": "2018.04.30", "title": "Превозвачите готвят мащабен протест в София"}
{"url": "http://pik.bg/%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-37-%D0%B3%D0%BE%D0%B4%D0%B8%D1%88%D0%B5%D0%BD-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%B5-%D0%BE%D1%81%D1%8A%D0%B4%D0%B5%D0%BD-%D0%B7%D0%B0-%D0%BE%D0%BF%D0%B8%D1%82-%D0%B4%D0%B0-%D0%B8%D0%B7%D1%82%D0%BE%D1%87%D0%B8-%D0%B1%D0%B0%D0%BD%D0%BA%D0%BE%D0%BC%D0%B0%D1%82%D0%B8-%D0%BD%D0%B0-%D0%B1%D0%B5%D1%80%D0%BC%D1%83%D0%B4%D0%B8%D1%82%D0%B5-news746684.html", "text": "37-годишен български гражданин е бил задържан и осъден на две години затвор от съдия от Върховния съд на Бермудските острови заради опит за източване на банкомати. Данаил Дамов бе осъден и на шест месеца за увреждане на банкомат, както и на още четири месеца за увреждане на друг. Прокурорът Алън Ричардс заяви, че Дамов е дошъл в Бермуда като гост от България, за да извърши \"сложно престъпно дело\", което изисква \"познания и решителност\". Ричардс каза, че престъпленията обхващат \"значителен\" период от време и включват две отделни посещения на острова с цел \"измама\". Той добави, че \"подобни актове изглежда, за съжаление, се увеличават\" и че обществото трябва да бъде защитено от такова посегателство, предава \"Джамайка Обзървър\". Съдът е установил, че Дамов е пристигнал в страната през септември 2016 г. и е спипан от видео камера да манипулира банкомат заедно с друг мъж. Шефат на електронното банкиране посочва, че са направени мошенически операции по сметките на трима клиенти посредсдтвом въпросния банкомат през декември 2016 г. Впоследствие парите са били изтеглени в Доминиканската република. Банкоматът е проверен и в четеца за картите са открити два малки пробивни отвора. Дамов се завърнал на Бермудите на 10 октомври 2017 г. и три дни по-късно в банкомата на \"Пайт Плаза\" е открито устройство за скимиране. Съдът посочва, че банката се е изръсила с 535 долара, за да поправи банкоматите и да замени четците, както и още 1 000 долара, за да бъдат подменени клиентските карти. Дамов, която е представляван от адвокат Ричард Хорсман, признава вината си по трите престъпления, които е извършил между 1 септември 2016 г. и 21 октомври 2017 г. Това стана във Върховния съд на 13 април. Дамов се е извинил в съда в петък, когато се е явил за изслушване на присъдата, като е заявил, че е направил \"голяма грешка\" и е \"дълбоко съжалява\", допълва изданието. Българинът добавя, че е прекарал последните шест месеца в ареста и че никога няма да \"направи това отново\". Съдията по делото - Чарлз Ета Симънс, заявява, че очевидно престъпленията са планирани, а и за тях се изисква сложно оборудване. Сподели:", "date": "2018.04.30", "title": "ЗАД РЕШЕТКИТЕ: 37-годишен българин е осъден за опит да източи банкомати на Бермудите!"}
{"url": "http://pik.bg/13-%D0%B3%D0%BE%D0%B4%D0%B8%D0%BD%D0%B8-%D1%81%D0%B5-%D1%82%D0%BE%D1%87%D0%B8-%D0%B4%D0%B5%D0%BB%D0%BE-%D0%B7%D0%B0-%D0%B3%D1%80%D1%83%D0%BF%D0%BE%D0%B2%D0%BE-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%BD%D0%B0-%D0%BC%D0%B0%D0%BB%D0%BE%D0%BB%D0%B5%D1%82%D0%BD%D0%B0-%D0%B8%D0%B7%D1%80%D0%BE%D0%B4%D0%B8%D1%82%D0%B5-%D0%BF%D0%BE%D0%BB%D1%83%D1%87%D0%B8%D1%85%D0%B0-55-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82-news746593.html", "text": "По внесен обвинителен акт на Окръжна прокуратура – Бургас и осъдителни присъди на три съдебни инстанции, ВКС наложи общо наказание от 12 години „лишаване от свобода“ на Осман Сюлейман (на 31 г.), 11 години „лишаване от свобода“ на Исмаил Али (на 35 г.), 10 години „лишаване от свобода“ на Орхан Хюсеин (на 38 г.), 10 години „лишаване от свобода“ на Азис Хюсеин (на 33 г.) и 12 години „лишаване от свобода“ на Костадин Неделчев (на 33 г.), за извършени две престъпни деяния, съобщава \"Бургас Инфо\". Те са признати за виновни в това, че на 09.07.2005 г., около 02:30 часа, на около 3 км край с. Просеник, общ. Руен, обл. Бургас, до „Бялата чешма“, в съучастие като извършители, извършили действие с цел да възбудят и удовлетворят полово желание без съвкупление с малолетно момиче. Блудството е извършено чрез употреба на сила и заплашване, извършено от повече от две лица и представляващо особено тежък случай. Петимата мъже са признати за виновни и за това, че на същите дата и място и по същото време, в съучастие като съизвършители се съвкупили с малолетното момиче, като я принудили към това със сила и заплашване, деянието е извършено от повече от две лица и представлява особено тежък случай. Към момента петимата мъже се намират в Затвора, където изтърпяват наложените им наказания при „строг“ режим. Решението на ВКС е окончателно и не подлежи на обжалване. Сподели:", "date": "2018.04.30", "title": "13 години се точи дело за групово изнасилване на малолетна! Изродите получиха 55 години затвор "}
{"url": "http://pik.bg/%D0%BA%D1%80%D0%B8%D1%81%D0%BA%D0%BE-%D0%BF%D0%B5%D0%B5-%D0%BD%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB-%D1%81-%D0%BA%D0%B5%D0%B1%D0%B0%D0%BF%D1%87%D0%B5%D1%82%D0%B0-%D0%B8-%D0%BF%D0%BB%D0%B5%D1%81%D0%BA%D0%B0%D0%B2%D0%B8%D1%86%D0%B8-news746632.html", "text": "Криско ще даде старт на най-мащабния фестивал у нас през изминалите две години \"България Мези\" с голям вечерен концерт в парк \"Ротонда\" в Банкя на трети май от 20 ч. Фестът на балканската скара и тази година ще предложи много изненади и игри с атрактивни награди, а топготвачи ще приготвят на място специалитети, които ще могат да опитат стотици софиянци, любители на кулинарните изкушения за празничните дни в Банкя от 3-ти до 7-ми май. И тази година основен акцент в програмата са патриотичните спектакли и игри, които ще бъдат дело на мобилно читалище \"Бащино огнище\" и неговия създател Ивайло Шопски. Посетителите ще могат да се пренесат назад във времето като си направят снимка на специален фотокорнер с хайдушки дрехи или традиционни носии от различни български региони. Със свой концерт Криско ще открие феста, в следващите дни ще бъде последван от вечерни спектакли на легендите от \"Сигнал“\" оркестър \"Канарите\", сръбските звезди Бобан Здравкович и Стоя. Хората ще могат да се насладят и на изпълненията на Монти от \"Айс крийм\", група \"Хоризонт\", Андреас и \"Виво Монтана\", като всички концерти на певците са подарък за гостите и са с вход свободен. Организаторите от Фондация \"Румънеца и Енчев\" си партнират за фестивала със Столична община и район \"Банкя\". Наред с хубавата музика \"Банка Мези\" традиционно ще предложи на всички посетители богати празнични щандове с гергьовски изкушения, като чевермета, месни деликатеси и кулинарни изненади, приготвени от най-добрите майстори готвачи на Балканите. С \"Банкя Мези\" стратира национално турне \"България Мези\", което ще продължи и в Пазарджик, Пловдив, Свиленград, Стара Загора, Добрич, Варна и Бургас, както и в някои морски курорти. Сподели:", "date": "2018.04.30", "title": "Криско пее на фестивал с кебапчета и плескавици"}
{"url": "http://pik.bg/%D0%BD%D1%8F%D0%BC%D0%B0-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2-%D0%BA%D0%BE%D1%8F%D1%82%D0%BE-%D0%BF%D0%BE%D1%87%D0%B8%D0%BD%D0%B0-%D1%80%D0%BE%D0%B4%D0%B8%D0%BB%D0%BA%D0%B0-%D1%81%D0%BB%D0%B5%D0%B4-%D0%BF%D1%80%D0%BE%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%B0-%D0%BA%D0%BE%D0%BC%D0%B0-news746575.html", "text": "Не са открити нарушения в болницата по случая с жената, починала на 22 април. Това се казва в прессъобщение на ръководството на УМБАЛ “Св. Екатерина“. Ето целия текст на прессъобщението: „По повод изявленията на представители на НЗОК, че в случая с починалата жена са открити нарушения в болница „Св. Екатерина“ Ви уведомяваме: 1. Не отговаря на истината, че са открити нарушения. Съгласно протоколите от проверката е установено едно единствено и то формално нарушение, че ехокардиографията е с липса на подпис от сертифицирано лице. С това се внушава, че лечението е проведено от некомпетентни лекари и това е едва ли не причината за смъртта на пациентката. В действителност в лечението са участвали едни от най-големите експерти в кардиологията, признати не само в България, като проф. д-р Юлия Джоргова и проф. д-р Диана Трендафилова. 2. По повод констатацията, че са получени неоснователно суми и искането на Касата за възстановяване на 420 лв. (внушение, че се източва Касата) за ехокардиографията, държим да отбележим, че общо за пролежани 7 дни сме вложили в лечението 6058 лв., в т.ч. 3007лв. за лекарства и консумативи, за което сме получили от НЗОК до момента – 1320 лв., съгласно клин. пътека. 3. Във връзка с изявлението на НЗОК, че не сме подали заявление за разрешение за поставяне на транскатетърна клапна протеза, Ви информираме, че пациентката е била в процес на довършване на изследванията, по изискванията на НЗОК и на комисията в болницата, състояща се от трима професори – проф. д-р Юлия Джоргова, проф. д-р Диана Трендафилова, проф. д-р Димитър Петков и съгласувано от проф. д-р Генчо Начев, дмн – национален консултант по кардиохирургия. По повод твърдението, че НЗОК бързо одобрява случаите предложени за транскатетърно поставяне на аортни клапи, Ви информираме, че в момента имаме подадени 6 заявления от дата 04.04.2018г., за които днес получихме разрешение („ясно защо днес“), а в други случаи при подадени от нас заявления в периода между 21.11.2017г. - 04.04.2018г., сме чакали разрешение 58 дни за един пациент, 51 дни за трима, 48 дни за 6 пациента, 42 дни за 22 пациенти, 29 дни за 4 пациента и 17 дни за 5 пациента, от което се вижда, че нито един случай не е бил решен своевременно. С този случай НЗОК се стреми да избегне дискусията за извършена мащабна ценова реформа, въведена от 01.04.2018 г. но изнесена на сайта на НЗОК на 03.04.2018г. и я пренасочи към един конкретен случай, вместо да даде обяснения и указания как да се действа, как да се покрива разликата, тъй като всички държавни болница имат договори по обществени поръчки. Бяха въведени значителни корекции надолу в цените на мед. изделия, без да бъдем до ден днешен официално известени. Никой от НЗОК не излезе в публичното пространство или по служебен път да обясни какви са мотивите и да даде указания. Държавните болници са поставени в изключително тежка ситуация, тъй като те работят по сключени преди това договори по цени с които сме работили с НЗОК. При инвентаризацията към 01.04.2018 г. – в нашите складове сме получили и заприходили (фактурирани) медицински изделия, чиято реимбурсна цена на НЗОК е намалена, от което болницата е на минус с 186 000 лв. Препоръчва ни се да направим нови обществени поръчки за доставка на по-евтини изделия, без да се отчита,че ще ни трябват минимум 3 месеца за провеждане на обществени поръчки за доставка на изделията на по-ниски цени. Имайки предвид гореизложеното, ние не можем да гарантираме какво ще се случи в чакащата листа от пациенти за това лечение, тъй като до момента няма решение за финансиране на разликата в цената. Сподели:", "date": "2018.04.30", "title": "Няма нарушения в болницата, в която почина родилка след продължителна кома"}
{"url": "http://pik.bg/%D0%B3%D1%80%D0%B0%D0%B4%D1%83%D1%88%D0%BA%D0%B0-%D1%83%D0%B4%D0%B0%D1%80%D0%B8-%D1%87%D0%B5%D0%BF%D0%B5%D0%BB%D0%B0%D1%80%D0%B5-%D0%B3%D1%80%D0%B0%D0%B4%D1%8A%D1%82-%D0%BF%D0%BE%D0%B1%D0%B5%D0%BB%D1%8F-%D0%BE%D1%82-%D0%BB%D0%B5%D0%B4%D0%B5%D0%BD%D0%B8%D1%82%D0%B5-%D0%BA%D1%8A%D1%81%D0%BE%D0%B2%D0%B5-%D1%81%D0%BD%D0%B8%D0%BC%D0%BA%D0%B8-news746733.html", "text": "Първо завалял силен дъжд, придружен с гръмотевици. Бурята продължила близо половин час. „На този етап няма постъпили сигнали до мен за поражения и щети“, коментира кметът на Чепеларе Славка Чакърова. Сподели:", "date": "2018.04.30", "title": "Градушка удари Чепеларе, градът побеля от ледените късове (СНИМКИ)"}
{"url": "http://pik.bg/%D0%BE%D0%BF%D1%82%D0%B8%D0%BC%D0%B8%D0%B7%D1%8A%D0%BC-%D0%B2%D0%B5%D1%82%D0%B5%D1%80%D0%B0%D0%BD-%D0%BE%D1%82-%D0%B2%D1%82%D0%BE%D1%80%D0%B0%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B7%D0%B0%D0%B2%D1%8A%D1%80%D1%88%D0%B8-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D0%BD%D0%B0-96-%D0%B3%D0%BE%D0%B4%D0%B8%D0%BD%D0%B8-news746633.html", "text": "В щата Охайо, САЩ, ветеран от Втората световна война получи диплома от университета Толидо, който той напуснал преди 68 години, съобщава АП. През 1950 г. пилотът от ВМС на САЩ Боб Баргър постъпил в университета Толидо в едноименния град. След три години обаче той престанал да посещава занятия, той като заради работата и семейството не му оставало време за учене. Преди няколко години ветеранът се запознал със сътрудник на учебното заведение. Той се разровил в архивите и разбрал, че отметнатите от Баргър курсове му дават правото да претендира за диплома, която да получи след 2-годишно обучение. 96-годишният мъж станал най-възрастният випусник на университета Толидо за цялата му история. \"Дори не съм мечтал за такова нещо\", споделил Баргър, който вече е подготвил десетки бутилки уиски и водка за випускната вечер в дома за възрастни хора, на която са поканени над сто души. Ветеранът с неостаряващо чувство за хумор се пошегувал, че вече дипломиран, може да си потърси \"някоя спокойна работа\". Сподели:", "date": "2018.04.30", "title": "ОПТИМИЗЪМ! Ветеран от Втората световна завърши университет на 96 години "}
{"url": "http://pik.bg/%D0%B2%D0%B5%D1%80%D0%B0-%D0%B9%D0%BE%D1%83%D1%80%D0%BE%D0%B2%D0%B0-%D0%B2%D1%81%D1%8F%D0%BA%D0%B0-%D1%82%D1%80%D0%B5%D1%82%D0%B0-%D0%B6%D0%B5%D0%BD%D0%B0-%D0%B2-%D0%B5%D1%81-%D0%BD%D0%B0%D0%B4-15-%D0%B3%D0%BE%D0%B4%D0%B8%D0%BD%D0%B8-%D1%81%D1%82%D0%B0%D0%B2%D0%B0-%D0%BE%D0%B1%D0%B5%D0%BA%D1%82-%D0%BD%D0%B0-%D0%BD%D0%B0%D1%81%D0%B8%D0%BB%D0%B8%D0%B5-news746592.html", "text": "Във всички държави от ЕС, 1 от 3 жени над 15 години, става обект на насилие в една или друга форма. Това каза Вера Йоурова, европейски комисар по правосъдие, потребители и равнопоставеност между половете, по време на дискусия с граждани на тема: „Насилието над жените: отговорът на ЕС“. „Аз бях в България в края на миналата година, точно в седмицата, в която в българския парламент се водеше дебат за Истанбулската конвенция. На пътя ми обратно към Брюксел се замислих, че трябва да има някакво недоразумение, както и че трябва да дойда тук, за да разбера защо хората са толкова критични към Истанбулската конвенция и може би да им обясня защо според мен конвенцията е практична и целта и е да подпомогне жените и децата, които са жертви на насилие“, допълни още тя, цитирана от Фокус. „Бих казала, че джендър политиката, особено в сферата, бореща се с насилието е много важна. Трябва да работим във всички аспекти. Въпреки, че съм твърдяла, че Европа е добро място за жените, във всички държави членки, 1 от 3 жени над 15 години, в една или друга степен са били обект на насилие. Нещата не са се променили много в последните години, така че според мен трябва да обединим усилия и да вземем мерки, за да заличим този проблем. Трябва да помогнем не само на жените, но и на децата, да не бъдат жертви на насилие“, каза още Йоурова. „Имаме законодателство, имаме и много други мерки, които могат да ни помогнат – можем да работим с различни организации, които се занимават с жени и деца, жертви на насилие, защото имаме един общ враг – убеждението на обществото около нас, че насилието срещу жените е нещо нормално и толерирано. Това е стереотипно мислене, което не помага. Всеки път, когато говоря с мъж по темата, винаги споделяме еднакви разбирания. Но за мъжете е важно да си представят: Какво ще стане ако подобно насилие е упражнено върху техните дъщери? Това е повратен момент, защото всеки мъж, независимо от убежденията си отговаря, че не би желал дъщеря му да става жертва на насилие. Аз мисля, че това е важен момент. В следващите години трябва да имаме и ще се стремим към подобрение на показателите в статистиката за жените и децата, станали жертви на насилие“, допълни още европейският комисар. Сподели:", "date": "2018.04.30", "title": "Вера Йоурова: Всяка трета жена в ЕС над 15 години става обект на насилие"}
{"url": "http://pik.bg/%D0%B8%D0%B2%D0%B0-%D0%B5%D0%BA%D0%B8%D0%BC%D0%BE%D0%B2%D0%B0-%D1%81-%D0%BD%D0%BE%D0%B2-%D0%BC%D1%8A%D0%B6-news746732.html", "text": "През уикенда Екимова бе забелязана на бул. Витоша да оглежда мъжки ризи по време на откриването на турски бутик, на което специален гост бе турския посланик Хасан Улусой. Влюбена ли е Ива Екимова? Този въпрос обикаля из светските среди в последно време. Пиарката грее в пълния си блясък, а близки до нея споделят, че неотдавна, за да е по-женствена, си удължила и косата. Клюките носят, че видът й изцяло се дължи на нова любов. Преди няколко години Екимова, която загуби съпруга си Дими в трагична катастрофа, се раздели и с дългогодишния си приятел Петрозар и оттогава непрекъснато споделя, че набляга само на работа и на грижи за детето си. Преди време я забъркаха и в афера с известен в ъндърграунда юнак и дори с пиара на експремиера Иван Костов Мишо Михайлов, а сега явно любовта наистина е кацнала на рамото на хубавицата. Сподели:", "date": "2018.04.30", "title": "Ива Екимова с нов мъж? "}
{"url": "http://pik.bg/%D0%BD%D0%B5%D1%80%D0%B0%D0%B2%D0%BD%D0%B0-%D0%B1%D0%B8%D1%82%D0%BA%D0%B0-%D0%B0%D1%82%D0%B0%D0%BA%D1%83%D0%B2%D0%B0%D1%82-%D0%BA%D0%BE%D0%BC%D0%B0%D1%80%D0%B8%D1%82%D0%B5-%D0%B8-%D0%BE%D1%82-%D0%BA%D0%BE%D1%80%D0%B0%D0%B1-news746602.html", "text": "За първи път в Русенско освен наземна техника и самолет в борбата срещу комарите се включи и кораб. В неделя привечер от борда на плавателния съд със специализирана техника бяха третирани остров Люляка и крайбрежните зони до село Сандрово. За да е по-ефективна борбата срещу жилещата напаст, пръскан бе и румънският бряг. Корабчето, с което бе извършено третирането, е собственост на Дунавския драгажен флот, пише \"Монитор\". На дунавските острови има идеални условия за размножаването на комарите и ако и тези късчета суша насред реката не се обработят, се превръщат в истински развъдници на опасните насекоми. Рязкото понижение на нивото на Дунав и бързото оттегляне на водите тази пролет е причината за появата на много заблатени места и увеличената популация на комари. Третирането с наземна техника в Русе започна още в началото на април и продължава и сега. Провежда се и синхронизирано авиационно пръскане в крайбрежните зони на Русе и Гюргево. Сподели:", "date": "2018.04.30", "title": "НЕРАВНА БИТКА! Атакуват комарите и от кораб"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2-%D0%BF%D0%B8%D0%BA-%D1%81%D0%B2%D1%8A%D1%80%D1%88%D0%B5%D0%BD%D0%BE-%D0%BB%D0%B8-%D0%B5-%D1%81-%D0%BA%D0%B0%D1%80%D0%B8%D0%B5%D1%80%D0%B0%D1%82%D0%B0-%D0%B9-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D0%BD%D0%B8%D0%B7%D0%B2%D0%B5%D1%80%D0%BD%D0%B0%D1%82%D0%B0-%D0%BE%D1%82-%D0%B1%D0%B0%D1%89%D0%B0-%D1%81%D0%B8-%D0%B7%D0%B0%D1%80%D0%B0%D0%B4%D0%B8-%D0%B1%D0%BB%D0%B0%D0%B3%D0%BE-%D0%B4%D0%B6-news746500.html", "text": "Връзката й с Благой Георгиев може да коства кариерата на Гери-Никол! Плейбой №1 в родния футбол е нажежил до червено отношенията между Гери-Никол и основния й спонсор - нейния баща Николай Георгиев, по прякор Ники Цайса, научи ПИК. Току-що развел се с татарката Есмер Омерова, Георгиев не издържа дълго като ерген. Бившият полузащитник на националния отбор оплете в мрежите си най-желаната арендби дива на родната сцена, а от близо месец двойката живее под един покрив в апартамента му в София. По обясними причини от този факт Ники Цайса никак не е щастлив. Амбициозният баща има непоносимост и алергия към футболисти, тъй като Благой не е единственият, с който любимата му дъщеря е имала вземане-даване. За да вразуми 19-годишната певица, бизнесменът се надигнал от Варна и без предупреждение се появил в софийското жилище, което й купи. Двамата имали ожесточен спор, в който Цайса се опитал да убеди певицата, че 36-годишният татуиран футболист не е за нея, най-малкото заради имиджа му на неспасяем плейбой. Скандалната изпълнителка обаче, от пиадестала на това, че вече е пълнолетна, отсякла на баща си, че не смята да се съобразява със съветите му, а да послуша сърцето си. \"Гери-Никол е нагазила надълбоко с чувства. Много е влюбена в Благо, а явно и той в нея, след като вече близо месец не излиза от любовното им гнездо и както беше се абонирал за нощните клубове, така изведнъж меракът му за нощен живот секна\", коментират пред ПИК близки до новата светска двойка. За да бъдат с Гери-Никол максимално време заедно, футболистът наистина е преустановил набезите из кръчмите. А случаите, в които напуска любовното ложе, са заради тренировки в компанията на ММА-състезателите Даниел Илиев и Георги Владимиров. След като не могъл да излезе на глава с непокорната си щерка, Ники Цайса вдигнал ръце. Скандалът помежду им приключил с репликата \"Прави каквото искаш!\", като по този начин бизнесменът капитулирал пред любовта на Гери-Никол и известния със слабите си ангели Благой. Сподели:", "date": "2018.04.30", "title": "СКАНДАЛ В ПИК! Свършено ли е с кариерата й? Гери-Никол низверната от баща си заради Благо Джизъса! Ники Цайса вдигна ръце и ето какво направи... "}
