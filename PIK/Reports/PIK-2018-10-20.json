{"url": "https://pik.bg/%D0%BF%D1%8A%D1%80%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%82%D0%B5%D0%B6%D0%BA%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D0%B0%D0%B2%D1%82%D0%BE%D0%B1%D1%83%D1%81-%D0%BD%D0%B0-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B2-%D1%81%D0%BE%D1%84%D0%B8%D1%8F-news790056.html", "text": "На 23, 24 и 44 години са пострадалите са пострадали след катастрофа на ул. \"Бистришко шосе” в София. Тримата мъже са откарани в СО на УМБАЛ \"Св. Анна\" - София АД. Това съобщиха от пресцентъра на лечебното заведение. 44-годишният мъж е с рана на главата (без пряка опасност за живота), но е отказал хоспитализация. 23-годишният мъж е със счупена подбедрица, хоспитализиран е (без пряка опасност за живота) в Клиниката по ортопедия и травматология на УМБАЛ \"Св. Анна\"-София АД. Лекарите все още преглеждат третия пострадал, на възраст 24 г.. Сподели:", "date": "2018.10.20", "title": "Първи подробности за ранени при тежката катастрофа с автобус на градския транспорт в София"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BA%D0%B0%D0%BA%D0%B2%D0%BE-%D1%81%D0%BB%D0%B5%D0%B4%D0%B2%D0%B0-%D0%B7%D0%B0-%D1%83%D0%B1%D0%B8%D0%B5%D1%86%D0%B0-%D0%BD%D0%B0-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D0%BC%D0%B0%D1%80%D0%B8%D0%BD%D0%BE%D0%B2%D0%B0-%D0%BE%D1%82%D1%82%D1%83%D0%BA-%D0%BD%D0%B0%D1%82%D0%B0%D1%82%D1%8A%D0%BA-news789959.html", "text": "Не мога да повярвам, че аз съм го направил. Това каза в петък Северин Красимиров, обвинен в това, че е изнасилил и убил русенската журналистка Виктория Маринова. Той говори за първи път след екстрадирането му от Германия. Въпреки всички събрани доказателства и признанията, все още има хора, които не са напълно убедени, че именно Северин е извършителят на убийството, съобщава Нова телевизия в сутрещния си блок. Пред журналисти той обясни, че не помни част от нещата, които са се случили във фаталния ден, защото бил дрогиран. Взел наркотици, наречени „кристали”. Случайно нападнал Виктория, защото стигнали до пререкания на алеята край Дунав, след като се блъснали случайно. Адвокатът на Северин обаче го прекъсна и разказът му приключи. Пред полицаите не е говорил за изнасилването на Виктория Маринова. Няма ясно обяснение защо. Факт е обаче, че за него има неоспорими доказателства. Какво следва? Трудна ще бъде оттук нататък защитата на Северин. Служебният му адвокат Иван Дойнов поиска делото да бъде при закрити врата, за да не станат ясни подробности от разследването. Адвокатът му също поиска той да остане в ареста за постоянно, защото навън би било опасно за него, тъй като може да се стигне до саморазправа. На Красимиров са повдигнати две обвинения - за изнасилване и за убийство по особено жесток и мъчителен за жертвата начин. Взета му е ДНК проба, а направеният преглед е установил, че физическото му състояние е добро. Северин има право да обжалва наложената мярка в тридневен срок пред Апелативния съд във Велико Търново. До даването на ход на делото той ще остане в следствения арест в Русе. Сподели:", "date": "2018.10.20", "title": "ГОРЕЩА ТЕМА! Какво следва за убиеца на Виктория Маринова оттук нататък"}
{"url": "https://pik.bg/%D0%B0%D0%BB%D0%B5%D0%BA%D1%81%D0%B8%D1%81-%D1%86%D0%B8%D0%BF%D1%80%D0%B0%D1%81-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D0%BE%D0%B5-%D0%B8-%D0%B2%D1%8A%D0%BD%D1%88%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BD%D0%B0-%D0%B3%D1%8A%D1%80%D1%86%D0%B8%D1%8F-news789988.html", "text": "Премиерът на  Гърция Алексис Ципрас официално пое и министерството на външните работи на страната днес, съобщава РИА Новости. Министърт-председателят официално положи клетва в президентскя дворец тази сутрин, в присъствието на президента на страната Прокопис Павлопулос. След това с градата на Министерството на външните работи на Гърция се проведе и церемония по предаването на работата. Ципрас благодари на своя предшественик за свършената работа. „Бележим повишен престиж и засилване на геополитическите възможности на страната – заяви Ципрас. – Гърция е водеща сила на Балканите и стълб в стабилността на източното Сведиземноморие“. На поста Ципрас наследява Никос Кодзиас. Сподели:", "date": "2018.10.20", "title": "Алексис Ципрас официално пое и външното министерство на Гърция"}
{"url": "https://pik.bg/%D1%82%D1%80%D0%B8-%D0%BA%D0%BE%D0%BB%D0%B8-%D1%81%D0%B5-%D0%BF%D0%BE%D0%BC%D0%BB%D1%8F%D1%85%D0%B0-%D0%BD%D0%B0-%D0%BF%D1%8A%D1%82%D1%8F-%D1%85%D0%B0%D1%81%D0%BA%D0%BE%D0%B2%D0%BE-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news789989.html", "text": "Водач на Фолксваген Голф удари Опел и БМВ във верижна катастрофа. Инцидентът стана снощи около 18 часа на пътя Хасково-Кърджали. Няма данни за тежко пострадали. Най-много материални щети са нанесени по Голфа. Пътно транспортното произшествие затрудни движението в участъка, като се образуваха колони от автомобили. Сподели:", "date": "2018.10.20", "title": "Три коли се помляха на пътя Хасково-Кърджали"}
{"url": "https://pik.bg/%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%B0-%D0%B5%D1%83%D1%84%D0%BE%D1%80%D0%B8%D1%8F-%D0%B2-%D1%81%D0%B0%D1%89-%D0%B7%D0%B0%D1%80%D0%B0%D0%B4%D0%B8-%D0%B4%D0%B6%D0%B0%D0%BA%D0%BF%D0%BE%D1%82-%D0%BE%D1%82-16-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0-news790029.html", "text": "Рекорден джакпот се натрупа в американската лотария Мега милиони, след като никой не успя да отгатне печелившата комбинация от шест числа и да спечели 1 милиард долара в тиража вчера, предадоха световните агенции. Така във вторник онзи, който познае печелившите числа, ще има възможността да спечели още по-голяма сума - 1,6 милиарда долара. Рекордната сума кара хората да се редят на дълги опашки пред пунктовете и магазините, в които се продават билетите. До този момент рекордът за най-голяма индивидуална печалба от лотария се държи от Мейвис Уонцик, 53-годишна домакиня от щата Масачузетс. Миналата година през август тя спечели джакпота в друга голяма американска лотария - Пауърбол. Сумата възлезе на 758,7 милиона долара. През януари 2016 г. джакпотът в Пауърбол достигна 1,58 милиарда долара, но го спечелиха трима души и си поделиха сумата, като в крайна сметка всеки един от тях получи по 528,8 милиона долара. Лотарията Мегамилиони е създадена през 2002 г. Играчите трябва да отгатнат шест правилни числа. Победителят може да избира между това да получи цялата сума с удържани данъци или да я получи под формата на 30 вноски, които да се изплащат в продължение на 30 години. Сподели:", "date": "2018.10.20", "title": "Невиждана еуфория в САЩ заради джакпот от 1,6 млрд. долара"}
{"url": "https://pik.bg/%D0%BD%D0%B0%D0%B9-%D0%BE%D1%82%D0%B1%D0%BB%D1%8A%D1%81%D0%BA%D0%B2%D0%B0%D1%89%D0%B8%D1%82%D0%B5-%D0%BD%D0%B0%D0%B2%D0%B8%D1%86%D0%B8-%D0%BA%D0%BE%D0%B8%D1%82%D0%BE-%D1%81%D1%8A%D1%81%D0%B8%D0%BF%D0%B2%D0%B0%D1%82-%D1%80%D0%BE%D0%BC%D0%B0%D0%BD%D1%82%D0%B8%D0%BA%D0%B0%D1%82%D0%B0-news789987.html", "text": "могат да се отразят неблагоприятно върху романтичните отношения между партньорите, пише в. \"Дейли експрес\", позовавайки се на резултатите от проучване, направено във Великобритания сред 2000 жители на Лондон. Близо две трети от участниците в допитването признават, че не биха съжителствали с . Същият процент хора искат половинките им да спазват по-добра хигиена в банята и тоалетната. Над 50 процента от анкетираните споделят, че им в това отношение, са щели да пропуснат възможността да живеят с тях под един покрив. Оказва се, че една четвърт от анкетираните дори са слагали край на романтична връзка заради немарлив партньор. според участниците в допитването е пропускът да се пуска водата след използване на тоалетната. Следват неизползването на , оставянето на косми в банята, ваната или мивката, дългото заседяване в тоалетната, оставянето на мръсни дрехи в банята, оставянето на пода в банята мокър, оставянето на тоалетната седалка вдигната, пропускът да се зареди тоалетна хартия и оставянето в банята на използвани клечки за уши или мокри кърпички. Лошите и нехигиенични навици в банята и тоалетната партньор с лоши хигиенни навици ако са знаели колко са немарливи възлюбените Най-отблъскващата привичка четката за почистване на тоалетната чиния Сподели:", "date": "2018.10.20", "title": "Най-отблъскващите навици, които съсипват романтиката"}
{"url": "https://pik.bg/%D1%83%D0%B4%D0%B0%D1%80-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%B8%D1%81%D1%82%D0%B8-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%B4%D0%B2%D0%B5-%D0%BD%D0%B0%D1%80%D0%BA%D0%BE%D0%BE%D1%80%D0%B0%D0%BD%D0%B6%D0%B5%D1%80%D0%B8%D0%B8-news789998.html", "text": "След операция на сектор „Наркотици“ от Главната дирекция „Национална полиция“ в селища край Варна са разкрити две високотехнологични наркооранжерии. Действията на криминалистите са под надзора на прокуратурата. По случая е образувано досъдебно производство за незаконно отглеждане на растения от рода на конопа. 45-годишният мъж е задържан с полицейска мярка за срок до 24 часа. Случаят се наблюдава от прокурор от Районната прокуратура във Варна. На друг адрес в с. Падина, община Девня, криминалистите са установили, че 41-годишен мъж отглежда наркотични растения. В дома му е открита високотехнологична наркооранжерия със 131 растения в различен етап на развитие. По случая е образувано досъдебно производство, а мъжът е задържан с полицейска мярка за срок до 24 часа. Случаят се наблюдава от прокурор от Районната прокуратура в Девня. Сподели:", "date": "2018.10.20", "title": "УДАР: Криминалисти разкриха две наркооранжерии"}
{"url": "https://pik.bg/%D0%BA%D1%80%D1%8A%D0%B2-%D0%BA%D0%B0%D0%BC%D0%B8%D0%BA%D0%B0%D0%B4%D0%B7%D0%B5-%D1%81%D0%B5-%D0%B2%D0%B7%D1%80%D0%B8%D0%B2%D0%B8-%D0%BF%D1%80%D0%B5%D0%B4-%D0%B8%D0%B7%D0%BE%D0%B1%D0%BE%D1%80%D0%BD%D0%B0-%D1%81%D0%B5%D0%BA%D1%86%D0%B8%D1%8F-%D0%B2-%D0%B0%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%B8%D0%BC%D0%B0-%D0%B6%D0%B5%D1%80%D1%82%D0%B2%D0%B8-news790073.html", "text": "Нов самоубийствен атентат пред изборна секция в афганистанската столица Кабул стана днес по време на парламентарните избори в страната и взе между 13 и 19 жертви, предадоха световните агенции. Сред жертвите има полицаи и цивилни. Атентатът е извършен от камикадзе. Преди информациите за това нападение се съобщаваше за 28 загинали и за над 100 ранени в 192 нападения и инциденти в изборния ден в Афганистан. Сподели:", "date": "2018.10.20", "title": "КРЪВ: Камикадзе се взриви пред изоборна секция в Афганистан, има жертви"}
{"url": "https://pik.bg/%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%BE%D1%82%D0%BE-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B5-%D0%B5-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD%D0%BE-%D0%BE%D1%82-%D0%BF%D0%BE%D0%BD%D0%B8%D0%B6%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D1%80%D0%B5%D0%B4%D0%B8%D1%82%D0%BD%D0%B8%D1%8F-%D1%80%D0%B5%D0%B9%D1%82%D0%B8%D0%BD%D0%B3-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news790001.html", "text": "Италианският вицепремиер Матео Салвини омаловажи понижаването на кредитния рейтинг на Италия и обеща запазване на проектобюджета, който не спазва ангажиментите към еврозоната, поети от страната, предаде Асошиейтед прес. Международната рейтингова агенция Мудис (Moody's) понижи снощи кредитния рейтинг на Италия само до една степен над спекулативната зона - от Baa3 до Baa2 (с латински букви), със стабилна перспектива. Сред посочените причини е \"значителното отслабване на фискалната сила на Италия\" заради променения целеви бюджетен дефицит. Европейската комисия вече предупреди Италия, че по-високият й от очакваното бюджетен дефицит представлява безпрецедентно отклонение от европейските бюджетни правила. Правителството трябва да отговори на притесненията на ЕС най-късно в понеделник. Салвини днес каза, че той не е притеснен, а правителството просто прави най-доброто за италианците. Правителството ще продължи напред въпреки рейтинговите агенции, еврокомисарите и някои вътрешни прояви на неразбиране, посочи той. По думите му рейтинговите агенции и преди са грешали за Италия и отново ще се провалят. Популисткото правителство, съставено от движение \"Пет звезди\" и партия \"Лига\" на Салвини, планираше извънредно заседание на кабинета по-късно днес за обсъждане на бюджета и твърдения на лидера \"Пет звезди\" Луиджи Ди Майо, че в проектобюджета са внесени несъгласувани промени. Луиджи Ди Майо обяви снощи, че проектобюджетът представен на италианския президент включва предложение за данъчна амнистия върху пари, държани в чужбина, и върнати в Италия. Движение \"Пет звезди\" не подкрепя такава мярка. Салвини коментира, че обвиненията на Ди Майо са \"сюрреалистични\", но спорът разкрива пукнатите в управляващата коалиция, която е само на четири месеца. Правителството е заложило във финансовата рамка за бюджета дефицит за следващата година от 2,4 процента от брутния вътрешен продукт. Това е под целевия дефицит от 3 процента, който се изисква от страните от еврозоната според европейските разпоредби, но е доста над обещания от предишното правителство дефицит от 0,8 на сто. За тази година заложеният бюджетен дефицит е 1,8 процента. Сподели:", "date": "2018.10.20", "title": "Италианското правителство не е притеснено от понижаването на кредитния рейтинг на страната"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D0%B0%D1%86%D0%BD%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%B0%D0%B1%D1%83-%D0%B4%D0%B0%D0%B1%D0%B8-%D1%81%D0%BD%D0%B8%D0%BC%D0%BA%D0%B8-news790075.html", "text": "Министър-председателят Бойко Борисов пристигна на официално посещение в Обединените арабски емирства (ОАЕ). В рамките на визитата си премиерът Борисов ще се срещне с престолонаследника на Абу Даби и заместник-върховен главнокомандващ въоръжените сили на ОАЕ шейх Мохамед бин Зайед Ал Нахаян, както и с вицепрезидента и министър-председател на ОАЕ шейх Мохаммед бин Рашед Ал-Мактум. По време на разговорите ще бъде обсъдено развитието на политическия диалог между двете държави и засилване на ефективното взаимодействие в стратегически важни области като икономиката и инвестициите, отбраната и сигурността, борбата с тероризма, иновациите и технологиите. В делегацията, ръководена от премиера Борисов, са вицепремиерът и министър на външните работи Екатерина Захариева и министърът на финансите Владислав Горанов. Настоящото посещение на министър-председателя Бойко Борисов в Обединените арабски емирства е първа визита на това равнище в историята на двустранните отношения. То се явява продължение на усилията за по-нататъшно активизиране на двустранното сътрудничество, след като в началото на тази година България и ОАЕ откриха свои посолства в Абу Даби и София. Сподели:", "date": "2018.10.20", "title": "ИЗВЪНРЕДНО В ПИК! Борисов кацна на летището в Абу Даби (СНИМКИ)"}
{"url": "https://pik.bg/%D0%B1%D0%B8%D0%B2%D1%88%D0%B8%D1%8F%D1%82-%D1%81%D1%8A%D0%BF%D1%80%D1%83%D0%B3-%D0%BD%D0%B0-%D1%83%D0%B1%D0%B8%D1%82%D0%B0%D1%82%D0%B0-%D0%B2%D0%B8%D0%BA%D1%82%D0%BE%D1%80%D0%B8%D1%8F-%D1%81%D0%B5-%D0%B6%D0%B5%D0%BD%D0%B8%D0%BB-%D0%B8-%D0%B4%D1%80%D1%83%D0%B3-%D0%BF%D1%8A%D1%82---%D0%B1%D1%83%D0%BB%D0%BA%D0%B0-%D0%B7%D0%B0%D1%80%D1%8F%D0%B7%D0%B0%D0%BB%D0%B0-%D1%81%D0%B2%D0%B8%D0%BB%D0%B5%D0%BD-%D0%BC%D0%B0%D0%BA%D1%81%D0%B8%D0%BC%D0%BE%D0%B2-%D0%BF%D1%80-news790032.html", "text": "В първите часове след убийството бях тотално объркан. След това започнаха да излизат различни версии и информацията, че тя е била убита заради журналистическо разследване. В един момент си помислих, че са вкарали някакъв от Чечня, той я убил и след това е върнат обратно зад граница. Или от някоя друга монголска република. Защото там няма база данни и той спокойно може да си остави ДНК-то на мястото на убийството. Това заяви пред Нова телевизия Свилен Максимов, бивш съпруг на жестоко убитата в Русе Виктория Маринова. \"Имал съм и друга сватба. Тя обаче беше без булка. Не дойде в гражданското за подписването и после на церемонията в ресторанта. Имаше 300 човека гости, а т я просто не се появи\", спомни си той. \"С Виктория се разделихме заради прекалено много его от моя страна. Но не беше нещо непоправимо. За всичките години така и не успяхме да се скараме нито веднъж\", спомни си Свилен Максимов. \"Намирам за лошо стечение на обстоятелствата, че не съм бил там, за да предотвратя това престъпление или да си разделим боя. Можеше да съм там\", категоричен е Свилен Максимов. В предаването взе участие и адвокатът на семейството Андрей Желязков. \"На 1000% съм убеден, че извършителят е задържан\", каза той. Адвокатът разказа, че е познавал бащата на убиеца Северин. През 2006 година той го арестувал за поредна кражба, а през 2008 година бащата на Северин се самоубил в затвора. Сподели:", "date": "2018.10.20", "title": "Бившият съпруг на убитата Виктория се женил и друг път - булка зарязала Свилен Максимов пред олтара"}
{"url": "https://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%BA%D0%BE%D0%BB%D0%B0-%D1%81%D0%B5-%D0%BD%D0%B0%D0%BD%D0%B8%D0%B7%D0%B0-%D0%B2-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B0%D1%82%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%E2%80%9E%D1%81%D1%82%D1%80%D1%83%D0%BC%D0%B0%E2%80%9D-%D0%BC%D1%8A%D0%B6-%D0%B5-%D1%80%D0%B0%D0%BD%D0%B5%D0%BD-news790037.html", "text": "50-годишен мъж пострада след като с лек автомобил \"Нисан\" се наниза на мантинелата при 85 км. на автомагистрала \"Струма\" край Кочериново, съобщава БГНЕС. Има ударен още един автомобил - миниван \"Фиат\". Водачът и спътницата му не са пострадали. Ударът е в задната му част. Инцидентът е станал към 16.20 ч. на изхода от автомагистралата за Благоевград, Кочериново и Рилския манастир, където се прави връзка с главен път Е-79. Водачът на \"Нисан\"-а, който е бил сам, е транспортиран за болницата Благоевград с травма на главата, правят му се изследвания. Изходът на магистралата за движещите се в посока Благоевград, Банско и ГКПП „Кулата” е затворен от полицията, за излаз се използва пътен възел „Зелен дол” западно от областния град. Причините за катастрофата се изясняват. Сподели:", "date": "2018.10.20", "title": "Тежък инцидент! Кола се наниза в мантинелата на магистрала „Струма”, мъж е ранен"}
{"url": "https://pik.bg/%D1%82%D1%80%D1%8A%D0%BC%D0%BF-%D0%BA%D0%BE%D0%BC%D0%B5%D0%BD%D1%82%D0%B8%D1%80%D0%B0-%D0%B2%D0%B5%D1%81%D1%82%D1%82%D0%B0-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B0-%D0%B4%D0%B6%D0%B0%D0%BC%D0%B0%D0%BB-%D1%85%D0%B0%D1%88%D0%BE%D0%B3%D0%B8-news789974.html", "text": "Президентът на САЩ Доналд Тръмп определи като \"добра първа стъпка\" извършените от Саудитска Арабия арести във връзка със смъртта на Джамал Хашоги и добави, че ще работи съвместно с Конгреса относно американския отговор, предаде Асошиейтед прес. Президентът говори пред медиите по време на \"кръгла маса\" в Аризона, броени часове след като Саудитска Арабия заяви чрез официалната си агенция СПА, че журналистът Джамал Хашоги е бил убит при \"юмручен бой\" в саудитското консулство в Истанбул. Кралството съобщи също, че 18 души са арестувани, а служители от разузнаването са уволнени. Запитан от репортер дали смята обяснението на Саудитска Арабия за достоверно, Тръмп отговори утвърдително: \"Да, да!\" Президентът обаче добави, че преди да реши какво да предприеме по-нататък, иска да разговоря с престолонаследника принц Мохамед бин Салман. \"Саудитска Арабия винаги е била страхотен съюзник, но случилото се е неприемливо \", заяви Тръмп. Що се отнася до саудитските арести, по думите му \"Това е голяма първа стъпка. Само първа стъпка, но голяма първа стъпка\". Членове на Конгреса, включително съюзникът на Тръмп сенатор Линдзи Греъм , изразиха скептицизъм относно саудитската версия, отбелязва АП, цитирана от БТА. \"Първо ни казаха, че Хашоги предполагаемо е излязъл от консулството , и напълно се отричаше саудитско участие. Сега имало сбиване и той бил убит в консулството, все без знанието на принца\", написа в Туитър сенаторът републиканец. \" Саудитското обяснение за убийството на журналиста и жител на Вирджиния Джамал Хашоги при случайно сбиване в консулството е обидно\", заяви в туит сенаторът демократ Тим Кейн. След като администрацията Тръмп няма да се изправи срещу зверството, Конгресът е длъжен да го направи\", добави той. Според конгресмена Адам Шиф твърдението, че Хашоги е бил убит неволно при сбиване, не е достоверно. \"Ако Хашоги се е бил вътре в консулството, той се е бил за живота си с хора, изпратени да го заловят или да го убият\", написа в Туитър старшият демократ в Комисията по разузнаването в Камарата на представителите. \"Кралството и всички замесени в това брутално убийство трябва да бъдат подведени под отговорност, и ако администрацията на Тръмп не пожелае да поеме водеща роля в това, Конгресът трябва да го направи\", заяви той. В изявление късно вчера прессекретарят на Белия дом Сара Хъкаби Сандърс о беща, че САЩ внимателно ще следят международните разследвания на смъртат на Хашоги и ще пледират за правосъдие, което е навременно, прозрачно и в съответствие с всички процедури. И демократи, и републиканци настояха Вашингтон да проведе собствено разследване, отбелязва ДПА. \"Саудитската версия продължава да се мени с всеки изминал ден. Не бива да приемаме на доверие, че последната ще издържи\", написа в Туитър сенаторът републиканец Боб Коркър. \"Саудитците може да си правят своето разследване, но американската администрация т рябва да направи собствена, достоверна оценка за отговорността за убийството с разследване, изисквано според закона Магнитски\", добави председателят на Комисията по външни отношения на Сената. Старшият демократ в комисията Боб Менендес о ще преди него призова за задействането на закона. \"Глобалният акт Магнитски не прави изключение за случайни инциденти. Дори ако Хашоги е умрял в резултат от спречкване, няма извинение за убийството му. Ние трябва да поддържаме международния натиск. Конгресът свърши своя дял, сега е ред на президента Тръмп да спази закона\", написа Менендес в Туитър. Конгресменът републиканец Майк Кофман призова президента незабавно да отзове временно изпълняващия длъжността посланик на Вашингтон в Саудитска Арабия. \"Не съм воювал, за да си затварям очите\", написа военният ветеран. Неговият туит беше повторен от сенатора републиканец Ранд Пол. \"Не бих могъл да съм по-съгласен . Ние би трябвало да прекратим всички оръжейни сделки и военна помощ и сътрудничество незабавно. Трябва да има тежка цена за тези действия на Саудитска Арабия\", написа той. Сподели:", "date": "2018.10.20", "title": "Тръмп коментира вестта за смъртта на журналиста Джамал Хашоги"}
{"url": "https://pik.bg/%D0%BF%D0%BE%D0%B3%D0%BD%D0%B0%D1%85%D0%B0-%D0%B0%D0%BA%D1%82%D1%8C%D0%BE%D1%80%D0%B0-%D0%BA%D1%80%D0%B8%D1%81-%D0%BE%D0%B4%D0%BE%D0%BD%D1%8A%D0%BB-%D0%B7%D0%B0%D1%80%D0%B0%D0%B4%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%81-%D0%B4%D1%8A%D1%89%D0%B5%D1%80%D1%8F-%D0%BC%D1%83-news789991.html", "text": "Съдят актьора Крис О’Донъл за инцидент, причинен от дъщеря му Лили Анн преди две години, съобщава в. „Дейли мейл”. 19-годишната тинейджърка шофирала в Санта Моника, Калифорния, когато засякла друг автомобил. При инцидента бил ударен и друг шофьор – личният треньор и фитнес инструктор Трейси Сътън. Тя твърди, че е получила тежки наранявания, които й попречили да работи в продължение на няколко месеца. Заради това Сътън е подала иск срещу О'Донъл, който е посочен като собственик на автомобила, причинил инцидента. Крис О’Донъл има пет деца от съпругата си Каролин Фентрес, за която е женен от 21 години. Роденият в Илинойс актьор стана известен с кинохитовете от 90-те „Батман и Робин” и „Усещане за жена”. От 2009 година холивудската звезда играе ролята на Джи Калън в телевизионната криминална поредица „Военни престъпления: Лос Анджелис”. Сподели:", "date": "2018.10.20", "title": "Погнаха актьора Крис О'Донъл заради инцидент с дъщеря му"}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D1%86%D0%B0%D0%BE-%D0%B4%D0%B7%D0%B8%D0%B5%D0%BD%D0%BC%D0%B8%D0%BD-%D1%81%D0%BB%D0%B5%D0%B4-%D1%84%D0%BE%D1%80%D1%83%D0%BC%D0%B0-161-news790052.html", "text": "След представянето си на форума \"16+1\" заместник-председателят на Постоянния комитет на общото китайско Цао Дзиенмин събрание се срещна и с президента Румен Радев. Още веднъж е била разгледана идеята България да стане основен двигател за създаване на глобален център за сътрудничество между Централна и Източна Европа и Китай. Президентът Радев е представил възможностите за инвестиции у нас. Сподели:", "date": "2018.10.20", "title": "Румен Радев се срещна с Цао Дзиенмин след форума \"16+1\""}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BD%D0%B0%D1%81%D0%BA%D0%BE-%D0%BC%D0%B5%D1%81%D0%B5%D1%87%D0%BA%D0%BE%D0%B2-%D0%B2-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%BF%D1%80%D0%B5%D0%B4-%D0%BF%D0%B8%D0%BA-tv-%D1%81%D1%8A%D1%81-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D0%BC%D0%B8-%D0%BA%D1%80%D0%B5%D0%BC%D0%B5%D0%BD%D0%B0-%D0%B7%D0%B0%D0%B3%D1%83-news790004.html", "text": "През септември 2016 г. в Двореца на кралица Мария Единбурска в Балчик един подир друг се стичат щастливи хора, очите им светят, а на лицата им са изписани широки усмивки... Чака ги сватба! Атмосферата в ботаническата градина е празнична, а струните на оркестър от цигулки нашепват нежност и романтика. В кафез два бели гълъба кротко чакат свобода си - да полетят към небето, за да слеят с вечността любовта на младоженците... А ето ги и тях - хванати здраво за ръце, здраво, чак до болка... Държат се за кураж, не отделят ръцете си нито за миг, защото само те го знаят. Знаят за пропастта, в която ги запрати съдбата часове преди да чуят празничния звън на сватбените камбани. Младоженците са Атанас и Кремена Месечкови, а най-щастливият им ден е помрачен, но за трагедията знаят малцина... \"Днес, две години по-късно, с Креми имаме две дъщери и един син, ние сме едно голямо семейство. Кремена е жената на моя живот. Работим и си гледаме децата. Малката, Айлин, проходи на 10 месеца, идната седмица ще празнуваме първия й рожден ден в тесен семеен кръг в чужбина - там, където чувстваме, че трябва да хвърлим пъпчето й. Айлин е всичко за мен, аз губя ума и дума, когато съм с нея. Споменавал съм през годините, че да имам дете е моята най-голяма мечта, защото всеки човек трябва да има своето продължение. Децата са всичко, неслучайно работя и с деца, защото когато си даваш таланта, оставаш отпечатък напред в годините... Ние загубихме едно дете...10 дни преди сватбата ни, много труден момент за нас...\", разкрива в трогателна изповед пред ПИК TV Месечков. \"Не знам дали ми се говори за това, защото ще стане много тъжно... Но е много трудно... Хората, които са го преживели, знаят каква пропаст е това, какво наказание е и ти трябва да минеш през него. Как се преодолява? С любов... Когато сме двама и наистина се обичаме, няма сила, коята да разруши това, която да попречи... Ние сме сигурни, че Айлин е същата душичка, която е била и в детето, което загубихме...\", продължава хореографът. През годините амбициозният Месечков участва в не един и два танцувални телевизионни формата, но след като продуцентите се отказаха от тях, той стартира през пролетта мащабния онлайн проект \"Dance likе a Star\". Наско потърсил съдействие от телевизии и продуценти за идеята си. \"Но те ми затваряха вратите, макар да исках да направим нещо за талантите на България. Стига вече сме гледали само риалитита със скандали и провокации. Затова направих риалитито със семеен бюджет. Истината е, че за да има следващ сезон, трябват подкрепа и спонсори. Ако има хора, които биха ни подкрепили, аз съм насреща. Нека се свържат с мен в , зове Наско Месечков. Откри ли полицията крадците, които през пролетта нахлуха и ограбиха дома на семейството му, как дъщеричката му стана рекламно лице още преди да е навършила 1 годинка, верни ли са слуховете, че не е в добри отношение с децата на Кремена от първия й брак - гледайте сега в \"Жълтите новини\": Сподели:", "date": "2018.10.20", "title": "ЕКСКЛУЗИВНО! Наско Месечков в разтърсваща изповед пред ПИК TV: Със съпругата ми Кремена загубихме дете 10 дни преди сватбата, но душата му се прероди в дъщеря ни"}
{"url": "https://pik.bg/%D0%BF%D1%80%D0%BE%D0%BB%D0%B8%D0%B2%D0%BD%D0%B8%D1%8F%D1%82-%D0%B4%D1%8A%D0%B6%D0%B4-%D0%BD%D0%B0%D0%B2%D0%BE%D0%B4%D0%BD%D0%B8-%D1%82%D1%83%D0%BD%D0%B5%D0%BB%D0%B0-%D0%BF%D0%BE%D0%B4-%D0%BB%D1%8A%D0%B2%D0%BE%D0%B2-%D0%BC%D0%BE%D1%81%D1%82-news790040.html", "text": "Наводнен е тунелът под Лъвов мост в посока бул. „Христо Ботев“, движението е ограничено, съобщи „Фокус“. Припомняме, че агенция ПИК преди всички съобщи за проливния дъжд в столицата, който затрудни движението на възлови кръстовища. На място има техника за отводняване, полицейски патрул пренасочва движението. Трафикът е интензивен. От КАТ призовават водачите да шофират със скорост съобразена с метеорологичните условия. Сподели:", "date": "2018.10.20", "title": "Проливният дъжд наводни тунела под Лъвов мост"}
{"url": "https://pik.bg/%D0%B2%D1%8A%D0%B2-%D1%84%D0%BE%D1%80%D0%BC%D1%83%D0%BB%D0%B0-1-%D1%81%D0%B5%D1%80%D0%B8%D0%BE%D0%B7%D0%BD%D0%B0-%D0%B4%D0%B8%D0%BB%D0%B5%D0%BC%D0%B0-%D0%BF%D1%80%D0%B8-%D1%87%D0%B5%D1%80%D0%BD%D0%B8%D1%82%D0%B5-%D0%BA%D0%BE%D0%BD%D1%87%D0%B5%D1%82%D0%B0-news789999.html", "text": "Какво се случва със Себастиан Фетел във Ферари? Според \"Гадзета дело Спорт\" в настоящия договор на германеца, който е до 2020 година, има клауза, според която той може да бъде прекратен година по-рано, а именно през 2019. Ако това се случи, то значи Фетел има само още една възможност да сбъдне мечтата си и по примера на своя идол Михаел Шумахер да вземе титлата с \"черните кончета\", тъй като през този сезон шансът е само теоритичен. Интересното е, че Шуми се нуждаеше от пет години, за да постигне това, а следващият сезон ще е пети за Фетел с тима. Търпението при италианците обаче вече се изчерпва. Тимът няма титла от 2007 година насам и всички изгарят от желание да прекъснат негативната серия, акцентира \"Новспорт\". Сподели:", "date": "2018.10.20", "title": "Във Формула 1! Сериозна дилема при \"черните кончета\""}
{"url": "https://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D0%B4%D1%80%D0%B0%D0%BC%D0%B0-%D0%BD%D0%B0-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B0%D1%80%D0%B5%D0%BD%D0%B0-%D0%BE%D1%80%D0%BB%D0%B8%D1%82%D0%B5-%D0%BD%D0%B0%D0%B4%D0%B2%D0%B8%D1%85%D0%B0-%D1%81%D0%B8%D0%BD%D0%B8%D1%82%D0%B5-%D0%B2-%D0%BB%D1%8E%D1%82%D0%BE-%D0%B4%D0%B5%D1%80%D0%B1%D0%B8-news790035.html", "text": "Лудогорец победи Левски с 2:1 в дерби от 12-ия кръг на Първа лига. Домакините поведоха с 2:0 до почивката, а през второто полувреме столичани стигнаха до редица положения пред вратата на \"зелените\" и могат да съжаляват, че не осъществиха обрат. Гръмогласна агитка подкрепи \"сините\" в Разград. Главен съдия на сблъсъка бе Георги Кабаков. \"Орлите\" вече са лидери във временното класиране с 29 точки. Левски е с 28 пункта, а ЦСКА е с 25, но и с мач по-малко. Двубоят е последен за Пауло Аутуори начело на \"зелените\". След срещата със столичани, бразилецът ще напусне Лудогорец. Малко преди спора пък стана ясно, че наставникът на Левски Славиша Стоянович няма да може да разчита на Паулиньо и Вашчук поради травми. Натанаел и Кешерю отправиха силни удари в началото на мача. Гостите отвърнаха с опасен изстрел на Костов с глава в 15-ата минута. В средата на полувремето топката попадна в мрежата на \"сините\", но гол не бе зачетен поради засада. Натанаел шутира от границата на наказателното поле в 34-ата минута, стражът на Левски Полачек не се намеси сполучливо, а кълбото попадна в Лукоки, който от близка дистанция реализира за 1:0. Дискусионна ситуация относно това дали Джоди Лукоки се намираше в положение на засада? Левият краен бранител на домакините Натанаел нацели гредата с мощен шут в 41-ата минута. Мариани 3 минути по-късно пропусна да изравни от добро положение. А в добавената минута на първото полувреме Тиам допусна неточност в средата на терена, в последствие Вандерсон стигна до стрелкова позиция и вкара с премерен изстрел - 2:0. Асистенция на Кешерю. В 54-ата минута \"сините\" осъществиха изключително прецизна атака, а Костов от много близка дистанция реализира, намалявайки пасива на столичани - 1:2. Тиам се отличи с асистенция за попадението на централния нападател. Последваха опасни изстрели на Кабрал. И Тиам шутира от добра позиция, но не сполучи. Обертан в 63-ата минута стреля изключително силно, а топката нацели лявата странична греда, разходи се по голлинията и не пожела да влети в мрежата. Огромен малшанс за Габриел Обертан в ситуацията. Малко след това Сисиньо се намеси решително при поредна опасна атака на столичани. До края нов гол не бе отбелязан, така \"орлите\" победиха \"сините\" в драматично дерби. Джоди Лукоки (34), Вандерсон (45), Станислав Костов (54) Ренан; Натанаел, Недялков, Моци, Сисиньо, Дяков, Кампаняро, Лукоки, Марселиньо, Вандерсон, Кешерю Полачек; Горанов, Ейолфсон, Яблонски, Цветкович, Тиам, Белмонт, Мариани, Кабрал, Обертан, Костов Сподели:", "date": "2018.10.20", "title": "Огромна драма на \"Лудогорец Арена\"! \"Орлите\" надвиха \"сините\" в люто дерби"}
{"url": "https://pik.bg/%D0%B0%D0%B2%D1%82%D0%BE%D0%B2%D0%BE%D0%B7-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%B2-%D1%80%D0%B5%D0%BA%D0%B0-%D0%BA%D1%80%D0%B0%D0%B9-%D1%80%D0%B0%D0%B7%D0%BB%D0%BE%D0%B3-news790039.html", "text": "Автовоз се обърна в река край Разлог и разпиля автомобили. Той е излязъл от пътя и паднал до река Глазне край Разлог, съобщи БГНЕС. Водачът не е пострадал, няма ударени други превозни средства. Пътният инцидент е станал към 15:40 ч. в района на изхода на с. Баня на пътя Разлог –Якоруда – Велинград. Няколко от превозваните леки коли са паднали в реката. Сподели:", "date": "2018.10.20", "title": "Автовоз се обърна в река край Разлог"}
{"url": "https://pik.bg/%D0%B8%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BF%D1%83%D1%81%D0%BD%D0%B0-%D1%88%D0%B5%D1%81%D1%82%D0%B8%D0%BC%D0%B0-%D0%B7%D0%B0%D0%BB%D0%BE%D0%B6%D0%BD%D0%B8%D1%86%D0%B8-%D0%BE%D1%82-%D1%81%D1%83%D0%B5%D0%B9%D0%B4%D0%B0-%D0%B2-%D1%80%D0%B0%D0%B7%D0%BC%D1%8F%D0%BD%D0%B0-%D0%BD%D0%B0-%D0%BF%D0%BB%D0%B5%D0%BD%D0%BD%D0%B8%D1%86%D0%B8-news789996.html", "text": "\"Ислямска държава\" е освободила шестима от 27-те заложници от провинция Суейда - две, отвлечени на 25 юли, в размяна със сирийския режим срещу освобождаването на пленници от ИД и откуп, съобщи Сирийският център за наблюдение на човешките права. \"Две жени и четири деца от провинция Суейда бяха освободени тази нощ\", заяви пред Франс прес директорът на центъра Рами Абдел Рахман. По думите му това е само първата група, а останалите 21 заложници ще бъдат освободени \"през следващите часове или дни\". Той уточни, че размяната е била уредена със споразумение, \"сключено под директния надзор на Русия\", което предвижда ИД да освободи всички заложници, а в замяна Дамаск да освободи 60 пленници от ИД и да плати откуп от 27 милиона долара. Сирийските опозиционни активисти от групата \"Суейда 24\" публикуваха в мрежата снимка на освободени заложници - жена и четири деца, и съобщиха, че властите в Дамаск са освободили 17 съпруги на бойци от ИД и осем техни деца, предаде Асошиейтед прес. Сподели:", "date": "2018.10.20", "title": "\"Ислямска държава\" пусна шестима заложници от Суейда в размяна на пленници"}
{"url": "https://pik.bg/%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D1%81%D1%80%D0%B5%D1%89%D1%83-%D0%BA%D0%B2%D0%B0%D0%BB%D0%B8%D1%84%D0%B8%D0%BA%D0%B0%D0%BD%D1%82-%D0%BD%D0%B0-%D1%81%D1%82%D0%B0%D1%80%D1%82%D0%B0-%D0%BD%D0%B0-%D1%82%D1%83%D1%80%D0%BD%D0%B8%D1%80%D0%B0-%D0%B2%D1%8A%D0%B2-%D0%B2%D0%B8%D0%B5%D0%BD%D0%B0-news789983.html", "text": "Григор Димитров ще играе срещу квалификант в първия кръг на тенис турнира във Виена, съобщава сайтът на надпреварата. Българинът е поставен под №3 в схемата на състезанието. Ако преодолее първия кръг, във втория си мач Димитров отново ще се изправи срещу тенисист, преминал през предварителни мачове. Водач в схемата на турнира е Доминик Тийм от Австрия, който е в потока на Димитров. Сподели:", "date": "2018.10.20", "title": "Григор Димитров срещу квалификант на старта на турнира във Виена"}
{"url": "https://pik.bg/%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D1%80%D0%B5%D0%BC%D0%BE%D0%BD%D1%82%D0%B8%D1%82%D0%B5-%D0%BD%D0%B0-%D0%B2%D0%BE%D0%B4%D0%BE%D0%BF%D1%80%D0%BE%D0%B2%D0%BE%D0%B4%D0%BD%D0%B0%D1%82%D0%B0-%D0%BC%D1%80%D0%B5%D0%B6%D0%B0-%D0%BA%D1%80%D0%B0%D0%B9-%D0%BB%D0%BE%D0%BC-news789980.html", "text": "Пореден ден екипи работят край село Добри дол без прекъсване. Именно там се намира една от връзките между стария и новия водопровод, по който до Лом ще стига вода, съобщава Би Ти Ви. Заради кризата, причинена от тежка авария, бедственото положение за жителите от крайдунавския град и околните села продължава вече пет дни. Без вода останаха близо 30 000 души. До края на деня се очаква водата да бъде пусната постепенно и ако всичко е наред, утре в някои части на Лом вече ще има вода. Заради честите аварии по водопровода по-големите предприятия в града отдавна са се подсигурили със собствени водоизточници. А болницата дори е с двойно захранване. За малкия и среден бизнес обаче продължителното безводие причинява загуби. Тежко е и положението за родителите. „Аз съм с три деца, няма как да се редя на опашки за вода. Ходя в квартал на града, който има кладенци. Големите оставям при малката или едно водя с мен от големите, за да ми помагат за тубите“, разказва неволите си Анелия Кирилова. От общината съобщиха, че има специални телефони, на които да се обаждат гражданите, имащи нужда от помощ с пренасянето на бутилките с вода. Сподели:", "date": "2018.10.20", "title": "Продължават ремонтите на водопроводната мрежа край Лом"}
{"url": "https://pik.bg/%D0%B1%D0%B0%D0%BD%D0%B4%D0%B0%D1%82%D0%B0-%D0%BD%D0%B0-%D0%B8%D0%BB%D0%BA%D0%BE-%D0%B8-%D0%BA%D0%B0%D1%80%D1%87%D0%BE-%D0%B1%D0%B8%D0%BB%D0%B0-%D0%B8%D0%B7%D0%BA%D0%BB%D1%8E%D1%87%D0%B8%D1%82%D0%B5%D0%BB%D0%BD%D0%BE-%D0%B0%D0%B3%D1%80%D0%B5%D1%81%D0%B8%D0%B2%D0%BD%D0%B0-%D1%83%D1%87%D0%B8%D0%BB%D0%B0-%D1%81%D0%B5-%D0%BE%D1%82-%E2%80%9E%D1%80%D0%B8%D0%B6%D0%B8%D1%82%D0%B5%E2%80%9D-news789978.html", "text": "Бургаската банда на Илко и Карчо се учила от „Рижите”. Това е посочил свидетел по делото в Специализирания наказателен съд, съобщава „Флагман”. Става въпрос за служителя от сектор БОП в Бургас Николай Ангелов, който се явил в съда миналия месец. В края на 2016 г. се получи информация, че група лица извършват престъпления, свързани с разпространение на наркотични вещества, както и че същите приемат платени поръчки за нанасяне на телесни повреди, разказва Ангелов. - Лично аз придобих тази информация чрез провеждането на среща с доверено лице, не мога да му кажа името, то желае да остане анонимно… Това, което аз съм придобил по делото, е именно, което ми е споделило довереното лице за самата група – че те са изключително агресивни и че са подражавали на известните в Бургас „Рижите”, свидетелства още Ангелов на съдебното заседание. Припомняме, че делото продължава да се води само срещу Илко Паскалев и Станчо Христов. Това са двамата подсъдими, които отказват да се признаят за виновни. Останалите - Георги Карчев-Карчо, Димитър Киров, Георги Иванов, Филип Чорио, Теодор Бангеев, Радослав Пехливанов и Николай Сребров, признаха вина и сключиха споразумение с прокуратурата за по-леки присъди в началото на годината. На делото през септември са се явили няколко свидетеля. Сред тях са и двама разследващи полицаи от Бургас, единият от които е гореспоменатият Николай Ангелов. Последният е участвал и при ареста на Георги Карчев в апартамента му. Акцията била проведена рано сутринта. Когато позвънили на вратата, Карчев първоначално не отварял. Само повтарял „след малко, след малко”. Николай Ангелов обаче му разпознал тембъра, тъй като го подслушвал дълго време със специални разузнавателни средства (СРС). Шест месеца съм му слушал гласа, мога да го позная насън, отсякъл свидетелят пред съда. От СРС-тата се изяснило, че Илко Паскалев и Станчо Христов са изключително близки. Последният бил описан от информатор като „агресивен човек, който Паскалев използва именно тогава, когато има платена поръчка за нанасяне на телесни повреди”. В хода на разследването станало ясно, че лицата се занимават с разпространение на дрога, но не в условията на съучастие, а като организирана престъпна група (ОПГ). Установи се, че ОПГ-то има не един, а двама изявени лидери - единият се казва Георги Карчев, а другият е Илко Паскалев, посочил служителят от БОП в съда. Бандата се снабдявала с марихуана от Филип Чорио, в чийто дом бе открита цяла оранжерия със забраненото растение. Илко Паскалев е човекът, запознал Карчев с Чорио, установили още разследващите. Станчо Христов пък участвал, когато имало акции по сплашване или побои. На делото се е явил и свидетел, който е пострадал сериозно при сбиване в дискотека „Плаза”. Той обаче не бил сигурен кои точно са биячите му. Те били много голяма група – 10-12 човека. Сподели:", "date": "2018.10.20", "title": "Бандата на Илко и Карчо била изключително агресивна, учила се от „Рижите”"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D1%86%D0%B2%D0%B5%D1%82%D0%B0%D0%BD%D0%B0-%D0%BC%D0%B0%D0%BD%D0%B5%D0%B2%D0%B0-%D0%B3%D0%BB%D0%B5%D0%B4%D0%B0-%D0%B1%D0%BE%D0%BB%D0%BD%D0%B8-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-%D0%B2%D1%8A%D0%B2-%D0%B2%D0%B8%D0%B5%D0%BD%D0%B0-news784781.html", "text": "Единствената дъщеря на Цветана Манева от брака ѝ с Николай Пенчев си вадела прехраната, гледайки болни пенсионери във Виена. Надежда от дълги години живее в Австрия, а животът ѝ в чужбина изобщо не се оказал розов, както очаквала. Навремето щерката на звездата от „Дами канят“ заминала за австрийската столица заради съпруга си Борислав Петранов, който бе назначен за директор на Дом „Витгенщайн“ във Виена, но след известно време бе съден за плагиатство и обвинен, че резили институцията, след което последва неговото уволнение. Така за прехраната на двете им деца се наложило да се грижи Надя, която по онова време често се сблъсква с обиди и забележки за наглите и мързеливи българи, които идват да точат социалната система на Австрия. В трудния за семейството период ръка ѝ подали други балканци, най-вече сърби и косовари, които ѝ съдействали да си намери работа. До ден днешен тя работела като медицински асистент, или иначе казано – обслужвала нуждите на възрастни и болни хора, които не могат да се грижат за себе си. Макар никога да не си била помисляла, че ще ѝ се наложи да върши подобна работа, все пак била благодарна, че със съпруга ѝ и двете им пораснали деца били живи и здрави. Въпреки това никога нямало да забрави първите трудни години от живота си в иначе лъскавата и богата Виена. Дъщерята на Манева гледала често да се прибира в България, за да я навестява, ужасена най-вече от смъртта на своята баба, която Цветана изживяла тежко, и точно тогава си дала сметка за пропуснатите мигове с близките. Надежда обаче нямала никакви намерения да остава за постоянно в родината заради своята дъщеря и внучка на актрисата, която в момента била ученичка. Големият ѝ син Петър пък вече следвал висше образование и щял скоро да бъде дипломиран юрист. Двамата внуци на артистката били много близки с баба си и дядо си Николай – първия съпруг на Манева. Той бе телевизионен оператор, а с него Манева живя само четири години. По-късно актрисата намери любовта в лицето на колегата си Явор Милушев. Сподели:", "date": "2018.10.20", "title": "САМО В ПИК И \"РЕТРО\"! Дъщерята на Цветана Манева гледа болни пенсионери във Виена"}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B4%D1%83%D0%BF%D0%BD%D0%B8%D1%86%D0%B0-%D0%BE%D1%82%D0%BD%D0%B5%D1%81%D0%B5-%D0%B3%D0%BB%D0%BE%D0%B1%D0%B0-%D0%B5%D1%82%D0%BE-%D0%B7%D0%B0%D1%89%D0%BE-news789963.html", "text": "Кметът на Дупница Методи Чимев и председателят на Общинския съвет Емил Гущеров са глобени с по 250 лв. заради липсата на именувани улици и номера на сградите в близкото село Баланово, съобщава БНР. Решението на Комисията за защита от дискриминация е от 20 септември. Срещу практиката, считана за дискриминационна, да няма име и номера на улиците в Баланово, жалба до комисията подали Ивайло Занев и Кристиян Занев - баща и син, които извършвали международен превоз и не могли да удостоверяват личния си адрес. Това разясни кметът на селото Явор Митов. Баща и син Заневи изтъкнали, че липсата на именуване на улиците и номериране на сградите се отразява негативно при ползването на услуги от „Спешна помощ“, „Полиция“, противопожарна служба, куриерски фирми. Според двамата мъже това ги поставя в неравностойно положение спрямо хората, имащи пълен адрес. В жалбата те допълват, че са правили опити да променят ситуацията чрез две писма до кмета на Дупница, които обаче са били възпрепятствани от бездействието на властите. В отговора си до Комисията за защита от дискриминация кметът Чимев изтъква, че “в малките населени места от общината, с неголям брой жители, навсякъде няма именувани улици, което не е довело до проблем при ползването на услугите”. На някои улици няма хора, обезлюдени са, не им трябват име и номера, коментират кметове в Кюстендилско. Сподели:", "date": "2018.10.20", "title": "Кметът на Дупница отнесе глоба. Ето защо"}
{"url": "https://pik.bg/%D0%BF%D1%80%D0%B5%D0%B4%D0%BE%D0%B7%D0%B8%D1%80%D0%B0%D0%BD%D0%B5%D1%82%D0%BE-%D1%81%D1%8A%D1%81-%D1%81%D0%BE%D0%BB-%D0%B8-%D0%BA%D0%BE%D0%BD%D1%81%D0%B5%D1%80%D0%B2%D0%B0%D0%BD%D1%82%D0%B8-%D0%B2-%D1%82%D1%83%D1%80%D1%88%D0%B8%D0%B8%D1%82%D0%B5-%D0%B5-%D0%BE%D0%BF%D0%B0%D1%81%D0%BD%D0%BE-%D0%B7%D0%B0-%D0%B7%D0%B4%D1%80%D0%B0%D0%B2%D0%B5%D1%82%D0%BE-news790059.html", "text": "Сезонът за приготвяне на зимнината е в разгара си. Предозирането със сол и консерванти обаче може да превърне туршията в опасна за здравето. Черният дроб и стомаха страдат най-много, когато прекалим със солта, консервантите и оцета в зимнината. Експертите по безопасност на храните съветват да заместваме ацетилсалицилова киселина в туршиите с естествени консерванти като целина, дъбови или лозови листа. Те съветват първо да преваряваме водата за зелето или туршиите. Към нея добавяме сол, може и хималайска, но тя трябва да бъде йодирана и в безопасно количество.То е 35 грама на 1 литър. Или на 10 литра 350 грама сол. Най-използваното добро съотношение за оцета е 1 към 5 или 2 към 10 – на 10 литра вода 2 литра оцет. Синтетичните консерванти като натриев бензоат са разрешени за ползване и удължават трайността на туршиите, само ако са в точно съотношение. В туршиите има полезни млечно-кисели бактерии и ценни елементи, които забързват метаболизма. Ако зимнината ви стане солена или прекалено кисела, по-добре я изхвърлете, вместо да рискувате здравето си. В цялата страна продължават и проверките на Агенцията по безопасност на храните дали търговците продават фалшив или некачествен оцет, предава Би Ти Ви. Сподели:", "date": "2018.10.20", "title": "Предозирането със сол и консерванти в туршиите е опасно за здравето"}
{"url": "https://pik.bg/%D1%82%D1%80%D0%B8-%D0%BF%D1%80%D0%B8%D0%B7%D0%BD%D0%B0%D0%BA%D0%B0-%D1%87%D0%B5-%D0%B2%D0%B8-%D0%B8%D0%B7%D0%BD%D0%B5%D0%B2%D0%B5%D1%80%D1%8F%D0%B2%D0%B0%D1%82-news789962.html", "text": "Питали ли сте се: „Той изневерява ли ми\" или пък „Тя среща ли се с друг\"? Понякога, дори да не обръщаме внимание и да си мислим, че всичко е наред, има някои сигнали, които издават, че връзката ни не върви в добра посока и даже може да се е намесил трети човек в отношенията ни. Психологът Лена Лалчева коментира пред Дарик кои са основните признаци, по които да познаем, че ни изневеряват и ако да, струва ли си и при какви условия да се даде втори шанс на връзката. Партньорът спира да се интересува от нас Когато партньорът спре да се интересува от това как се чувстваме, как е минал денят ни, къде сме били, какво сме правили, уморени ли сме, това може да е един от основните признаци, че вниманието на половинката ни е някъде другаде. Започва да вижда в нас само негативното Когато партньорът стане твърде критичен към нас, когато започне да прави непрекъснато забележки и насочва вниманието си към негативните черти от нашия характер, на които до вчера не е обръщал внимание, според психолога това може да е друг важен признак, че половинката ни изневерява. Когато сексът стане мираж Друг признак, по който можем да познаем, че в живота на половинката ни има друг човек, е когато угасне желанието за сексуални отношение или те се случват твърде рядко. Според психолога Лена Лалчева това е характерно предимно за мъжете. „Всеки един от нас знае какви са желанието и честота на сексуално желание на партньора. Забележим ли, че има намалено сексуално желание, това означава, че или той задоволява сексуалните си потребности някъде другаде, или просто има някакъв проблем. Тъй като обикновено, когато мъжете имат проблем на работното си място, доста често се отразява върху сексуалното им желание, но това е само временно, докато проблемът се изчисти\", смята психологът. И все пак ако изневяра е имало, обикновено заставаме пред дилемата да дадем ли втори шанс на тази връзка, или да я приключим завинаги. Според психолога е възможно и не е грешно да се даде втори шанс на отношенията между двама души, но при едно много важно условие - ако във връзката има дългосрочни сериозни отношения и деца. „Ако в една дългосрочна връзка има и деца, една еднократна или краткотрайна изневяра не би трябвало да е причина за края. Ако обаче изневерите са чести и системни, ако те са част от живота на другия, тогава нито едни отношения не си струва да бъдат продължени\", посочи Лена Лалчева. В стремежа си да търсим любовта и да намерим партньора на нашите мечти, веднага щом срещнем някого, се вкопчваме в него, виждаме се в сватбена рокля и как пренасяме дрехите и четката си за зъби при него. Това е много често срещана грешка предимно при жените. Всеки път, когато сме отчаяни от поредното неуспешно излизане с някого, във всяка следваща среща изглеждаме все по-отчаяни, това личи и плаши човека отсреща. Според психолога мъжете видят ли жена, която отчаяно търси връзка, бягат като дявол от тамян. Струва ли си да дадем втори шанс след изневярата Какъв е пътят, ако сме сами Сподели:", "date": "2018.10.20", "title": "Три признака, че ви изневеряват"}
{"url": "https://pik.bg/%D1%80%D0%B0%D0%B7%D0%B1%D0%B8%D1%85%D0%B0-%D0%B4%D0%B2%D0%B5-%D0%B2%D0%B8%D1%81%D0%BE%D0%BA%D0%BE%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D1%87%D0%BD%D0%B8-%D0%BD%D0%B0%D1%80%D0%BA%D0%BE%D0%BE%D1%80%D0%B0%D0%BD%D0%B6%D0%B5%D1%80%D0%B8%D0%B8-%D0%BA%D1%80%D0%B0%D0%B9-%D0%B2%D0%B0%D1%80%D0%BD%D0%B0-%D0%B2%D0%B8%D0%B4%D0%B5%D0%BE-news789985.html", "text": "Две високотехнологични наркооранжерии са разкрити след операция на сектор „Наркотици“ от Главната дирекция „Национална полиция“ в селища край Варна, съобщава „Трафикнюз“. Действията на криминалистите са под надзора на прокуратурата. При процесуално-следствени действия в имот, собственост на 45-годишен мъж в с. Езерово, община Белослав, служителите са установили високотехнологична наркооранжерия. На място са открити 78 растения от типа на конопа в различен етап на развитие. При полевия наркотест са реагирали на канабис, с високо съдържание на тетрахидроканабинол. Оранжерията е била снабдена със скъпи торове, климатична инсталация и система за капково напояване. По случая е образувано досъдебно производство за незаконно отглеждане на растения от рода на конопа в нарушение на ЗКНВП (чл. 354 в, ал. 1). 45-годишният мъж е задържан с полицейска мярка за срок до 24 часа. Случаят се наблюдава от прокурор от Районната прокуратура във Варна. На друг адрес, в с. Падина, община Девня, криминалистите са установили, че 41-годишен мъж, който отглежда наркотични растения. В дома му е открита високотехнологична наркооранжерия и 131 растения в различен етап на развитие . По случая е образувано досъдебно производство по чл. 354 в, ал. 1, а мъжът е задържан с полицейска мярка за срок до 24 часа. Случаят се наблюдава от прокурор от Районната прокуратура в Девня. Сподели:", "date": "2018.10.20", "title": "Разбиха две високотехнологични наркооранжерии край Варна (ВИДЕО)"}
{"url": "https://pik.bg/%D0%BF%D0%BE%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%BD%D0%B0-%D1%82%D1%80%D0%B8%D0%BC%D0%B0-%D0%B4%D1%83%D1%88%D0%B8-%D0%B7%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news790026.html", "text": "Трима души са обвинени във Франция във връзка с ислямистко нападение и взимане на заложници в супермаркет, извършено по-рано тази година, предаде Асошиейтед прес. Френски регионални медии съобщиха, че тримата са заподозрени в оказване на помощ на нападателя джихадист Радуан Лакдим преди нападението през март в Каркасон и съседния град Треб. При терористичната атака бяха убити четирима души, включително полицай, който се размени с взета заложничка. Представител на съдебните власти уточни днес, че тримата са обвинени в престъпен сговор с терористи, а един е обвинен за притежаването на оръжия във връзка с терористична организация. Те бяха сред шестимата, арестувани при акция тази седмица. Останалите трима бяха освободени. Не е ясно защо арестите са направени толкова късно след нападението. Лакдим бе смъртоносно прострелян от полицията. Приятелката му бе обвинена по-рано тази година. Сподели:", "date": "2018.10.20", "title": "Повдигнаха обвинение на трима души за терористично нападение във Франция"}
{"url": "https://pik.bg/%D0%B1%D0%B5%D0%BB%D0%BE%D0%B3%D1%80%D0%B0%D0%B4%D1%87%D0%B8%D0%BA-%D0%B1%D0%B5-%D0%B4%D0%BE%D0%BC%D0%B0%D0%BA%D0%B8%D0%BD-%D0%BD%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%B5%D0%BD-%D1%84%D0%BE%D1%80%D1%83%D0%BC-news789970.html", "text": "От 11 до 14 октомври 2018 г., град Белоградчик бе домакин на международна научна конференция „Геопарковете и модерното общество“, съобщава „Конкурент“. Съорганизатори на форума бяха „Геопарк Белоградчишки скали“, община Белоградчик и Минно-геоложкия университет „Св. Иван Рилски“, с подкрепата на Министерството на околната среда и водите, Европейската асоциация за опазване на геоложкото наследство, Глобалната мрежа на геопарковете на ЮНЕСКО и Националната комисия за ЮНЕСКО – България. Конференцията бе посветена на 20-годишнината от обявяването на инициативата UNESKO GEOPARK през 1998 година в гр. Белоградчик на проведената тогава среща на Европейската асоциация за опазване на геоложкото наследство ProGEO. По време на форума 52 участници от 4 континента обмениха опит в областта на опазването на природното наследство и неговото експониране и популяризиране. Сред гостите бяха Александър Андрасану – директор на „Геопарк Румъния“ и консултант за Геопарк „Белоградчишки скали“  по линия на ЮНЕСКО, както и доц. Наталия Николаевна и Николай Михайлович от Московския университет, които са сред инициаторите на идеята за създаване на геопарка преди 20 години. В уводното си слово към участниците, проф. Димитър Синьовски, завеждащ  катедра „Геология и геоинформатика“ в Минно-геоложкия университет, сподели, че Белоградчик е емблематично място за България. Той подчерта, че не случайно през 1998 година тук е обявена инициативата на ЮНЕСКО за създаване на Глобална мрежа от геопаркове, която бързо набира скорост и 20 години по-късно обединява 120 геопарка по целия свят. В своето слово Борис Николов – кмет на община Белоградчик, заяви, че „в последните години община Белоградчик има натрупан достатъчно положителен опит в генерирането на идеи и управлението на проекти, а през двата кметски мандата са инвестирани десетки милиони левове в градска среда, туристическа инфраструктура, в социалните, образователните и културните институции на територията на общината“. „Искрено се надявам, че споделения опит, новите идеи и новите приятели, които ще спечели Белоградчик в резултат от тази високо представителна научна, ще вдъхнат живот и на проекта Геопарк „Белоградчишки скали“. Пожелавам скоро да се сбъдне тази наша мечта. Вярвам, че вие също ще станете част от нейната успешна реализация“, каза още кметът на Белоградчик. Темите, дискутираните по време на сесиите на конференцията, посочиха на институциите уникалната възможност на България да популяризира своите природни забележителности чрез глобалната мрежа от геопаркове на ЮНЕСКО. Ссподелиха бе опит и добри практики в създаването, развитието и управлението на новата категория – защитена територия „геопарк“.  Подчертано бе нарастващото значение на геоложкото наследство за икономиката на слаборазвитите региони чрез развиване на геотуризъм наред с другите алтернативни форми на устойчив туризъм – културен туризъм, селски туризъм и екотуризъм. В дните на събитието, гостите имаха възможността да се запознаят с природните забележителности на Белоградчик чрез тематичните екскурзии – „Геоложки и културни феномени – ключови свидетели на историята на Земята и човека в региона“ и „Тектоника и предалпийска характеристика на Западния Балкан“. Сподели:", "date": "2018.10.20", "title": "Белоградчик бе домакин на международен форум"}
{"url": "https://pik.bg/%D0%B1%D1%80%D0%B0%D0%B2%D0%BE-%D1%80%D0%BE%D0%B4%D0%B5%D0%BD-%D1%82%D1%80%D0%B8%D1%83%D0%BC%D1%84-%D0%B2-%D1%89%D0%B0%D0%BD%D0%B3%D0%B8%D1%82%D0%B5-news790010.html", "text": "Даяна Димитрова спечели първо злато за България на започналото днес в Полша Европейскко първенство по вдигане на тежести при 20-годишните. В кат. 48 кг тя изхвърли 72 кг, а след това изтласка 92 и с двубой от 164 кг грабна титлата, акцентира \"Новспорт\". Припомняме, че около родното вдигане на тежести се създадоха редица трудни ситуации, в момента обаче традиционно силният за България спорт отново бележи напредък. Сподели:", "date": "2018.10.20", "title": "БРАВО! Роден триумф в щангите"}
{"url": "https://pik.bg/%D0%B4%D0%BE%D0%B1%D1%80%D0%BE%D0%B2%D0%BE%D0%BB%D1%86%D0%B8-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D1%82-%D0%B8%D0%B7%D0%B3%D0%BE%D1%80%D0%B5%D0%BB%D0%B8%D1%8F-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8-%D0%B4%D0%BE%D0%BC-%D0%B2-%D1%81%D0%BE%D1%84%D0%B8%D1%8F-news789942.html", "text": "Младежи възстановяват изпепеления Студентски дом в София, съобщава БТВ. Доброволческата акция започна днес след 17 години на разруха. Концертите на академичния хор на студентите са се провеждали в залата на Студентския дом в София, основан през 1933 г. с доброволчески труд и дарения. През 2001 г. обаче пожар изпепелява част от сградата. В продължение на 17 години мястото тъне в разруха. Връщането към живота на тези зали за изкуство и култура започна с изчистването на помещенията. „Трябва да помагаме, когато има нужда. Ние сме общество и доброволната работа трябва да е заложена във всеки един от нас”, коментира един от доброволците Ивайло Янков. „Аз виждам доста потенциал в това място. И честно казано, не го виждам като развалина, а напротив! Мисля, че може да изглежда много добре, дори вече си представям какво къде да има и как би изглеждало. Вярвам, че ще стане страхотно”, допълва Йоана Петрова. „Направо ми се плачеше, защото това е в центъра на София, може да се използва, било е културно средище, което е събирало млади хора”, не крие неприятната си изненада от състоянието на дома Яна Вангелова. Студентите се надяват да могат да използват помещенията още след седмица, когато организират артфестивал. А за пълното възстановяване на залите ще са нужни около 2 млн. лв. Сподели:", "date": "2018.10.20", "title": "Доброволци възстановяват изгорелия Студентски дом в София"}
{"url": "https://pik.bg/%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%B0-%D1%80%D0%B0%D0%B4%D0%BE%D1%81%D1%82-%D0%B7%D0%B0-%D1%81%D1%8A%D1%80%D0%B1%D0%B8%D1%8F-news790016.html", "text": "Националките на Сърбия постигнаха исторически успех на Световното първенство в Япония, след като спечелиха първата си титла. Трофеят е факт след драматична победа над Италия с 3:2 (21:25, 25:14, 23:25, 25:19, 15:12) в големия финал, изигран в Йокохама. \"Скуадра\" остана със сребърните медали в надпреварата. Топреализатор за \"плавите\" бе Тияна Бошкович с 26 точки (1 блокада, 2 аса). Бранкица Михайлович добави 19 точки (1 блокада). За Италия Паола Егону отново бе над всички с 33 точки (2 блокади, 1 ас). \"Репрезентация\" разполага във витрината си още с един бронз от Мондиала - през 2006 г. \"Адзурите\" имат една титла - от 2002 г. и две четвърти места - през 2006 г. и през 2014 година, пише \"БГволейбол\". 1. Сърбия 2. Италия 3. Китай 4. Холандия 5. САЩ 6. Япония 7. Бразилия 8. Русия 9. Доминиканска република 10. Турция 11. Германия 12. БЪЛГАРИЯ 13. Тайланд 14. Пуерто Рико .... 23. Тринидад и Тобаго 24. Казахстан Сподели:", "date": "2018.10.20", "title": "На Световното! Невероятна радост за Сърбия"}
{"url": "https://pik.bg/%D0%BE%D1%81%D0%BD%D0%BE%D0%B2%D0%B5%D0%BD-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D0%B4%D0%B5%D1%81%D0%B5%D1%82-%D1%83%D0%BB%D0%B8%D1%86%D0%B8-%D0%B2-%D1%85%D0%B0%D0%B9%D1%80%D0%B5%D0%B4%D0%B8%D0%BD-news789945.html", "text": "10 улици са основни ремонтирани в Хайредин, съобщиха в навечерието на традиционния сбор на селото. Тържествата са на 26 и 27 октомври, съобщава „Конкурент“. Ремонтираните улици не са виждали асфалт поне от 30-40 години, твърдят местните хора. Общата сума, която беше инвестирана в рехабилитацията на пътната мрежа, възлиза на 1 686 000 лв. До момента по сметките на общинската администрация са постъпили 1.3 млн. лв. Очаква се последният транш скоро да се преведе от централната власт. Сподели:", "date": "2018.10.20", "title": "Основен ремонт на десет улици в Хайредин"}
{"url": "https://pik.bg/%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B0%D1%81%D1%82%D0%BE%D1%80---%D0%B0%D1%80%D0%B8-%D0%BA%D0%B0%D0%BA%D0%B2%D0%BE-%D0%B5-%D0%B4%D0%B0-%D1%81%D0%B8-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%86%D0%B0-%D0%BD%D0%B0-%D0%BC%D0%B0%D0%B3%D1%8C%D0%BE%D1%81%D0%BD%D0%B8%D0%BA-news789941.html", "text": "Какво е баща ти да е магьосник? Ива Софиянска-Божкова се срещна с дъщерята на Астор – Ари. Самата тя също е „магьосник” – дизайнер е на сцени за концерти. Правила е сцени за турнета на Тейлър Суифт, Мадона, Майкъл Джексън и много други. Въпреки интересната си работа в САЩ, тя се връща в България. В момента е управител на хотел. „В България се чувствам у дома. Когато отидох в Щатите, просто си дадох сметка, че е много хубаво, но това, което той е дал за магията и начинът, по който я обича, аз не я харесвам. Аз по-скоро обичах баща ми и за да му се харесам и да съм около него, правих фокуси. Като пораснах осъзнах, че нямам никакво отношение към магията”, споделя Ари. \"Бях много горда с него, когато  преди три години от Америка дойдоха, за да му дадат награда за цялостно творчество\", допълни тя. За баща си казва, че е много добър човек и с много силен характер. Сподели:", "date": "2018.10.20", "title": "Дъщерята на Астор - Ари: Какво е да си наследница на магьосник"}
{"url": "https://pik.bg/%D0%BF%D1%80%D0%BE%D0%B1%D0%B8%D0%B2-%D0%B2-%D0%BA%D0%BE%D1%81%D0%BC%D0%BE%D1%81%D0%B0-%D1%80%D0%B0%D0%BA%D0%B5%D1%82%D0%B0%D1%82%D0%B0-%E2%80%9E%D0%B0%D1%80%D0%B8%D0%B0%D0%BD%D0%B0%E2%80%9C-%D0%B8%D0%B7%D0%B2%D0%B5%D0%B4%D0%B5-%D1%81%D0%B0%D1%82%D0%B5%D0%BB%D0%B8%D1%82%D0%B8-%D0%BD%D0%B0-%D0%BC%D0%B5%D1%80%D0%BA%D1%83%D1%80%D0%B8%D0%B9-news789891.html", "text": "Ракетата „Ариана“ изведе европейски и японски сателити за изследване на планетата Меркурий от космодрума „Куру“ във Френска Гвиана в Южна Америка предава BBC, цитирана от „Фокус“ Ще отнеме седем години на сондите, за да достигнат целта си, но когато пристигнат се очаква посредством техните паралелни наблюдения най-накрая да се разрешат многото загадки за горещия малък свят, отбелязва ВВС. Един от ключовите въпроси се отнася до огромното желязно ядро на планетата, което представлява 60% от масата на Меркурий. Науката все още не може да обясни защо планетата има само тънък слой от скали. \"Меркурий наистина не се вписва в нашите теории за това как се е образувала Слънчевата система и не можем напълно да разберем нашата планета, освен ако не сме в състояние да обясним и Меркурий\", коментира професор Дейв Родъри - учен от британския Open University, част от проекта. Сподели:", "date": "2018.10.20", "title": "ПРОБИВ В КОСМОСА: Ракетата „Ариана“ изведе сателити на Меркурий"}
{"url": "https://pik.bg/%D1%84%D1%8E%D1%80%D0%B8-%D1%81%D0%B5-%D0%B7%D0%B0%D0%BA%D0%B0%D0%BD%D0%B8-%D0%BC%D0%BE%D1%89%D0%BD%D0%BE-%D0%BD%D0%B0-%D0%BA%D0%BE%D0%B1%D1%80%D0%B0%D1%82%D0%B0-news790007.html", "text": "Съперникът на Кубрат Пулев - Хюи Фюри - пристигна на българска земя за предстоящия на 27 октомври дългоочакван дуел в \"Арена Армеец\". Британецът отново демонстрира самочувствие преди сблъсъка, като обясни, че е направил изключително добра подготовка. \"Намирам се в най-добрата форма на живота си и съм сигурен, че ще съм победител на ринга. Опитът е предимството на Пулев, но моето е младостта, а той вече остарява\", коментира Фюри. Той ще направи обиколка и тренировка в Пловдив в неделя, а във вторник ще проведе открито занимание в София, заедно с Кубрат Пулев. В сряда е официалната пресконференция, а в петък - кантарът, акцентира \"Спортал\". Сподели:", "date": "2018.10.20", "title": "Фюри се закани мощно на Кобрата"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%82%D0%B2-%D0%BB%D0%B5%D0%B3%D0%B5%D0%BD%D0%B4%D0%B0%D1%82%D0%B0-%D0%BF%D0%B5%D1%82%D1%8A%D1%80-%D0%B2%D1%83%D1%87%D0%BA%D0%BE%D0%B2-%D1%87%D1%83%D0%BA%D0%BD%D0%B0-80-%D1%81-4-%D0%B1%D0%B0%D0%B9%D0%BF%D0%B0%D1%81%D0%B0-news783904.html", "text": "Тв легендата Петър Вучков отпразнувал шумно своята 80-годишнина, въпреки препоръките на кардиолозите да не се вълнува прекалено, защото имал вече 4 байпаса на сърцето, а 5-и никой нямало да се наеме да му сложи. Емблематичният водещ на състезанието „Минута е много“ събрал приятели, роднини и съученици в заведение в родната си Варна, където ги почерпил за кръглата годишнина. Макар всички да се били подготвили с подаръци, за него материалните вещи не били толкова важни, колкото присъствието и сантименталните жестове. Такъв юбилярят получил дори от президента Румен Радев, който написал в поздравителен адрес: „Поколения български зрители ви дължат признание за възпитаното уважение към знанието и знаещите“, фука се Вучков. Тези думи го върнали в миналото и водещият отново започнал да тъгува по приключилата си тв кариера. Откакто се пенсионирал, се чувствал непрекъснато зле. „Имам толкова много свободно време, а нямам с какво да го запълвам. Аз съм човек, който цял живот е работил не по осем, а по 24 часа. И се чувствам, че бездействам“, гневи се любимецът на поколения телевизионни зрители. Единствената му болка била скуката, но иначе нямал от какво да се оплаче, защото бил съвсем наясно, че хората на неговата възраст имат доста по-тежък живот от неговия. Въпреки че живеел с 4 байпаса на сърцето, проблеми за момента нямал, но определено съжалявал за бурната си младост, когато не се грижел много за себе си - обичал да пийва и пуши и не мислел какво може да му се случи на старини. Денят му обаче не започвал без хапчетата за кръвно, които го поддържали в кондиция. Вучков се чувствал най-добре край морето, в любимата си Варна, но пътувал дотам само по няколко пъти в годината, за да посещава брат си. Иначе децата му – двама синове, които емигрирали отдавна, от време на време се прибирали да го виждат в София. „Едното ми момче живее в САЩ, другото – в Швейцария. Чакам ги всеки път с нетърпение. Добре се чувствам, когато си идват с техните съпруги и внуците и аз им посвещавам цялото си време“, споделя тв ветеранът. Сподели:", "date": "2018.10.20", "title": "САМО В ПИК И \"РЕТРО\"! Тв легендата Петър Вучков чукна 80 с 4 байпаса"}
{"url": "https://pik.bg/4-%D0%B7%D0%B2%D0%B5%D0%B7%D0%B4%D0%B5%D0%BD-%D1%82%D1%80%D0%B8%D0%BB%D1%8A%D1%80-%D0%BD%D0%B0-%D1%81%D1%82%D0%B0%D0%BC%D1%84%D0%BE%D1%80%D0%B4-%D0%B1%D1%80%D0%B8%D0%B4%D0%B6-%D0%B2-%D0%B6%D0%B5%D1%81%D1%82%D0%BE%D0%BA-%D1%81%D0%BF%D0%BE%D1%80---%D1%87%D0%B5%D0%BB%D1%81%D0%B8-%D0%B8-%D0%BC%D0%B0%D0%BD-%D1%8E%D0%BD%D0%B0%D0%B9%D1%82%D0%B5%D0%B4-news790012.html", "text": "Манчестър Юнайтед пропусна да шокира Челси на \"Стамфорд Бридж\" и стигна само до реми 2:2, след като \"сините\" вкараха изравнителен гол в последните секунди на срещата. Спортният трилър се случи в дерби от 9-ия кръг на Висшата лига. Спорът бе на път да се превърне и в първото поражение на \"сините\" за сезона под ръководството на Маурицио Сари. Рюдигер откри за домакините в 21-ата минута, а гостите нямаха нито един точен удар до почивката. След това обаче нещата се обърнаха и Марсиал направи обрата пълен с голове в 55-ата и 73-ата минути. Баркли в 96-ата минута обаче изравни. След този мач Челси е лидер във временното класиране с 21 точки, а Юнайтед е 8-и с 14 точки. Срещата започна леко предпазливо и поне през първите минути двата тима не бързаха да тръгнат директно към вратата на противника, а в 10-ата минута Азар бе фаулиран в близост до наказателното поле и домакините получиха фаул от добра позиция. Зад топката застана Вилиан, но ударът му бе неточен и прати кълбото над противниковата врата. В следващите минути \"сините\" бяха по-активният отбор на терена и съвсем резонно стигнаха и първи до попадение, след като в 21-ата минута Вилиан центрира прекрасно от корнер, а Рюдигер засече топката с глава и прониза вратата на Де Хеа. Десетина минути след това Азар се озова на перфектна позиция зад защитата, но не успя да укроти топката и Де Хеа улови, а лондончани така пропуснаха идеална възможност да стигнат до второ попадение в противниковата врата. До края на полувремето нямаше повече интересни положения, а гостуващият тим не успя да регистрира нито един точен удар за цяло полувреме, акцентира \"Гол\". След почивката домакините имаха прекрасен шанс да стигнат до второ попадение и да \"убият\" каквато и да е интрига в този мач. Мората бе изведен на чудесна позиция, но направи поредния си пропуск за сезона. Той стреля много слабо и Де Хеа с лекота улови топката. Азар също имаше възможност да стори нещо интересно, но и неговият удар бе спасен. Все пак Марсиал в 55-ата минута шокира неприятно домакините и изравни резултата. Кепа отрази удар на противников играч и настана хаос в наказателното поле, като в крайна сметка топката попадна в краката на французина, който от границата на малкото наказателно поле със силен удар реализира за Юнайтед. Десетина минути след това Давид Луис пропусна страхотна възможност да върне преднината на домакините, след като от перфектна позиция в наказателното поле с глава не успя да нацели вратата и прати топката встрани. В 71-ата минута Де Хеа направи страхотно спасяване след удар на Канте от дистанция, а две минути след това \"сините\" претърпяха пълен крах, след като Марсиал направи обрата в срещата пълен. Той бе намерен в наказателното поле и с прецизен удар прати кълбото в долния десен ъгъл на противниковата врата. В 96-ата минута Баркли донесе точката на домакините, след като се възползва от меле в наказателното поле и от близка дистанция реализира. Преди това топката срещна страничната греда на Де Хеа и в крайна сметка се създаде суматохата, която доведе до гола. ЧЕЛСИ - МАНЧЕСТЪР ЮНАЙТЕД 2:2 1:0 Рюдигер 21 1:1 Марсиал 55 1:2 Марсиал 73 2:2 Баркли 96+ Кепа, Аспиликуета, Рюдигер, Луис, Алонсо, Жоржиньо, Канте, Ковачич (69 - Баркли), Вилиан (74 - Педро), Азар, Мората (77 - Жиру) Де Хеа, Йънг, Линдельоф, Смолинг, Шоу, Матич, Погба, Мата (75 - Ерера), Рашфорд (85 - Санчес), Марсиал (84 - Перейра), Лукаку Сподели:", "date": "2018.10.20", "title": "4-звезден трилър на \"Стамфорд Бридж\"! В жесток спор - Челси и Ман Юнайтед..."}
{"url": "https://pik.bg/%E2%80%9E%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0%E2%80%9C-%D0%BD%D0%B5%D0%BF%D1%80%D0%B0%D0%B2%D0%BE%D1%81%D0%BF%D0%BE%D1%81%D0%BE%D0%B1%D0%B5%D0%BD-%D1%88%D0%BE%D1%84%D1%8C%D0%BE%D1%80-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0%D0%BB-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%81-%D1%87%D1%83%D0%B6%D0%B4%D0%B8-%D0%BD%D0%BE%D0%BC%D0%B5%D1%80%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news789946.html", "text": "Водач без книжка е заловен да шофира автомобил с чужди регистрационни табели, съобщиха от полицията във Враца, цитирани от „Конкурент“. Според информацията, нарушителят е спрян на 19 октомври (петък), около 22:20 часа преди село Манастирище. Установено е, че К.И. от село Бели брод седнал зад волана на лек автомобил „Форд Пума”, без да притежава съответното свидетелство за управление на МПС. Справка в информационните масиви на МВР показала, че поставените регистрационни номера на возилото са издадени за друг автомобил. По случая в РУ-Козлодуй е образувано досъдебно производство. Сподели:", "date": "2018.10.20", "title": "„Закопчаха“ неправоспособен шофьор, управлявал автомобил с чужди номера във Врачанско"}
{"url": "https://pik.bg/%D0%B4%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-%D1%89%D0%B5-%D0%B8%D0%BC%D0%B0-%D0%B7%D0%B0-%D0%BD%D0%BE%D0%B2-%D1%88%D0%B5%D1%84-%D0%BD%D0%B0-%D0%B1%D1%81%D0%BF-news789990.html", "text": "Корнелия Нинова казала тази сутрин: убедена съм, че ще има предсрочни избори. Права е. И аз съм убеден. Съвсем скоро ще има предсрочни избори за нов лидер на БСП. Още от Корнелия: на конгреса ни през януари ще се стягаме за извънреден вот. Тук не е права. Според мен до конгреса през януари извънредният вот на \"Позитано\" ще се е провел, а Нинова ще присъства на конгреса най-много като делегат. Безумствата, които синята приватизаторка на Иван Костов натвори в столетницата, едва ли дълго още ще й бъдат прощавани. Обръчът около нея се стеснява - Овчаров, Гергов, Пирински, Миков, Мерджанов, цялата \"Дума\" воглаве с легендата Дърева (тия коварни апаратчици навремето цял Жан Виденов свалиха, че с нея ли ще си играят)... В софийското БСП на Паргов също не я долюбват особено, да не говорим за Пловдив. Откъм \"Дондуков\" 2 също проехтяват застрашителни тътени. Недоволстват другарите... С едната гола Елена Йончева как да се опази цяла партия? Сподели:", "date": "2018.10.20", "title": "Да, Корнелия, предсрочни избори ще има. За нов шеф на БСП"}
{"url": "https://pik.bg/%D0%B0%D1%80%D1%85%D0%B8%D0%B2%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%B2%D0%B8%D0%B6%D1%82%D0%B5-%D0%BC%D0%B0%D1%87%D0%BE%D1%82%D0%BE-%D1%80%D0%B8%D1%87%D0%B0%D1%80%D0%B4-%D0%BD%D0%B0-%D0%B1%D0%B0%D0%BB%D0%B0-%D0%BC%D1%83-%D0%B2-%D1%80%D0%BE%D0%B4%D0%BD%D0%B8%D1%8F-%D0%BC%D0%B0%D0%B4%D0%B0%D0%BD-%D1%81%D0%BD%D0%B8%D0%BC%D0%BA%D0%B0-news789944.html", "text": "Годината е 2012-та, 24 май. Бъдещият „Мистър София” завършва Минния техникум в родния си град Мадан. Ричард Величков позира за снимка със своя съученичка пред ресторант в родопския град, където само след броени минути ще се развихри абитуриентският купон, съобщава \"Родопи24\". Фитнес инструкторът Ричард стана един от най-обсъжданите мъже в България след като открито заговори за мечтите си в „Биг Брадър”. „Всички най-красиви жени ги тренирам аз. Аз съм много амбициозен човек. Някои се борят за любов, други за семейство, за мен най-важното е да съм успял. Целта ми е до една година да съм най-известния треньор в България”, посочи във визитката си момчето от малкия родопски град, като по-късно в къщата добавя, че мечтата му е до 30 години да стане милионер. Как? Като построи блок и продаде апартаментите… В момента пък родопчанинът води „драматична битка” по оста истина-лъжа. Причината-правил ли е секс или не в къщата. Ричард напуска Мадан заедно със семейството си веднага след като завършва професионалната гимназия „Васил Димитров” в миньорския град. Към столицата потеглят освен бъдещия „Мистър София”, но и майка му, баща му и сестра му. Сподели:", "date": "2018.10.20", "title": "АРХИВИТЕ ГОВОРЯТ: Вижте мачото Ричард на бала му в родния Мадан (СНИМКА)"}
{"url": "https://pik.bg/%D0%BF%D1%80%D0%B5%D0%B4%D0%B8-%D0%B1%D1%80%D0%B0%D0%BA%D0%B0-%D1%82%D1%80%D0%B8%D1%82%D0%B5-%D0%B7%D0%BE%D0%B4%D0%B8%D0%B8-%D0%BA%D0%BE%D0%B8%D1%82%D0%BE-%D1%81%D0%B0-%D1%81%D0%BF%D0%BE%D1%81%D0%BE%D0%B1%D0%BD%D0%B8-%D0%B4%D0%B0-%D0%B2%D0%B8-%D0%B7%D0%B0%D0%B4%D1%83%D1%88%D0%B0%D1%82-%D1%81-%D0%BB%D1%8E%D0%B1%D0%BE%D0%B2%D1%82%D0%B0-%D1%81%D0%B8-news789957.html", "text": "Да обичаш силно и да си верен на човека до теб е качество, което все по-малко хора притежават. Има обаче една любов, която е толкова силна и задушаваща, че накрая се оказва всичко друго, но не и истинска. Когато дадеш свобода на човека до себе си, тогава обичаш истински. Ето кои са трите зодии, които могат да задушат човека до себе си със своята любов: Обсебващи е меко казано. В началото Телците си дават вид на хора, които не се интересуват много къде е половинката им и с кого прекарва свободното си време. Те подвеждат своите партньори и им насаждат усещането, че са хора, които нямат проблеми с ревността и силната задушаваща обич. Колкото по-сериозни стават взаимоотношенията им обаче, Телците задълбават чувството на собственост. Тогава представителите на този знак вече не виждат за нужно да сдържат нездравото си любопитство и разпитват непрекъснато половинките си – къде са били, какво са правили. Телците имат нуждата половинките им да вършат всичко с тях, в противен случай се чувстват несигурни. Те са трудни за обичане и не им е лесно да се справят с този проблем. Коварна зодия, която обаче, за разлика от другите, не крие своите слабост и и слага картите на масата още в началото. Близнаците са суетен знак и обичат непрекъснато да им бъде напомняно, че са уникални същества и няма по-добри от тях - нито по душа, нито по визия. Тяхната любов е много силна, но с това идва и обсебването, което освен, че не могат, но и не искат да контролират. Те смятат, че хората до тях са тяхна собственост и за това често си позволяват да ги третират като такива. Близнаците са трудни характери с много изисквания и условия, на които малко представители от другите знаци имат търпение да отговорят. Те често сменят партньорите си точно по тази причина. Много властна, отмъстителна и обсебваща зодия , която смята, че светът се върти около нея. Козирозите не обичат да делят . Те са толкова ревниви, че малко хора могат да се справят с тяхното чувство за несигурност. Често проверяват телефоните и личните разговори на своите половинки, като не смятат това за грешно, а за тяхно право, след като са отдали живота и ежедневието си на друг човек. Козирозите не понасят мисълта, че някой може да спре да ги обича и затова по всякакъв начин се опитват да задържат любовта на своята половинка. Начинът, по който го правят обаче, е изтощителен за всеки нормален човек, който има нужда от лично пространство. Сподели:", "date": "2018.10.20", "title": "ПРЕДИ БРАКА: Трите зодии, които са способни да ви задушат с любовта си"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B0%D0%B4%D1%81%D0%BA%D0%B8-%D1%82%D0%B0%D0%BF%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B4%D1%8A%D0%B6%D0%B4%D0%B0-news790019.html", "text": "Адски тапи се образува на възлови кръстовища в София заради проливния дъжд, който се изля в следобедните часове, видя репортер на ПИК. Шофьори разказват пред медията ни, че на кръстовището при Румънското посолство и на това при мол \"Парадайз\", на бул. \"Черни връх\" положението е най-тежко и водачите са принудени да стоят повече от 30 минути в задръстването. През последните часове времето в София рязко се влоши, а захладняването беше придружено и с проливен дъжд в централните квартали. Сподели:", "date": "2018.10.20", "title": "ПЪРВО В ПИК TV! Адски тапи блокираха София заради дъжда"}
{"url": "https://pik.bg/%D1%81%D0%B2%D0%B5%D1%82%D0%BE%D0%B2%D0%BD%D0%B8%D1%8F%D1%82-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D0%B8-%D0%B1%D0%B8%D0%B7%D0%BD%D0%B5%D1%81-%D0%B5%D0%BB%D0%B8%D1%82-%D0%B1%D0%BE%D0%B9%D0%BA%D0%BE%D1%82%D0%B8%D1%80%D0%B0-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-news789953.html", "text": "Световният финансов и бизнес елит бойкотира Саудитска Арабия - най-големия производител на петрол в света, заради изчезването на журналиста Джамал Хашоги, съобщава БНР Първо инвеститорите, а след това и финансовите министри, ръководителите на Световната банка и на Международния валутен фонд, един по един започнаха да се отказват от участие в инвестиционния форум в Риад, чиято основна задача е да демонстрира пред света промяната в кралството. Провалът на \"Давос в пустинята\", както стана популярен форумът, изглежда предизвестен, но анализаторите не бързат с прогнозите, защото Риад държи силни карти. \"Визия 2030\" - така е известна амбизиоцната икономическа реформа на принц Мохамед Бин Салман. Провеждането й следи от близо Карън Йънг от Американския институт за предприятията - базирана във Вашингтон организация, проучваща възможностите за правене на бизнес по света. „Садуитска Арабия през последните три години провежда реформа – коментира ситуацията Йънг. - Едно от нещата, които се промениха, е орязването на субсидиите за електричество и вода например - нещо, за което правителството плащаше през последните 17 години. Това промени начина, по който хората гледат на ролята на правителството. Освен това в публичния сектор са заети повечето саудитци, а напоследък правителството ги насърчава да се занимават с частен бизнес. Много голям проблем е младежката безработица. В същото време 1/3 от заетите в него са чужденци. Заради това се въведоха допълнителни плащания за получаване на разрешение за работа в Садуитска Арабия. Към цялата картина трябва да добавим, че се въведоха и нови данъци“. Най-големият приход на Садуитска Арабия естествено идва от продажбата на петрол. Ето защо и кризата около Джамал Хашоги първо привлече погледите към пазара на черно злато, а след това към масовия бойкот на инвестиционния форум. „В петролния пазар има колкото бизнес, толкова и политика – допълва КарънЙънг. - Мисля, че е възможно да има трус на петролния пазар в зависимост от това как се промени политиката на Саудитска Арабия. Мисля, че към момента по-големият проблем е сривът на борсата и ръстът на държавния дълг, който излиза от характерните за развиващите се страни стойности. Това е първият голям ефект, който се усеща в страната, заради случая с Джамал Хашоги“. И още един детайл - дворцовите интриги в Саудитска Арабия. Именно те засега спират смелата идея 5 % от \"Арамко\" - петролната компания на Саудитска Арабия, да бъдат пуснати за борсова търговия. Случаят \"Хашоги\" със сигурност отлага още  този ход, който би представлявал най-голямото първично публично предлагане в света. Сега инвеститорите не гледат към Риад, а доказателство за това е масовият бойкот на инвестиционния форум следващата седмица. „Това показва, че доверието към страната спада все повече и че никой не иска да бъде обвързван с кралството по никакъв начин точно в този момент“, коментира Йънг. Между другото, случаят \"Хашоги\" със сигурност прелива чашата на инвеститорското недоверие, но то не е от вчера, защото \"корупцията\" е синоним на \"бизнес\" в кралството, според Йънг. Санам Вакил от \"Чатъм Хаус\" обвързва бизнеса с геополитическите фактори и допуска, че Съединените щати могат да заплашат Риад със санкции върху черното злато, макар и администрацията на Доналд Тръмп да иска цената да остане ниска. Тя обаче може да е под натиск заради санкциите срещу Иран, които влизат в сила от 4 ноември. „Ние все още не знаем. Инстинктът първоначално ми подсказва, че връзката между опонентите на Иран - като Саудитска Арабия, Съединените щати и Израел, ще отслабне заради случая с Джамал Хашоги казва Вакил. - Мисля, че Саудитска Арабия все още не си дава ясна сметка от последиците от случая, особено от медийната реакция. Най-вероятно ще станем свидетели на американски санкции, а и на отказ на някои компании от инвестиции в страната“. И все пак - държавният секретар на Съединените щати посети саудитската столица преди форума и дори по информация на американската преса, си тръгна със 100 млн. долара оттам - сума, договорена още през август заради намесата на Вашингтон в Сирия. Коментарите обвързват двата случая, а мнението на повечето анализатори е, че независимо как Съединените щати реагират на ситуацията, случаят \"Хашоги\" ще остави кървава следа върху инвестиционния климат на Саудитска Арабия, смята Вакил. „Смятам, че това е нещо, което международните компании, ще вземат под внимание –обавя Санам Вакил. - Не съм убедена обаче, че бизнесът задължително ще престане да работи със Саудитска Арабия, защото тя предлага големи възможности на множество международни компании да печелят пари“. Сподели:", "date": "2018.10.20", "title": "Световният финансов и бизнес елит бойкотира Саудитска Арабия"}
{"url": "https://pik.bg/%D1%80%D0%B5%D0%B9%D1%82%D0%B8%D0%BD%D0%B3%D1%8A%D1%82-%D0%BD%D0%B0-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%81%D0%B5-%D1%81%D1%80%D0%B8%D0%B2%D0%B0-news789935.html", "text": "Рейтингът на Ангела Меркел в Германия продължава да се срива. Това коментира пред БНР журналистът Весела Владкова. Според последните данни 56 процента от германците не желаят тя да продължи тази коалиция и тя да бъде канцлер, което на фона на неодобрението на вътрешния й министър Хорст Зеехофер, който е председател на баварския Християнсоциалиен съюз, е сравнително добър резултат. Срещу него са 72 процента. „По всичко личи, че Хорст Зеехофер скоро вече няма да бъде вътрешен министър и най-вероятно няма да бъде и председател на Християнсоциалния съюз“, анализира Владкова. По думите й, след катастрофалните резултати за ХСС на изборите в Бавария е възможно партията на вътрешния министър Хорст Зеехофер да сформира коалиция с партия „Свободни избиратели“. „В Бавария хората не са свикнали да бъдат управлявани в коалиция – заяви журналистката. -  Там има сериозно срастване между партия и държава. Напоследък започнаха да излизат и обосновани съмнения за корупционни сделки с обществени поръчки, така че доверието в ХСС главоломно пада. Засега всичко върви към коалиция с една странна и само в Бавария съществуваща партия „Свободни избиратели“. Това е една популистка партия, която е от 10 години представена в местния парламент“. Според нея, евентуална загуба на ХДС на предстоящите избори на 28 октомври в Хесен би се отразила негативно на партията на Ангела Меркел. „Ако Фолкер Буфие загуби в Хесен изборите и поста си на министър-председател, това ще бъде наистина много сериозен шамар срещу Християндемократите на Меркел – каза още Весела Владкова. -  В Бавария все пак на изборите се яви Християнсоциалния съюз и ако до преди 10 години се говореше за консервативния блок ХДС/ХСС в едно изречение без да се прави особена разлика между двете партии, вече все по-често се говори за разграничаване на ХДС на Меркел и ХСС на Зеехофер. Помним всички скандали, които тръгнаха от поведението на Зеехофер, които разклатиха сериозно правителството на Меркел, което и без това беше съставено с много сериозни проблеми и отне половин година“. Проф. Вернер Вайденфелд, политолог и ръководител на Центъра за приложни политически изследвания към Университета „Людвиг Максимилиан“ в Мюнхен изрази мнение, че за партийната система в Германия настъпва нова ера. „На тези избори станахме свидетели на нещо значително по-разтърсващо от просто спад или възход с няколко процента – коментира проф. Вайденфелд. - И това има своето политическо и културно обяснение. Зад феномена „Алтернатива за Германия” се крие нещо съществено и далеч по-значимо от лозунгите, които вдига тази партия. Крие се културният шок у гражданите, при това не само в Бавария, а в цялата република, които се чувстват несигурни, застрашени и не могат да разберат, какво се случва в света. Неразбирайки процесите, те търсят някакъв ориентир, задавайки си въпроса, какво ще се случи в и с тази държава през следващите 5, 10, 15 години. Традиционните партии не им дават търсения отговор - нито консервативният блок ХДС/ХСС, нито Социалдемократическата партия. Това разочарование преди няколко години доведе до отказа от гласуване. Хората си казваха: „Няма никакъв смисъл.” Следващата стъпка на тези разочаровани избиратели беше да потърсят пристан за протестния си вот. Такъв пристан се оказа „Алтернатива за Германия”. Избирателите на крайната десница бяха доволни, че са наказали традиционните партии с ясното съзнание, че няма да решат проблемите, но поне ще дадат израз на разочарованието си“. „Алтернатива за Германия” предлага задоволително решение - партията просто сочи с пръст, кой е виновен за всички проблеми. Това са чужденците, бежанците, мюсюлманите, ислямът и т.н. Посочването на врага помага на мнозина да си избистрят картината. Доказват го социологическите проучвания. Избирателите на „Алтернатива за Германия” признават, че така не се решават всички проблеми. Но пък чувстват облекчение, че са наказали традиционните партии“. Според проф. Вернер Вайденфелд Ангела Меркел притежава невероятен талант да се задържи толкова години на поста. „При това във времена, когато не се случва нищо необичайно, всичко е нормално – уточнява проф. Вайденфелд. -  Тя се оказа перфектният мениджър на ситуативни кризи. Има нещо, заради което трябва да бъде уважавана - Ангела Меркел започва да учи като чужд език, да живее и да налага западната демокрация чак на 33 годишна възраст. Представете си само - до тогава тя е живяла в съвсем друга система. Когато стената пада, тя е на 33. Единствената й слабост е, че няма визия за бъдещето и това ще се окаже огромен проблем“. Проф. Вайденфелд смята, че след предстоящите избори в Хесен, Меркел ще обяви, че ХДС трябва да се обнови. „През декември предстои партиен конгрес и тя отново се кандидатира за председател – прогнозира проф. Вайденфелд. -  Ако иска да има успех, ще трябва да започне работа по нова партийна програма, която да отговаря на новите времена, в които живеем“. Сподели:", "date": "2018.10.20", "title": "Рейтингът на Ангела Меркел в Германия продължава да се срива"}
{"url": "https://pik.bg/%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-%D0%BF%D0%B0%D0%BB%D0%B5%D0%B6%D1%8A%D1%82-%D0%BD%D0%B0-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%B5%D0%BB%D0%B0%D0%BD%D0%BE%D0%B2%D1%86%D0%B8-%D0%B5-%D1%83%D0%BC%D0%B8%D1%88%D0%BB%D0%B5%D0%BD-news789928.html", "text": "От ОД на МВР във Враца са установи причината за горялото заведение в центъра на Селановци, съобщава „Конкурент“. От полицията уточняват, че става дума за умишлен палеж. Както е известно, сигнал за пожара бе подаден малко след 03:00 часа на 19 октомври (петък). На място незабавно пристигнали служители на пожарната в Оряхово, които гасили огъня, но въпреки усилията им, кафе-аперитивът е изгорял до основи. По случая е образувано досъдебно производство. Сподели:", "date": "2018.10.20", "title": "От полицията във Враца: Палежът на заведението в Селановци е умишлен"}
{"url": "https://pik.bg/%D0%BD%D0%B0%D0%B4-%D0%BF%D0%BE%D0%BB%D0%BE%D0%B2%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D0%B4%D1%83%D1%88%D0%B8-%D1%81%D0%B5-%D1%81%D1%8A%D0%B1%D1%80%D0%B0%D1%85%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%B1%D1%80%D0%B5%D0%BA%D0%B7%D0%B8%D1%82-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B2%D0%B8%D0%B4%D0%B5%D0%BE-news790022.html", "text": "Масов протест срещу Брекзит се провежда в Лондон. Стотици хиляди излязоха на улицата в британската столица с призив за нов референдум по въпроса. Над половин милион души по данни на организаторите се събраха на Парк Лейн и се отправиха към парламента. Сред тях беше и кметът на Лондон Садик Хан, както и депутати от всички големи политически партии. Участниците в т.нар. \"Поход на бъдещето\" призоваха за втори референдум, на който да бъде взето окончателно решение дали кралството иска да напусне Евросъюза. Премиерът Тереза Мей вече изключи такава възможност. Сподели:", "date": "2018.10.20", "title": "Над половин милион души се събраха на протест срещу Брекзит в Лондон (ВИДЕО)"}
{"url": "https://pik.bg/%D0%BE%D1%81%D0%B8%D0%B3%D1%83%D1%80%D0%B5%D0%BD%D0%BE-%D0%B5-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5-%D0%B7%D0%B0-%D0%BF%D0%BE%D0%B4%D0%BC%D1%8F%D0%BD%D0%B0-%D0%BD%D0%B0-%D0%BD%D0%B0%D0%B1%D0%BB%D1%8E%D0%B4%D0%B0%D1%82%D0%B5%D0%BB%D0%BD%D0%B0%D1%82%D0%B0-%D0%B0%D0%BF%D0%B0%D1%80%D0%B0%D1%82%D1%83%D1%80%D0%B0-%D0%BD%D0%B0-%D0%BE%D0%B1%D1%81%D0%B5%D1%80%D0%B2%D0%B0%D1%82%D0%BE%D1%80%D0%B8%D1%8F%D1%82%D0%B0-%D0%BD%D0%B0-%D1%80%D0%BE%D0%B6%D0%B5%D0%BD-news789956.html", "text": "Най-накрая от началото на септември вече имаме първото финансиране по един дългоочакван проект, който е част от европейската програма „Национална пътна карта на научна инфраструктура“, която беше гласувана и приета още през 2011 г. Това заяви пред „Фокус“ директорът на Националната астрономическа обсерватория-Рожен д-р Никола Петров. Той обясни, че още тогава обсерваторията е спечелили участието си по този конкурс, но финансирането е станало през месец септември тази година. „Това е много важно за нас, защото тези средства биха ни помогнали – коментира Петров. - Първо, за да не се оплакваме през следващите няколко години за това, че оставаме в края на годината с финансов недостиг. Най-важното обаче е, че този проект ще ни даде възможности да направим и да си подновим нашата наблюдателна и приемна апаратура“. По думите му, чрез този проект ще може да се направят и частични ремонти на инфраструктурата в обсерваторията. „Същественото по този проект е, че не сме единствените участници в него, а сме в консорциум заедно с катедрите по астрономия на Шуменския и Софийския университет“, уточни Никола Петров. Той обясни, че това са университетите, които захранват на практика България с бъдещи астрономи. „Важно е да разберем това, че имаме една вратичка, където бихме могли да бъдем по-обещаващи, като перспектива за тези, които биха желали за в бъдеще да се занимават с тази наука“, смята той. Директорът на астрономическата обсерватория в Рожен посочи, че средствата от този проект идват от държавния бюджет, въпреки че са по европейска програма. „Работим и по други научни проекти, където няма някакви огромни средства и финансирания, но имаме съвместни проекти за астрономически изследвания с почти всички държави в Европа, но и извън нея. Там изготвяме регулярни научни и изследователски проекти в областта на астрономията“, каза още д-р Никола Петров. Сподели:", "date": "2018.10.20", "title": "Осигурено е финансиране за подмяна на наблюдателната апаратура на обсерваторията на Рожен"}
{"url": "https://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D1%88%D0%BE%D0%BA-%D0%BD%D0%B0-%D0%B1%D0%B5%D1%80%D0%BD%D0%B0%D0%B1%D0%B5%D1%83-news790008.html", "text": "Реал Мадрид на Хулен Лопетеги продължава да изпитва трудности в Ла Лига. \"Кралете\" загубиха с 1:2 от Леванте насред \"Сантяго Бернабеу\" и нямат победа вече четири поредни мача. Леката утеха е, че тимът прекъсна серията си без гол, която набъбна на рекордните за историята на клуба 481 минути. Иначе гостите шокираха \"Бернабеу\" с два гола до 13-ата минута, дело на Моралес и Марти от дузпа. \"Белите\" изпотрошиха гредите, като удариха цели три, а два пъти голове на тима бяха отменяни заради засада, включително на Мариано Диас в 88-ата минута. След тази загуба Реал вече е на 5-то място в класирането с едва 14 точки от 9 мача, докато Леванте се изкачи до 7-та позиция с 13 пункта. А следващата неделя Реал гостува на Барселона… Хулен Лопетеги започна без Тони Кроос, Карим Бензема и Гарет Бейл, а на върха на атаката бе поставен Мариано Диас. Двубоят обаче стартира по шокиращ начин за домакините, които изоставаха с 0:2 в резултата още до 13-ата минута. В 7-ата минута Рафаел Варан не успя да пресече едно подаване към Моралес, който излезе сам срещу Тибо Куртоа, преодоля го технично и на празната врата направи 1:0. Само пет минути по-късно гостите удариха за втори път. Отново Варан допусна грешка, след като игра с ръка на границата на наказателното поле. Главният рефер се \"посъветва\" с ВАР и даде дузпа. Марти показа хладнокръвие и реализира за 2:0. Реал опита да се върне бързо в мача, но в 17-ата минута гол на Марко Асенсио бе отменен заради засада. При центриране от ъглов удар Серхио Рамос игра с глава, но нацели гредата, Асенсио успя да довкара, но по време на ситуацията беше в засада. До края на полувремето Реал нападаше с всички сили, но Марсело и Васкес пропуснаха изгодни ситуации. Удар на Мариано пък срещна гредата на Леванте за втори път в срещата. Най-сериозният пропуск бе за Лукас Васкес в 43-ата минута, когато от чиста позиция не успя да уцели вратата. В заключителните секунди на първата част и Иско нямаше късмет пред гола, след като негов удар бе блокиран от защитник. Още на почивката Лопетеги усили мощта в атаката си, като замени Одриосола за Гарет Бейл. След час игра на терена влязоха още Карим Бензема и Дани Себайос. В 62-ата минута опасен удар на Бейл бе спасен от Ойер, а малко след това вратарят на гостите отрази и слаб шут на Бензема. Малко по-късно Бейл изпълни страхотно свободен удар, но отново Ойер показа страхотни рефлекси. Натискът на домакините не стихваше и най-накрая гол падна в 72-ата минута. Марсело бе намерен от Бензема на точката на дузпата и с мощен удар с десния крак прати топката под гредата за 1:2. Това бе първи гол на Реал Мадрид от 481 минути игра, което е негативен рекорд за историята на столичани, акцентира \"Гол\". Атаките на \"кралете\" не спираха, а Бензема бе особено активен. В 76-ата минута французинът стреля по прекрасен начин от границата на наказателното поле, но отново нямаше късмет - трета греда след удар на футболист на Реал. Изглеждаше, че в 88-ата минута домакините са изравнили, след като Мариано Диас вкара отблизо. Голът обаче бе отменен заради засада. В добавеното време на срещата Хосе Моралес можеше да отбележи второто си попадение в срещата, но останал сам срещу Куртоа стреля покрай гредата. Реал Мадрид - Леванте 1:2 0:1 Хосе Моралес 6' 0:2 Роджър Марти 13’-д 1:2 Марсело 72' Куртоа, Одриосола (46 - Бейл), Варан, Рамос, Марсело, Каземиро, Модрич, Иско (60 - Бензема), Васкес, Асенсио (60 - Себайос), Диас Ойер, Кабако, Постиго (75 - Чема), Пиер, Жасон, Рочина (67 - Дукуре), Барди, Кампаня, Тоньо Гарсия, Моралес, Марти (79 - Боатенг) Сподели:", "date": "2018.10.20", "title": "Огромен шок на \"Бернабеу\""}
{"url": "https://pik.bg/%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D0%B7%D0%B0-%D1%82%D0%BE%D0%B7%D0%B8-%D0%B8-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%8F%D1%82-%D1%83%D0%B8%D0%BA%D0%B5%D0%BD%D0%B4-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82-news789901.html", "text": "Въвежда се организация на движението във връзка с ремонт на трамваен релсов път, съобщиха от пресцентъра на Столична община, цитирани от „Фокус“. от бул.“Христо Ботев“ надясно по ул.“Струга“ и надясно по бул.“Княгиня Мария Луиза“ по маршрут. В обратна посока не се променя. надясно по бул.“Христо Ботев“, наляво по ул.“Струга“ и надясно по бул.“Княгиня Мария Луиза“ и по маршрута. В обратна посока маршрутът не се променя. : от кръстовище бул.“Княгиня Мария Луиза“, по бул.“Витоша“, ул.“Алабин“ и наляво по бул.“Христо Ботев“ по маршрута си. В обратна посока маршрутите не се променят. от крастовище бул.“Мария Луиза“, през подлез „Надежда“, ул.“Скопие“, бул.“К.Величков“, и по ул.“Цар Симеон“ и по маршрута си. от триъгълника по маршрута на трамвайна линия №11 по ул.“Скопие“, бул.“К.Величков“, бул.“Александър Стамболийски“, пл.“Възраждане“ и надясно по бул.“Хр.Ботев“ и по маршрута си. В обратна посока маршрутът не се променя. Сподели:", "date": "2018.10.20", "title": "Промени в движението в столицата за този и следващият уикенд заради ремонт"}
{"url": "https://pik.bg/%D0%B2%D0%B5%D1%80%D1%81%D0%B8%D1%8F-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D1%8A%D1%82-%D0%B4%D0%B6%D0%B0%D0%BC%D0%B0%D0%BB-%D1%85%D0%B0%D1%88%D0%BE%D0%B3%D0%B8-%D0%BF%D0%BE%D1%87%D0%B8%D0%BD%D0%B0%D0%BB-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%BE%D1%82%D0%BE-%D0%BA%D0%BE%D0%BD%D1%81%D1%83%D0%BB%D1%81%D1%82%D0%B2%D0%BE-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D1%81%D0%BB%D0%B5%D0%B4-%D1%81%D0%B1%D0%B8%D0%B2%D0%B0%D0%BD%D0%B5-news789895.html", "text": "Саудитска Арабия призна, че журналистът Джамал Хашоги е починал в нейното консулство в Истанбул при сбиване с хора, които срещнал там, предадоха световните агенции, цитирани от БТВ. Те се позоваха на официалната Саудитска агенция по печата, която разпространи предварителните резултати от разследването на мистериозното изчезване на базирания в Съединените щати саудитски журналист дисидент. Разследванията на случая продължават, като до момента са били задържани 18 саудитски граждани. Имената им не бяха разкрити. Съветникът в кралския двор Сауд ал Кахтани и заместник-ръководителят на разузнаването Ахмед Асири са били уволнени, наред с още трима високопоставени разузнавачи. Крал Салман е разпоредил преструктуриране на ръководството и преразглеждане на правомощията и методите на националното разузнаване под надзора на министерски комитет начело с престолонаследника принц Мохамед бин Салман. Комитетът ще трябва да докладва лично на монарха в срок от един месец. Кралството обещава да накаже с цялата строгост на закона всички онези, които са замесени в убийството на журналиста, се казва в изявление на саудитското министерство на външните работи в „Туитър“. Саудитският престолонаследник не е знаел за конкретната операция, довела до смъртта на Хашоги, увери представител на властите, запознат с разследването, предаде „Ройтерс“. Според цитирания източник, пожелал да запази анонимност, не е имало заповед журналистът да бъде убит или дори отвлечен. Той обаче отбеляза, че има принципна инструкция за връщане на критици обратно в страната. Местонахождението на тялото на Хашоги не е известно, откакто то е било предадено на \"местен сътрудник\", каза представителят на саудитските власти. Той посочи, че шофьорът на консулството е участвал в операцията по прехвърлянето на тленните останки. Турският президент Реджеп Ердоган и саудитският крал Салман са се разбрали в телефонен разговор снощи двустранното сътрудничество при разследването на случая Хашоги да продължи, предаде по-рано „Франс Прес“, като се позова на турското президентство. Джамал Хашоги, базиран в САЩ саудитски журналист дисидент, критичен към външната политика на кралството и конкретно към престолонаследника – изчезна, след като на 2 октомври отишъл в генералното консулство на Саудитска Арабия в Истанбул за оформяне на документи във връзка с планираната си женитба. Редица медии предположиха, че той е бил убит в сградата на мисията. На 6 октомври Ройтерс съобщи, че това е една от основните версии според турската полиция. Телевизия „Си Ен Ен“ пък каза, че саудитските власти се подготвят да признаят, че Хашоги е починал при разпит, който не е преминал по план. Сподели:", "date": "2018.10.20", "title": "Версия: Журналистът Джамал Хашоги починал в саудитското консулство в Истанбул след сбиване"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B3%D0%B0%D0%BB%D0%B0-%D0%BD%D0%B0%D0%BF%D1%83%D1%81%D0%BA%D0%B0-%D1%81%D1%82%D0%B5%D1%84%D0%B0%D0%BD-%D1%81%D0%BB%D0%B5%D0%B4-%E2%80%9E%D0%B2%D0%B8%D0%BF-%D0%B1%D1%80%D0%B0%D0%B4%D1%8A%D1%80%E2%80%9C-news789939.html", "text": "Гала била бясна на мъжа си Стефан и се чудела дали да не го изпъди от общия им дом след финала на „ВИП Брадър“. До крайното решение тв водещата стигнала, след като докопала мобилния телефон на половинката си и се натъкнала на негови любовни кореспонденции с други жени. При влизането си в риалитито Стефан бил задължен да остави апарата навън, като той, естествено, го поверил на жена си, която го отнесла у дома. Гала нямала намерение да бърника в телефона на любимия си, но женското ѝ любопитство надделяло и тя се изкушила да провери съобщенията му и профилите му в социалните мрежи. Тв звездата с изненада открила, че Стефан от месеци открито флиртувал, уж невинно, със свои интернет ухажорки. Водещата изпаднала в шок и неистов плач и започнала да звъни на най-близките си приятели, за да им иска съвети и да ги пита как да постъпи. Всички били на различни мнения, но след като се освестила, Гала решила да изчака финала на предаването и чак тогава да търси сметка на мъжа си. Именно тази случка била причината при последното ѝ явяване като негов защитник в живото студио на шоуто тя да бъде унила и да не драпа с всички сили да спаси половинката си от изгонване. Всъщност това не била първата подобна случка. Преди години звездата отново се изкушила да провери телефона на Стефан и пак открила съмнителни съобщения, които той си разменял с анонимна дама. И тогава обаче тя му простила забежката, защото той знаел как да я манипулира, за да му прощава. Параноята обаче не спирала да преследва водещата на „На кафе“, която винаги имала обица на ухото, защото си припомняла обстоятелствата покрай тяхното запознанство, които много наподобявали опитите му да кръшка. Когато още и двамата били женени за други, Стефан объркал една цифра от телефонен номер и изпратил по погрешка съобщение на Гала. В онзи момент тя била на маса заедно с дружката си Кремена Халваджиян, която била почерпена и настояла двете да се помайтапят с човека от отсрещната страна на телефона. Така започнали да пращат похотливи есемеси на женения тогава Стефан, без изобщо да подозират кой е той и как изглежда. Впоследствие Гала сериозно хлътнала и си пишела с настоящия си любим по цели нощи, докато накрая двамата не се срещнали на живо и след няколко вечери решили да напуснат тогавашните си половинки и да заживеят заедно. Сподели:", "date": "2018.10.20", "title": "ЕКСКЛУЗИВНО В ПИК И \"РЕТРО\": Гала напуска Стефан след „ВИП Брадър“"}
{"url": "https://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B3%D0%BE%D1%82%D0%BE%D0%B2%D0%B0-%D0%BD%D0%B0-%D0%BA%D0%BE%D0%BC%D0%BF%D1%80%D0%BE%D0%BC%D0%B8%D1%81-%D0%B7%D0%B0-%D0%B8%D1%80%D0%BB%D0%B0%D0%BD%D0%B4%D1%81%D0%BA%D0%B0%D1%82%D0%B0-%D0%B3%D1%80%D0%B0%D0%BD%D0%B8%D1%86%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D1%81-%D0%B5%D1%81-news789886.html", "text": "Британският премиер Тереза Мей е готова на компромис за ирландската граница за улесняване на преговорите с ЕС, съобщава „Блумбърг“, цитирана от „Фокус“ Мей е готовa да се откаже от едно от ключовите си искания за Брекзит, за да разреши проблема с ирландската граница и да отвори пътя към сделката според високопоставени служители, запознати с въпроса. Поправката отваря възможността Великобритания да се окаже обвързана за неограничено време с митническите правила на Европейския съюз. Макар че това е нещо, което ЕС и много фирми искат, тя рискува да предизвика криза в собственото си правителство, която дори може да доведе до свалянето й, пише агенцията. Досега Мей настояваше, че на остров Ирландия трябва да бъде ограничено времето за правна гаранция, която да гарантира, че няма да има твърда граница, докато не бъде сключено споразумение за свободна търговия между Европейския съюз и Великобритания. Тереза Мей и Брекзит хардлайнерите в консервативната партия искат краен срок за тази предпазна клауза, за да се избегне забавянето на реалното напускане на Обединеното кралство и да се гарантира, че страната няма да е обвързана с митническите правила на ЕС, за да сключи собствени търговски сделки по целия свят. Но ЕС отхвърли тази позиция и разговорите останаха замразени в продължение на месеци. Сега Тереза Мей и нейният екип от съветници за Брекзит са готови да приемат идеята на ЕС, че тя трябва да бъде отворена, за \"трайно\" решение, каза високопоставен служител. Предложението е остров Британия да остане обвързан с митническите правила на ЕС като т.нар. предпазна клауза или гаранционна клауза. Ще има и някои проверки на стоките между Северна Ирландия и останалата част от Кралството. Сподели:", "date": "2018.10.20", "title": "Тереза Мей готова на компромис за ирландската граница заради преговорите с ЕС"}
{"url": "https://pik.bg/%D1%80%D0%BE%D0%B4%D0%BD%D0%B8%D0%BD%D1%81%D0%BA%D0%B8-%D0%B2%D0%BE%D0%B9%D0%BD%D0%B8-%D0%BE%D0%B2%D1%87%D0%B0%D1%80%D1%8F%D1%82-%D1%82%D0%BE%D1%82%D0%BE%D0%BC%D0%B8%D0%BB%D0%B8%D0%BE%D0%BD%D0%B5%D1%80-%D0%BE%D1%82-%D0%BF%D0%B5%D1%82%D1%80%D0%B8%D1%87%D0%BA%D0%BE-%D1%81%D1%8A%D0%B4%D0%B8-%D0%BF%D0%BB%D0%B5%D0%BC%D0%B5%D0%BD%D0%BD%D0%B8%D0%BA%D0%B0-%D1%81%D0%B8-%D0%B8-%D0%B4%D1%8A%D1%89%D0%B5%D1%80%D1%8F-%D0%BC%D1%83-%D0%B7%D0%B0-%D0%B8%D0%BC%D0%BE%D1%82%D0%B8-%D0%B8-news789892.html", "text": "Овчарят милионер от петричкото село Първомай Здравко Траянов заведе дело срещу племенника си и дъщеря му за разваляне на имотни сделки, реализирани с негови пари. Преди да спечели 1,6 млн. лв. от тотото през 2015 г., Здравко работил като пазач в цеха за мебели на племенника си Антон Маринков. Когото ударил джакпота, получил първоначална сума от 250 000 лв. Тогава племенникът го помолил да му даде назаем 180 000 лв., тъй като заради банков кредит фирмата му била обявена в несъстоятелност и цехът щял да се обяви за продан. Той обаче имал план да го спаси, като на търга се яви дъщеря му и да го закупи на името на нейната фирма и затова им трябвали пари. Тотомилионерът се съгласил и дал 180 000 лв. на племенника си с уговорката, че ще ги върне до 1 година. След като цехът станал собственост на дъщерята му, Маринков предложил на вуйчо си да построят нов цех и къща в имота на стария. Здравко Трайков дал 250 000 лв. за строежа със съзнанието, че имотите са негови, а впоследствие в нетрезво състояние дори подписал пълномощно на племенника си да тегли пари от банката, дал му и дебитната си карта за банкомат. В един момент милионерът си оттеглил пълномощното и прибрал дебитната карта и племенникът му го изгонил от къщата, която построил, съобщава \"Струма.бг\". Здравко Траянов научил, че новата къща и цехът се водят собственост на фирмата на дъщерята на племенника му и че той няма нищо. Започнал да си търси парите, които дал на роднините си, като наел адвокат, който им изпратил нотариална покана да върнат доброволно 180 000 лв. до една седмица. Маринков обещал, че ще върне парите, веднага след като уреди кредит на дъщеря си. Няколко дни по-късно дъщеря му продала фирмените си имоти на друга фирма с две поредни сделки. Имотните врътки са оспорвани пред Окръжен съд – Благоевград от тотомилионера с искане да бъдат обявени за нищожни или поне привидни, тъй като недвижимите имоти били продадени за 30 000 лв., при положение че година преди това са закупени за 180 000 лв. В хода на делото окръжният съдия Величка Борилова е разпитала свидетели, имащи отношение по случая, и след анализ на доказателствата обявява договорите за покупко-продажбите на имотите – новия цех, машините в работилницата, административна сграда, двуетажния контролно-пропускателен пункт и земята, върху която са построени, за недействителни. Решението подлежи на обжалване пред САС. Сподели:", "date": "2018.10.20", "title": "РОДНИНСКИ ВОЙНИ: Овчарят тотомилионер от Петричко съди племенника си и дъщеря му за имоти и заем от 180 000 лева"}
{"url": "https://pik.bg/%D0%BF%D0%BE%D0%BA%D1%8A%D1%80%D1%82%D0%B8%D1%82%D0%B5%D0%BB%D0%BD%D0%BE-%D0%B2-%D0%BF%D0%B8%D0%BA-%D0%B6%D0%B5%D0%BD%D0%B0-%D0%B8%D0%BD%D0%B2%D0%B0%D0%BB%D0%B8%D0%B4-%D1%81-%D0%B4%D1%86%D0%BF-%D1%81-%D0%B3%D0%BE%D1%80%D1%87%D0%B8%D0%B2%D0%BE-%D0%BE%D0%B1%D1%80%D1%8A%D1%89%D0%B5%D0%BD%D0%B8%D0%B5-%D0%BA%D1%8A%D0%BC-%D1%81%D0%BC%D0%B5%D0%BB%D0%B8%D1%82%D0%B5-%D0%BC%D0%B0%D0%B9%D0%BA%D0%B8-%D0%B2%D0%B8%D0%B5-%D1%81%D1%82%D0%B5-%D0%B3%D0%BD%D1%83%D1%81%D0%BD%D0%B8-news789911.html", "text": "аботили десетилетия, за да пуснете едни пари в кенефа. Защото “вложението” в повечето такива деца е нищо повече освен пускане на много пари в кенеф и дърпане на казанчето! Ама, както казах, на майка ми й беше по-важно АЗ да съм добре, а не кой ще й го завре. И, както казах, такива като мама още от преди години бяха малко. Хайде и аз да се изкажа за майките, защото много мълчах, неискайки да се намесвам. Къде ми е било трудно, къде-не, моя си работа, оправих се и не мрънкам! Само че...израснах в санаториум. Сега ще ви разкажа за санаториума. Майка ми беше една от малкото, които беше отишла да си лекува детето. Жените там са изоставени от мъжете си, от малки градове са и им е удобно да са в санаториума. Там имаш храна, топло, процедури, а след 22 ч, когато заключат санаториума, пият на воля. Малко са майките, на които наистина им пука за децата им. Една от тях е леля Цеца. Но като леля Цеца са единици. Повечето са недое.ани к.рви, които не знаят за какво мрънкат, при положение, че децата им не могат да се хранят дори сами. Чудото, дето го чакате, няма да стане! На повечето от вас е било казано, Не толерирам поведението на г-н Симеонов, но съм и против това, което се случва. Дайте пари на хора с увреждания, обаче - които могат да мислят и тия пари ще ги удвоят и утроят. Дайте пари на един Rosen Karamfilov, дайте пари на Polly Mihailova, Yordan Stoyanov Stoyanov - талантливи хора, с акъл. Престанете да храните майки, на които децата им са удобно извинение, за да не правят нищо. Ооо да, и тия дето ги тагнах са с ТЕЛК-ове, ама някакси са супер добре реализирани. Майките ни навремето не се интересуваха кой ще им го завре, спрете с глупостите. Защо въобще висите по санаториумите и тормозите рехабилитаторите с нещо, което няма как да се оправи, пък тормозите и Държавата! Вашите деца са като кола, която няма двигател, а вие мрънкате за нови гуми. Срам! Взимате от парите за култура, от хората, които са р Децата е видно, че са болни, ама на майките УЖ им пука. Наистина не знаете на какво съм се нагледала. Отидете един ден съд скрита камера в СКК Момин Проход, пък вижте какво правят горките майчици. Който хванат от мъжки пол, преспива в “болницата” (вкаран нелегално), пиене, ядене всяка вечер. Понеже са от дълбоката провинция и не знаят какво е к*каин, та за това не са си вкарали и това. Иначе от “Българската Коледа” пари бол, ако знаеха, и това щяха да си го позволят. А историята помни случай, в който “майчица” слезе по един улук, защото санаториумът заключен, а любовникът - долу. Мъка брат, мъка....ама не по болното дете... втория срок, но които си назначиха същите отрочета на работа, на максимална осигуровка и съответно на УЖ големи заплати, за срок от 1 година, за да ПРЕЦАКАТ държавата и децата им да взимат ТАВАНА на пенсиите, а всъщност същите не могат и името да си кажат. Тия майки навремето ми се подиграваха и ми казваха: “Ти си луда да работиш, бе! Намери някого да те “осигурява на 2000 лв., след една година ще взимаш 700 лв. пенсия\" (преди беше толкова, в днешни дни навярно е повече)... Нямам против да се промени закона, има хора, за които е жизнено важно. Само че предлагам да има селекция - ментално увредени, физически и едновремено ментално увредени да не получават нищо. Има интелигентни, млади хора, които се нуждаят от лични асистенти, има хора, на които са им нужни пари за лекарства, има хора, които им трябват пари за трансплантация...хора, които с малко финансова помощ ще бъдат много, много полезни на тази държавица. Знам колко жестоко звучи, но живите трупове не са полезни, сори! П.С. Имам снимки как се веселят “горките” майки... Сподели:", "date": "2018.10.20", "title": "ПОКЪРТИТЕЛНО В ПИК! Жена-инвалид с ДЦП с горчиво обръщение към \"смелите майки\": ВИЕ СТЕ ГНУСНИ ЕГОИСТИ! Взимате от парите за култура, за да пуснете едни пари в кенефа! Децата ви са удобно извинение, за да не работите нищо!"}
{"url": "https://pik.bg/%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%B7%D0%B0-%D0%B4%D0%B2%D0%B0-%D1%87%D0%B0%D1%81%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D1%80%D0%B5%D0%B7-%D1%80%D0%B8%D1%88%D0%BA%D0%B8%D1%8F-%D0%BF%D1%80%D0%BE%D1%85%D0%BE%D0%B4-news789930.html", "text": "Между 12:00 и 14:00 часа днес ще бъде спряно движението на всички моторни превозни средства през Ришкия проход, съобщиха от пътната агенция, цитирани от БНР. Ограничението е заради извършването на следствен експеримент. Алтернативните маршрути на пътя Шумен - Карнобат са проходите „Айтоски“, „Републиката“ и „Котленски“. Сподели:", "date": "2018.10.20", "title": "Затварят за два часа движението през Ришкия проход"}
{"url": "https://pik.bg/%D0%B7%D0%BB%D0%BE%D0%B2%D0%B5%D1%89%D0%B0-%D0%BD%D0%B0%D1%85%D0%BE%D0%B4%D0%BA%D0%B0-%D0%BE%D1%82%D0%BA%D1%80%D0%B8%D1%85-%D1%82%D1%80%D1%83%D0%BF-%D0%B2%D1%8A%D0%B2-%D0%B2%D1%8A%D0%BB%D0%BA%D0%BE%D1%81%D0%B5%D0%BB-%D0%BF%D0%BE%D0%B4%D0%BE%D0%B7%D0%B8%D1%80%D0%B0%D1%82-%D0%B6%D0%B5%D1%81%D1%82%D0%BE%D0%BA%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-news789920.html", "text": "Полицейски служители на ОДМВР-Благоевград работят по установяване на причините за смъртта на мъж на 57 години от село Вълкосел. Това съобщиха от пресцентъра на ОДМВР-Благоевград. Около 04.40 часа на 20 октомври 2018 г. в Районно управление на МВР-Гоце Делчев е получен сигнал за това, че в района на фурна за хляб в село Вълксел, община Сатовча е намерен починал 57-годишен мъж от селото. За случая е уведомена Окръжна прокуратура-Благоевград. Причините за смъртта на мъжа са в процес на установяване. По информация ма struma.com по тялото има следи от насилие и става въпрос за убийство. Сподели:", "date": "2018.10.20", "title": "ЗЛОВЕЩА НАХОДКА: Открих труп във Вълкосел, подозират жестоко убийство"}
{"url": "https://pik.bg/%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82-%D0%B7%D0%B0%D1%82%D0%B2%D0%B0%D1%80%D1%8F%D1%82-%D0%B2%D1%8A%D0%B7%D0%BB%D0%BE%D0%B2%D0%BE-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B5-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news789888.html", "text": "Във връзка с извършване на строително-монтажни работи, свързани с полагане на втори слой асфалт по проекта за рехабилитация на път III – 1002 „Враца – пещера Леденика“ днес се въвежда временна организация на движението във Враца, съобщава „Конкурент“. До 18:00 часа ще бъде ограничен трафика при кръстовището между Крайречен булевард, бул. „Христо Ботев“ и бул. „Мито Орозов“, което се намира на площад \"Руски\", съобщиха от общинската управа. Движението ще се осъществява, както следва: - Градският автобусен транспорт ще се движи през пл. „Св. Софроний Врачански“, ул. „Стоян Заимов“ и ул. „Цар Симеон I“; - Превозните средства от бул. „Христо Ботев“ ще се движат по ул. „Гурко“, ул. „Оборище“ и Крайречен булевард; - Трафикът от Крайречен булевард ще се осъществява от кръстовището на Табашкия мост по ул. „ Г. Бенковски“; - Движението от бул. „Мито Орозов“ ще бъде през ул. „Трайко Китанчев“ и ул. „Стоян Заимов“. Фирмата-изпълнител ще постави съответната вертикална сигнализация. Временната организация за безопасност на движението е съгласувана с Община Враца, сектор „Пътна полиция“, Центъра за спешна медицинска помощ - Враца, Районна служба пожарна безопасност и защита на населението и Областно пътно управление. Община Враца се извинява за причиненото неудобство и призовава за повишено внимание при шофиране в този пътен участък. Сподели:", "date": "2018.10.20", "title": "Заради ремонт: Затварят възлово кръстовище във Враца"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BF%D1%8A%D0%BB%D0%BD%D0%B0-%D0%BB%D1%83%D0%B4%D0%BD%D0%B8%D1%86%D0%B0-%D0%B2-%D0%BC%D0%BE%D0%BB-%D0%BF%D0%B0%D1%80%D0%B0%D0%B4%D0%B0%D0%B9%D0%B7---%D0%B3%D0%BE%D0%BD%D1%8F%D1%82-%D0%BA%D0%BE%D0%BB%D0%B8%D1%82%D0%B5-%D0%BE%D1%82-%D0%BF%D0%B0%D1%80%D0%BA%D0%B8%D0%BD%D0%B3%D0%B0-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B5%D1%82%D0%BE-%D0%B5-%D0%BA%D0%B8%D0%BB-news790020.html", "text": "Пълна лудница е настанала в мол \"Парадайз\" на бул. \"Черни връх\", видя репортер на ПИК на място. Търговският център се пръска по шевовете, в паркингите в сградата, както и в района около нея няма места за паркиране и полицаи са принудени да гонят шофьорите. Създалият се хаос буквално блокира кръстовището на бул. \"Черни връх\". Образували са се километрични задръствания във всички посоки. Водачите са принудени да чакат търпеливо в дъжда повече от 30 минути, за да се измъкнат от трафика. . На някои места в София и към този час продължава да вали, но обстановката на пътя се очаква да се успокои през следващите часове. Сподели:", "date": "2018.10.20", "title": "ПЪРВО В ПИК TV! Пълна лудница в мол \"Парадайз\" - гонят колите от паркинга, задръстването е километрично"}
{"url": "https://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%BF%D1%8A%D1%80%D0%B2%D0%B8-%D1%81%D0%BD%D1%8F%D0%B3-%D0%BD%D0%B0-%D0%BC%D1%83%D1%81%D0%B0%D0%BB%D0%B0-%D1%81%D0%BD%D0%B8%D0%BC%D0%BA%D0%B0-news789933.html", "text": "Сняг покри района на връх Мусала тази сутрин за първи път този сезон, съобщава БТВ. Синоптиците предупреждават, че тази събота и неделя започва промяна на времето. През следващата седмица температурите още ще се понижат. Още днес времето над по-голямата част от страната ще бъде облачно, на места се очакват дори превалявания от дъжд. Максималните температури обаче ще останат сравнително високи - до 16 -  21 градуса. Облачно ще остане и утре, понеделник и вторник. Валежи от дъжд вече ще има на повече места в страната. Очакванията за преваляванията са по различно време и с различна интензивност. Ще се усети и понижението на максималните дневни температури. След сряда валежите ще спрат и до края на следващата седмица се очаква времето да остане сухо и без превалявания. В сряда и четвъртък обаче ще бъде и ветровито. Във високите полета на Западна България дневните температури ще достигат 10-13 градуса, по-топло ще бъде в низините на Южна България - до 15-16 градуса. Сподели:", "date": "2018.10.20", "title": "ЧЕСТИТО: Първи сняг на Мусала (СНИМКА)"}
{"url": "https://pik.bg/%D0%B3%D0%BE%D1%80%D0%B4%D0%BE%D1%81%D1%82-%D0%BC%D0%B0%D1%80%D0%B8%D1%8F-%D1%81%D0%BF%D0%B0%D1%81%D0%BE%D0%B2%D0%B0-%D0%B5-%D0%BF%D1%8A%D1%80%D0%B2%D0%B0%D1%82%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D1%81-%D0%BC%D1%8F%D1%81%D1%82%D0%BE-%D0%B2-%D0%BC%D0%B5%D0%BD%D0%B4%D0%B5%D0%BB%D0%B5%D0%B5%D0%B2%D0%B0%D1%82%D0%B0-%D1%82%D0%B0%D0%B1%D0%BB%D0%B8%D1%86%D0%B0-news789894.html", "text": "Химичният елемент антимон вече ще се свързва с българката Мария Спасова, защото името й беше вписано под същия номер – 51, в периодичната система за млади химици. Това е почетeн списък, въведен по инициатива на Международния съюз по чиста и приложна химия (IUPAC). Общо сто и осемнайсет учени на бъдещето от цял свят ще намерят място в Менделеевата таблица по случай обявяването на 2019-а за нейна международна година и един век от създаването на IUPAC, съобщава БНР. Мария Спасова заслужи признанието на Международния съюз по чиста и приложна химия за постиженията си в областта на дизайна и получаването на биосъвместими и биоразградими полимери и материали на тяхна основа, използвани в биомедицината, селското стопанство и защитните суперхидрофобни облекла. Тя вече зае мястото си в периодичната система, чието попълване с имена на млади учени ще продължи до средата на следващата година. Българката работи в Института по полимери към БАН, където успя да конструира апарат за нановлакна с приложение в медицината, включително и при лечението на рак. Освен че се занимаваме със синтез, охарактеризиране и дизайн на биосъвместими полимери, ние използваме различни съвременни техники, за да ги формоваме – разказва за работата си в института доц. д-р Мария Спасова. – Една от тези техники е електроовлакняването – авангардна нанотехнология, която позволява да се получават микро- и нановлакнести материали с потенциално приложение в области като медицината, фармацията, тъканното и клетъчното инженерство, за направата на сензори, филтри, защитни военни облекла. Именно чрез тази техника в лабораторията на Мария Спасова създават нов материал на основата на хитозан, който се използва като превързочен материал. Поставен върху раната, материалът спира кървенето ѝ, ако е от отворен тип, не позволява да се развиват бактерии и така тя може и да диша – разказва още Мария Спасова. – Също така в много от полимерните материали, формовани чрез електроовлакняване, могат да се включват различни лекарства от синтетичен или от природен тип, както и противоракови лекарства. По този начин се подобрява терапевтичното им действие и се намаляват страничните ефекти. Друго нейно постижение помага в селското стопанство, където с помощта на авангардната технология растенията биват предпазвани както от вредители, така и от неблагоприятното влияние на околната среда. Имитация на структурата на лотосовото листо пък стои в основата на тъкан за военни облекла. Тъканта не се мокри, тъй като капките върху нея се изтъркулват при наклон, освен това се самопочиства. Това откритие има приложение и във всекидневието и вече се предлагат спрейове на основата на суперхидрофобни материали и наночастици. Попадането в периодичната система за млади химици е пореден успех за Мария Спасова. През 2008 г. дисертацията й е отличена като една от шестте най-добри в света за последните няколко години от Швейцарския технически университет. Там тя е поканена лично да представи научния си труд, а впоследствие на негова основа са публикувани пет изследователски работи в най-авторитетни научни издания. И въпреки че скоро след това печели стипендия за специализация от белгийското правителство и има възможност да остане за постоянно в Белгия, Мария Спасова решава там да надгради знанията си, а после да се завърне в България и да прави наука. У нас условията са различни от финансова гледна точка, апаратурно оформление и материална база – казва Мария Спасова, уточнявайки, че не се смята за щастливо изключение сред колегите си. – Но като цяло българските химици много добре стоят в международната класация, тъй като един учен се оценява по неговите наукометрични показатели. Така че публикуваме, патентоваме, имаме много цитати, поставени сме добре и сме разпознаваеми. Името на българския учен няма да присъства вечно в Менделеевата таблица, но както казва Мария Спасова, това е една символика, която ще остане като новина и ще може да се чете дори след сто години. Сподели:", "date": "2018.10.20", "title": "ГОРДОСТ: Мария Спасова е първата българка с място в Менделеевата таблица"}
{"url": "https://pik.bg/%D0%BE%D1%82-%D0%B2%D1%8A%D0%BD%D1%88%D0%BD%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BF%D1%80%D0%B8%D0%B2%D0%B5%D1%82%D1%81%D1%82%D0%B2%D0%B0%D1%85%D0%B0-%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%B2-%D1%81%D0%BA%D0%BE%D0%BF%D0%B8%D0%B5-%D0%B7%D0%B0-%D0%B8%D0%BC%D0%B5%D1%82%D0%BE-news789898.html", "text": "България приветства решението на парламента в Скопие, с което се отваря процесът на европейска и евроатлантическа интеграция на страната. Това се посочва в изявление на Министерството на външните работи на България, след като парламентът на Македония прие поправки в конституцията, за да може страната да промени името си на Република Северна Македония. \"Ние ще продължим да бъдем най-искрен и близък приятел в този процес - се казва в позиция на Министерството на външните работи. – Вярваме, че това е най-правилното и единствено отговорно решение, което дава шанс за благоденствие на всички граждани в региона. Поздравяваме всеки един народен представител, който е дал гласа си в полза на общото ни бъдеще в НАТО и Европейския съюз“. Сподели:", "date": "2018.10.20", "title": "От Външно министерство приветстваха решението на парламента в Скопие за името"}
{"url": "https://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%BD%D0%B0-%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D1%81%D0%B5%D0%BB%D0%BE-%D1%82%D1%80%D1%83%D0%B4-%D0%B1%D0%BB%D0%BE%D0%BA%D0%B8%D1%80%D0%B0-%D0%B5%D0%B4%D0%B8%D0%BD-%D0%BE%D1%82-%D0%B2%D1%85%D0%BE%D0%B4%D0%BE%D0%B2%D0%B5%D1%82%D0%B5-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news789929.html", "text": "Протестно шествие на жителите на пловдивското село Труд ще блокира Карловско шосе днес, съобщава „Трафикнюз“. Според информацеията, недоволните от замърсяването на околната среда ще тръгнат от кметството в 13:00 часа и ще преминат през Карловско шосе до южния край на селото, където ще завърши изявата. Организатор на протеста е СНЦ „Бъдеще за село Труд“ обявиха, че действията им са породени от факта, че вече няколко години водят борба с \"пасивните институции и замърсител на въздуха, който произвежда електричество от биомаса в селото\". Хората се заканиха, че ще поискат оставки на министър Нено Димов, Румен Порожанов и директорът на РИОСВ Пловдив-Стефан Шилев. Според протестиращите, за тези няколко години, те не са успели да решат проблема с въздуха на с. Труд, а са се обърнали срещу общността, което е ясна индикация, че заемат постове, за които са крайно неподходящи! Местната власт в лицето на община Марица, да намери работещо решение за спирането на съпътстващия производството на Централата трафик на цистерни, през кварталите и централната улица на Труд, искат още недоволните. Протестът ще отправи призив и към премиера Бойко Борисов, и ще насочи неговото внимание към факта, че производството на топло и електроенергия от биомаса в България е една опорочена, побългарена и неефективна, според протестиращите, практика, която става все по-проблемна за населението, поради липсата на експертност в изграждането на тези обекти и най-вече, поради липсата на работещи инструменти за контрол над този тип производства. Към протеста ще се присъединят още 7 населени места от различни краища на България, които имат същите проблеми, като тези в Труд. След края на протеста ще се състои първа работна среща на неправителствените организации, които ще подкрепят протеста и организаторите от сдружение „Бъдеще за село Труд“. Целта на срещата е обсъждане на детайли свързани с национално обединение на всички присъстващи населени места. \"Това обединение, ще сложи началото на националната борба за адекватни и работещи институции. Ще бъде публично учредено до края на календарната 2018 година и се очаква да продължи да привлича към структурата си недоволни от работата на институциите и мръсния въздух сдружения и комитети от цяла България Сподели:", "date": "2018.10.20", "title": "Протест на жители на село Труд блокира един от входовете на Пловдив"}
{"url": "https://pik.bg/%D1%81%D1%82%D0%B0%D0%BD%D0%B0-%D1%8F%D1%81%D0%BD%D0%B0-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B7%D0%B0-%D0%BD%D0%B5%D1%83%D1%81%D0%BF%D0%B5%D1%88%D0%BD%D0%BE%D1%82%D0%BE-%D0%B8%D0%B7%D0%B2%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D0%BF%D0%B8%D0%BB%D0%BE%D1%82%D0%B8%D1%80%D0%B0%D0%BD%D0%B8%D1%8F-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D0%BA%D0%BE%D1%80%D0%B0%D0%B1-%E2%80%9E%D1%81%D0%BE%D1%8E%D0%B7-%D0%BC%D1%81-10%E2%80%9C-news789887.html", "text": "Обявиха причината за аварията на ракетата-носител „Союз-ФГ“, довела до неуспешното извеждане на пилотирания космически кораб „Союз МС-10\", предава РИА Новости, цитирана от „Фокус“ Механиците на \"Байконур\" насилствено са свързали страничния блок на ракетата \"Союз-ФГ\" към централния блок, като огъват една от двете монтажни обувки и нанасят лубрикант вътре, за да се откачи по време на разделянето. По този начин поради огънатата издатина лагерът на страничния модул не е могъл да се отдели лесно и отделянето се е забавило, което е предизвикало аварията. Източник в \"Байконур\" по-рано е казал пред агенцията, че комисията на \"Роскосмос\" и разследващите органи са идентифицирали евентуалните извършители на неправилния монтаж на \"Союз-ФГ“. Източникът отбеляза, че държавната комисия е по-склонна към версията на \"случайно отклонение от документацията\" от техническите екипи в Байконур. Това са предварителни резултати, уточнява агенцията. Сподели:", "date": "2018.10.20", "title": "Стана ясна причината за неуспешното извеждане на пилотирания космически кораб  „Союз МС-10“"}
{"url": "https://pik.bg/%D1%86%D0%B8%D0%BF%D1%80%D0%B0%D1%81-%D1%81%D1%82%D0%B0%D0%B2%D0%B0-%D0%B8-%D0%B2%D1%8A%D0%BD%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-news789820.html", "text": "A1 On, цитиран от \"Фокус\". С полагането на клетва в президентския дворец в Атина, насрочена за събота премиерът на Гърция Алексис Ципрас ще поеме официално функциите на министър на външните работи, предава скопската електронна медия Церемонията е насрочена за 11:30 часа местно време (съвпада с българското). Ципрас ще положи клетва пред държавния глава на страната Прокопис Павлопулос, а веднага след това от президентския дворец ще се отправи към Министерството на външните работи, където ще поеме поста от неговия предшественик Никос Коцияс. Сподели:", "date": "2018.10.20", "title": "Ципрас става и външен министър"}
{"url": "https://pik.bg/%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%B8-%D1%81%D0%BB%D0%B5%D0%B4-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B0%D0%BA%D1%82%D0%B8%D0%B2%D0%BD%D0%BE-%D0%B4%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D1%8F-%D1%81%D1%8A%D1%81%D0%B5%D0%B4%D0%B8%D1%82%D0%B5-%D0%BE-news789825.html", "text": "пресцентъра на Министерството за Българското председателство на Съвета на ЕС. Българското председателство на Съвета на ЕС приключи, но активната дейност на българската страна продължава в подкрепа на нашите съседи от Западните Балкани по пътя им за членство в Европейския съюз и НАТО. Това заяви министър Лиляна Павлова по време на среща с делегация от Република Македония, ръководена от Генералния секретар на Владата г-н Драги Рашковски и състояща се от държавните секретари на отделните министерства, съобщиха от Посещението на македонската делегация в София е поредна част от добросъседските отношения и обмяната на опит между двете страни. „От изключително значение е, че България и Македония успяха да намерят това, което ни обединява и да работим в партньорство“, посочи министър Павлова. Тя увери македонските представители, че високо ценим усилията на сегашното правителство да осъществи необходимите ключови реформи по прозрачен и приобщаващ начин с оглед началото на преговорите за присъединяване на Република Македония с ЕС през юни 2019 г., за което беше дадена перспектива по време на Българското председателство. „Ще настояваме и по време на следващите председателства на Съвета на ЕС да не се губи темпото в преговорите за разширяване и да се изпълнява Софийския дневен ред, който лидерите приеха на срещата на върха в София“, заяви министър Павлова. Важен израз на партньорството по европейските въпроси между България и Македония е изпълнението на съвместни проекти в рамките на програми за трансгранично сътрудничество, финансирани от ЕС. По време на срещата министър Павлова сподели, че при преговорите за следващата Многогодишна финансова рамка ще настояваме за развитие на тези програми, защото те допринасят както за развитието на граничните райони, така и за разширяване на партньорствата на различни нива. В разговорите г-н Рашковски и неговите колеги отбелязаха, че се радват на добрите отношения, които поддържат с българската страна на различни нива и се надяват това да продължи, тъй като за тях е изключително важно да се поучат от опита на България, извървяла вече трудния път за присъединяване към ЕС и заемане на равноправно място сред старите държави членки. „Можете да разчитате на страната ни за споделяне на опит и добри практики от предпресъединителния период, както и за процесите след придобиване на членство. Вече работим по конкретни проекти за повишаване на квалификацията на администрацията и споделяне на опит и добри практики в различни сектори със страните от Западните Балкани“, каза още министър Павлова. Сподели:", "date": "2018.10.20", "title": "Лиляна Павлова: И след председателството България продължава активно да подкрепя съседите от Западните Балкани"}
{"url": "https://pik.bg/%D1%80%D1%83%D1%81%D0%BA%D0%B8%D1%8F%D1%82-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BA%D0%B8%D1%80%D0%B8%D0%BB-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%BF%D0%BE%D0%BB%D1%81%D0%BA%D0%B0%D1%82%D0%B0-%D0%BF%D0%B0%D1%82%D1%80%D0%B8%D0%B0%D1%80%D1%88%D0%B8%D1%8F-%D1%81%D0%B0%D0%BC%D0%B0-%D0%B8%D0%B7%D0%BF%D0%B0%D0%B4%D0%BD%D0%B0-%D0%B2-%D1%80%D0%B0%D0%B7%D0%BA%D0%BE%D0%BB-news789823.html", "text": "Константинополската патриаршия сама изпадна в разкол, след като сне анатемата на двама представители на неканонични църкви. Това заяви патриархът на Москва и цяла Русия Кирил по време на заседанието на VIII Общоцърковен събор в Москва, предава ТАСС. \"Константинополската патриаршия се отъждестви с разколниците. Неканонично, нарушавайки всички правила, тя се намеси в нашата юрисдикция, опрости разколниците. Значи, отъждествявайки сама себе си с разколниците, тя сама стана разколническа\", обяви Кирил. Патриархът отбеляза, че решението на Синода на Руската православна църква да скъса отношенията си с Константинопол се подкрепя от мнозинството от вярващите. \"Чувствам, че абсолютното болшинство от православните подкрепя това решение\", подчерта предстоятелят на Руската православна църква и призова да се оказва на духовенството в Украйна молитвена и емоционална подкрепа. Сподели:", "date": "2018.10.20", "title": "Руският патриарх Кирил: Константинополската патриаршия сама изпадна в разкол"}
{"url": "https://pik.bg/%D0%B0%D1%81%D1%82%D1%80%D0%BE%D0%BD%D0%BE%D0%BC%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%B0%D0%BD%D0%BE%D1%80%D0%BC%D0%B0%D0%BB%D0%BD%D0%B8-%D0%BF%D0%BB%D0%B0%D0%BD%D0%B5%D1%82%D0%B8-news789628.html", "text": "Астрономи от Кеймбриджкия университет в Англия откриха млада звезда, около която кръжат четири газови гиганта, чиито размери са сравними с тези на Юпитер и Сатурн, съобщи сайтът \"Физ.орг\". Теоретичните модели предсказват, че подобна система трябва да е по-стара, за да може в нея да се формират толкова големи планети. Освен това орбитите на тези небесни тела са странни. Две от тях кръжат твърде близо около своето слънце, а другите две - значително по-далеч, от обикновеното за такива газови гиганти. Всички известни по-рано звезди, около които орбитират горещи юпитери, са 100 пъти по-стари от новооткритата звезда. Астрономите се надяват, че наблюдения на системата в различни области на спектъра ще позволят да се събере повече информация за особеностите на диска и екзопланетите. Сподели:", "date": "2018.10.20", "title": "Астрономи откриха анормални планети"}
{"url": "https://pik.bg/%D0%B2%D0%B0%D1%83%D1%87%D0%B5%D1%80%D0%B8%D1%82%D0%B5-%D0%B7%D0%B0-%D1%85%D1%80%D0%B0%D0%BD%D0%B0-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D0%BE%D0%B1%D0%BB%D0%B0%D0%B3%D0%B0%D1%82-%D1%81-%D0%B4%D0%B4%D1%81-news789783.html", "text": "Ваучерите за храна да не се облагат с данък добавена стойност. Това са се договорили КТ \"Подкрепа\" и министърът на финансите, съобщиха от синдиката. На среща президентът на \"Подкрепа\" Димитър Манолов, министър Владислав Горанов и председателят на парламентарната комисия по бюджет и финанси Менда Стоянова с представители на Асоциацията на оператори на ваучери за храна е обсъдено и въвеждане на електронни ваучери, както и разширяване на обхвата на стоките и услугите. Сподели:", "date": "2018.10.20", "title": "Ваучерите за храна няма да се облагат с ДДС"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-23-%D0%BA%D1%83%D0%B1%D0%B8%D0%BA%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%BE-%D0%BE%D1%82%D1%81%D0%B5%D1%87%D0%B5%D0%BD%D0%B0-%D0%B4%D1%8A%D1%80%D0%B2%D0%B5%D1%81%D0%B8%D0%BD%D0%B0-news789841.html", "text": "Само за последните два дни екипите на Агенцията по горите са задържали 23 кубика нелегално отсечена дървесина, два автомобила, четири каруци, три коня и три моторни триона, отчитат от Агенцията. Установените нарушения са с участието на лесовъд и на служител на горско стопанство. При масирани проверки в Северна България инспекторите спират автомобил във Видинско, натоварен с 6 кубика дърва. Оказва се, че те са без превозен билет и че шофьорът на камиона е частен лесовъд. Това е второто нарушение на лесовъда за последните две седмици, уточняват горските. По същото време в района на Ботевград друг екип от служители на Агенцията спира камион с 9 кубика дървесина, превозния билет, за която не отговаря на действителното съдържание на товара. Оказва се, че фалшивият билет е издаден от служител на Държавно горско стопанство – Ботевград. Дървесината и автомобилът са задържани. И по двата случая проверките продължават. Останалите 8 кубика бракониерска дървесина са задържани при съвместни акции на горските и полицията в Монтанско и Видинско. Сподели:", "date": "2018.10.20", "title": "Задържаха 23 кубика нелегално отсечена дървесина"}
{"url": "https://pik.bg/%D1%83%D0%B2%D0%BE%D0%BB%D0%BD%D0%B8%D1%85%D0%B0-%D0%B1%D0%B8%D0%B2%D1%88%D0%B8%D1%8F-%D1%80%D0%B0%D0%B9%D0%BE%D0%BD%D0%B5%D0%BD-%D0%BC%D1%8E%D1%84%D1%82%D0%B8%D1%8F-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news789769.html", "text": "Уволниха дисциплинарно бившия районен мюфтия на Пловдив Ерсин Ахмед, който в момента е имам в пловдивското мюфтийство. Заповедта за налагане на наказанието е издадена след доклад на настоящия районния мюфтия Танер Вели за редица нарушения на трудовата дисциплина от страна на имама, съобщава \"Трафик Нюз\". В заповедта за уволнение е посочено, че Ерсин Ахмед не е изпълнил служебните си задължения, като не е организирал летни Куран курсове в периода от юни до август тази година. Също така не е уплътнявал цялото си работно време. Извършвал е действия, които са несъвместими с длъжността на свещенослужител, като не е отслужвал петкратна молитва. С това си деяние Ерсин Ахмед е извършил нарушение на трудовата дисциплина, пише в заповедта. От имама е поискано и той е дал писмено обяснение на 3 октомври, като в него е посочил, че обясненията му не са конкретни, тъй като не разбирал какво е нарушил. След което на 5 октомври районният мюфтия отново устно му пояснил в какво се състои нарушението му на трудовата дисциплина, е посочино още в заповедта. Но до последния си работен ден – 17 октомври, духовникът не е извършвал задължителните молитви, твърдят от районното мюфтийство. Според Ерсин Ахмед обаче обвиненията са неоснователни. „И на мен не са ми ясни мотивите за уволнението ми. Това е скалъпена работа, явно преча на някого. Но не знам на кого”, заяви пред наш репортер Ерсин Ахмед. Той обясни, че не е организирал летен Куран курс, тъй като не е имало достатъчно желаещи. Що се отнася до петкратната молитва, твърди, че я е отслужвал ежедневно. И това не е мотив за уволнение. „Уволнението ми е следствие от доклад на районния мюфтия. Трябваше обаче да бъде направена вътрешна проверка, което не е спазено. Нямам конкретни обяснения какви са моите нарушения, а директно ми е изпратена заповедта на уволнение”, каза имамът. Той е решен да си търси правата по съдебен ред. През 2012 г. Ерсин Ахмед бе назначен за районен мюфтия на Пловдив. Преди това в продължение на 11 години е бил имам в Кричим. Завършил е Висшия ислямски институт, минал е и специално обучение за изразително произношение. Сподели:", "date": "2018.10.20", "title": "Уволниха бившия районен мюфтия на Пловдив"}
{"url": "https://pik.bg/%D1%82%D0%B8%D0%BD%D0%B0-%D1%82%D1%8A%D1%80%D0%BD%D1%8A%D1%80-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B8%D0%BD%D0%B0-%D1%81%D0%B8-news789811.html", "text": "Певицата Тина Търнър проговори за самоубийството на сина си, случило се по-рано през тази година. 59-годишният Крейг Търнър беше намерен мъртъв в дома си в Лос Анджелис през юли т.г. с огнестрелна рана. Според майка му той е бил много доволен от професионалния си и от личния си живот, след като си е намерил нова приятелка. Певицата заяви, че не знае какво го е докарало до ръба, пише БГНЕС. \"Нямам никаква представа какво го е довело до ръба, освен нещо, което да го е преследвало в самотата му. Мисля, че е нещо, свързано с това да си сам. Колкото повече мисля, се питам защо не е звъннал на приятелката си, за да му помогне\", споделя певицата. Тина Търнър разказа още, че той е бил интроверт и много срамежлив. Сподели:", "date": "2018.10.20", "title": "Тина Търнър проговори за самоубийството на сина си"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BE%D1%82%D0%B1%D1%80%D0%B0%D0%BD%D0%B0%D1%82%D0%B0-%D1%81-%D0%BF%D0%BE-%D0%B2%D0%B8%D1%81%D0%BE%D0%BA-%D0%B1%D1%8E%D0%B4%D0%B6%D0%B5%D1%82-%D0%BE%D1%82-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-news789843.html", "text": "Следващата година бюджетът на Министерство на отбраната ще се увеличи със 137 милиона лева. Това съобщи заместник-министърът на отбраната Анатолий Величков по време на финалния етап от тактическото учение с бойни стрелби „Ответен удар- 2018”, което се проведе на полигона „Корен” край Хасково. Средствата ще позволят попълване на редиците с още 800 армейци и модернизация на танковете Т-72 и артилерията. Сподели:", "date": "2018.10.20", "title": "Министерството на отбраната с по-висок бюджет от догодина"}
{"url": "https://pik.bg/%D1%82%D0%BE%D0%BF%D0%BB%D0%B0%D1%82%D0%B0-%D0%B5%D1%81%D0%B5%D0%BD-%D1%81%D0%B8-%D0%BE%D1%82%D0%B8%D0%B2%D0%B0-%D0%B4%D1%8A%D0%B6%D0%B4-%D1%89%D0%B5-%D0%B2%D0%B0%D0%BB%D0%B8-%D0%B2-%D1%86%D1%8F%D0%BB%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%89%D0%B5-%D0%BF%D0%B0%D0%B4%D0%BD%D0%B0%D1%82-%D0%B4%D0%BE-16-%D0%B3%D1%80%D0%B0%D0%B4%D1%83%D1%81%D0%B0-news789827.html", "text": "акава е прогнозата за времето на Националния институт по метеорология и хидрология към БАН. Ще духа слаб до умерен северозападен вятър. Минимални температури между 7° и 12°, максимални между 17° и 22°. Атмосферното налягане ще бъде по-високо от средното за октомври и през деня ще се повиши още. Над Черноморието ще бъде предимно облачно с превалявания, главно в следобедните часове и по-значителни по южното крайбрежие. Ще духа слаб север-северозападен вятър. Максималните температури ще са 18-20°, колкото е и температурата на морската вода. Вълнението на морето ще бъде 2-3 бала. В планините ще бъде предимно облачно. На много места ще превалява дъжд, над 2200 сняг. Ще духа умерен север-северозападен вятър. Максималната температура на височина 1200 метра ще е около 11°, на 2000 метра – около 5°. Топлата есен си отива днес. Дъжд ще вали в цялата страни,а температурите ще паднат значително. Т В неделя над по-голямата част от страната ще преобладава облачно време. На много места ще има валежи от дъжд, в отделни райони от западната половина от страната значителни по количество. Ще духа до умерен северозападен, в Източна България - североизточен вятър и с него ще продължи да нахлува студен въздух. Преобладаващите минимални температури ще бъдат между 7° и 12°, а максималните – между 14° и 19°. В началото на следващата седмица ще е облачно и дъждовно. В цялата страна вятърът ще се ориентира от североизток. Температурите ще се понижат още и максималните ще бъдат между 11° и 16°. Във вторник валежите временно ще отслабнат и ще са на по-малко места, главно в Южна България. Сподели:", "date": "2018.10.20", "title": "ТОПЛАТА ЕСЕН СИ ОТИВА: Дъжд ще вали в цялата страна, температурите ще паднат до 16 градуса"}
{"url": "https://pik.bg/%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%BF%D1%80%D0%B8%D0%B5-%D0%BA%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B8%D1%82%D0%B5-%D0%BF%D0%BE%D0%BF%D1%80%D0%B0%D0%B2%D0%BA%D0%B8-%D0%B7%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%BD%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D1%81%D1%82%D1%80%D0%B0%D0%BD%D0%B0%D1%82%D0%B0-news789884.html", "text": "Македонският парламент прие късно снощи поправки в конституцията, за да може страната да промени името си на Република Северна Македония, предадоха световните агенции, цитирани от БНР Поправките бяха одобрени с необходимото квалифицирано мнозинство от две трети - 80 от общо 120 депутати; 39 техни колеги гласуваха против. Промяната на името на бившата югославска република беше договорено с Гърция в Преспанския договор от юни. То може да отблокира пътя на страната към НАТО и Европейския съюз. Това развитие стана възможно, след като няколко депутати от националистическата опозиционна партия ВМРО-ДПМНЕ се отклониха от нейната линия и подкрепиха конституционните поправки, отбелязва ДПА. Останалите им колеги от групата на ВМРО-ДПМНЕ - най-голямата в парламента на Република Македония - бойкотираха гласуването. Заседанието на парламента беше забавено с над 10 часа, посочва АП. Ако македонският премиер социалдемократ Зоран Заев  не беше успял да си осигури подкрепата на депутати от националистическата опозиция, в страната щяха да бъдат свикани предсрочни избори, допълва агенцията. Сега процесът на промяна на името на страната на Република Северна Македония трябва да започне официално в срок от две седмици. „Днес е исторически ден за Македония“, подчерта пред журналисти македонският премиер Зоран Заев. Това стана по време на първото му изявление, след като парламентът в Скопие прие с поправки в конституцията. \"Македония ще стане част от европейското семейство – каза още Заев. - . Нашите мечти и визията ни за по-добър живот ще станат реалност. Ще влезем в двете най-мощни организации в света - като пълноправен член, като независима и горда страна. С това историческо решение нашето присъединяване към НАТО, което вече е в ход, ще продължи с по-бързи темпове и с ясен изход, а следващата година вече ще започне процесът по влизане в ЕС. Това е исторически момент!“. Македонският премиер специално благодари и на депутати от ВМРО-ДПМНЕ, които въпреки натиска от страна на партията, гласуваха \"за\" промените, предаде още македонският \"Канал 5\". Лидерът на македонската опозиционна партия ВМРО-ДПМНЕ Християн Мицкоски обяви, че от формацията са изключени депутатите, гласували \"за\" промените в конституцията на страната на снощното заседание на парламента в Скопие. Пред медиите Мицкоски коментира решението на народните представители и съобщи решението, което е било взето на извънредно заседание на партийното ръководство на  ВМРО-ДПМНЕ. \"Днес в Република Македония се случи тъжен ден! Черен петък! Най-черният петък в демокрацията на съвременна независима Република Македония – каза Мицовски. - Волята на мнозинството от гражданите, потвърдена на референдум, че са против договора в Гърция, беше погазена от 2/3 от депутатите в събранието, но и от 8 депутати от опозицията, които тръгнаха против волята на гражданите\". Атина приветства одобряването на промяната на името на Република Македония от парламента в Скопие, предаде „Ройтерс.“ \"Поздравления на моя приятел Зоран Заев! Вотът тази вечер е голяма крачка към нашия общ успех. Много важна крачка към мирно и проспериращо бъдеще за нашите народи!\", написа гръцкият премиер Алексис Ципрас на английски език в „Туитър“, където председателят на Европейския съвет Доналд Туск определи резултата от гласуването в македонския парламент като \"огромна крачка към заемането на полагащото ви се място в евроатлантическата общност\", предаде ДПА. Еврокомисарят по разширяването Йоханес Хан поздрави Македония с приемането на конституционните поправки. \"Очаквам свободният избор на депутатите да бъде уважен, особено на онези, които минаха пътеката вчера. Трябва ни държавническо отношение, а не партийни игри”, написа Хан на страницата си в „Туитър“. Също в „Туитър“ поздравления отправи и генералният секретар на НАТО Йенс Столтенберг. \"Сега правителствените и политическите лидери трябва да завършат националните процедури съгласно договора за името и да осъществят историческата възможност за влизането на страната в НАТО”, добави той.. \"Честит рожден ден на Република Северна Македония\", написа албанският премиер Еди Рама в „Туитър“, цитиран от телевизия Алсат.\" Нова врата на бъдещето се отвори днес за двата наши народа в Република Северна Македония”, посочи той. Сподели:", "date": "2018.10.20", "title": "Парламентът на Македония прие конституционните поправки за промяна на името на страната"}
{"url": "https://pik.bg/%D1%81%D0%B2%D0%B5%D1%82%D0%B8%D1%8F%D1%82-%D1%81%D0%B8%D0%BD%D0%BE%D0%B4-%D0%B8%D0%B7%D0%BB%D0%B5%D0%B7%D0%B5-%D1%81-%D0%BF%D1%8A%D1%80%D0%B2%D0%B8-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%80%D0%B0%D0%B7%D0%B4%D0%BE%D1%80%D0%B0-%D0%B2-%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%BD%D0%B8%D1%8F-%D1%81%D0%B2%D1%8F%D1%82-news789851.html", "text": "Българската православна църква излезе с първи коментар за раздора в православния свят. Висшият клир у нас не е уточнил каква да бъде официалната позиция за отношенията между Руската и Вселенската патриаршия. Разделението в православния свят започна, след като Вселенският патриарх Вартоломей обяви, че ще признае Украинската църква за независима от Москва. Ситуацията е много трудна за нас, тъй като ние виждаме, че решението на Московската патриаршия е факт, но точно при тази трудна ситуация трябва с доста разум да се реши въпросът\", каза варненския митрополит Йоан. Варненският владика напомни, че в годините на разкол в българската църква именно ролята на патриарх Вартоломей е била важна. \"Ние никога няма да подкрепим разкол и това е пределно ясно както нас ни подкрепиха, ние трябва да подкрепяме каноничната църква\", категоричен беше митрополит Йоан. Сподели:", "date": "2018.10.20", "title": "Светият Синод излезе с първи коментар за раздора в православния свят"}
{"url": "https://pik.bg/17-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B8-%D0%BF%D1%8A%D1%82%D0%B5%D0%BA%D0%B8-%D0%BF%D1%80%D0%B5%D0%B7-2018-%D0%B3-news789842.html", "text": "По данни на Пътна полиция до днешния ден от началото на годината са станали 526 ПТП-та на очертани и неочертани пешеходни пътеки. Една от причините е неправилно разположените маркировка, казват от института за пътна безопасност. Най-узязвими са възрастните хора, но и младежите. „Знаете, всички обичат забавленията, развлеченията, музиката, много често става така че слагат слушалките в ушите и въобще не преценяват, че наближава пешеходна пътека”, обяснява инсп. Илия Георгиев, Пътна полиция, пред БТВ. Засега никой не е внесъл законопроект това разсейване да се наказва с глоба. Експерти настояват за нови стандарти при обучението по пътна безопасност и повече контрол върху пешеходците по действащия закон. От началото на 2018 г. на пешеходни пътеки са загинали 17 души. Само преди 4 дни подобен инцидент стана в Своге. Сподели:", "date": "2018.10.20", "title": "17 души са загинали на пешеходни пътеки през 2018 г."}
{"url": "https://pik.bg/%D0%BC%D0%B8%D1%81%D1%82%D0%B8%D1%87%D0%BD%D0%BE-%D1%82%D0%BE%D0%B7%D0%B8-%D1%81%D0%B2%D0%B5%D1%82%D0%B5%D1%86-%D0%B2%D0%B8%D0%B4%D1%8F%D0%BB-%D0%B5%D0%B4%D0%BD%D0%BE-%D0%BE%D1%82-%D0%BD%D0%B0%D0%B9-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D1%87%D1%83%D0%B4%D0%B5%D1%81%D0%B0-%D0%BD%D0%B0-%D1%81%D0%B2%D0%B5%D1%82%D0%B0-news789840.html", "text": "След това трябвало да изтърпят гонение от друг род. Наследник на Констанций бил неговият роднина Юлиан, който от млади години ненавиждал християнската вяра и тайно се отрекъл от нея и станал наново езичник. Когато се възкачил на престола, той обявил всенародно, че служи на боговете. С всевъзможни средства употребил усилия да възстанови езичеството в цялата империя. Той открито показвал пренебрежение към ония християни, които били с граждански заслуги. Лишавал ги от местата и длъжностите им. Сам извършвал тържествено езически обряди. Принуждавал християните със свои средства да възстановяват разрушените езически храмове. Много християни, изповедници на правата вяра, загинали мъченически. Като се готвел за война с персите, Юлиан бил известно време в Антиохия. Тук бил силно раздразнен от мъжествената твърдост на християните. Изгоряло езическото капище. Юлиан обвинил християните в запалване на капището и почнал да ги предава на мъчения и смърт. По това време в Автиохия се намирал египетският управител Артемий, известен като славен воин още при Константин Велики. Той бил с Константин, когато на небето се появило чудосното знамение на Христовия кръст. При царуването на Констанций на него било поръчано да пренесе от Ахаия в Цариград мощите на светите апостоли Андрей, Лука и Тимотей. Ревностен в християнската вяра, той възнегодувал открито срещу императора и смело благовестял истината. Разярен, Юлиан не уважил в него ни предишните заслуги, ни званието му, ни преклонната му възраст. Предал го на жестоки мъчения. След това го осъдил на смърт. Всичко за българските традиции и обичаи научете от бестселърите на \"Милениум\" - „ След смъртта на император Константин Велики православните християни изтърпели тежко гонение от сина му Констанций, привърженик на арианите, които отхвърлили истината за божествеността на Спасителя. Сподели:", "date": "2018.10.20", "title": "МИСТИЧНО: Този светец видял едно от най-големите чудеса на света"}
{"url": "https://pik.bg/%D0%B5%D0%BA-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D1%83%D1%87%D0%B5%D0%BD%D0%B8%D1%86%D0%B8-%D1%81%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%B2-%D0%B5%D1%81-%D0%BF%D0%BE-%D1%87%D0%B5%D1%82%D0%B5%D0%BD%D0%B5-news789845.html", "text": "В същото време броят на преждевременно напусналите системата на обучение е намалял за пръв път от 2011 г., но все още остава над средното за Европа. От Министерство на образованието казват, че плодовете на новите програми ще берем при следващото изследване. „Трябва да отбележим, че тези резултати са от 2015 година и на практика предстои следващото изследване. Реформите в образованието дават резултатите по-бавно, тъй като се изисква минаване на определени етапи и степени”, коментира за Нова телевизия Ваня Трайкова, експерт в МОН. Българските ученици са последни в Европейския съюз по четене, математика и науки в сравнение с връстниците им от други европейски страни. Това сочи статистиката на Европейската комисия. Два пъти под средното ниво на Евросъюза са знанията на 40% от учениците у нас по математика, четене и науки. Отличници в тези области са Естония и Финландия. Докато чакаме резултатите, завършилите у нас все още не отговарят достатъчно на нуждите на бизнеса. Според директора на Професионалната гимназия по електротехника и автоматика крачката напред била направена с дуалното образование. Като постижения в доклада се отчитат намаляване броя на напускащите училище, повишените заплати на преподавателите и дуалното обучение в училищата у нас. Сподели:", "date": "2018.10.20", "title": "ЕК: Българските ученици са последни в ЕС по четене"}
{"url": "https://pik.bg/%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D1%87%D0%B5%D1%82%D0%B8%D1%80%D0%B8-%D0%B6%D0%B5%D1%80%D1%82%D0%B2%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%B2-%D0%B7%D0%B0%D0%B2%D0%BE%D0%B4-%D0%B2-%D1%80%D1%83%D1%81%D0%B8%D1%8F-news789893.html", "text": "Най-малко четирима души са загинали, а седем са ранени след взрив в завод за пиротехника в руския град Гатчина, Ленинградска област, съобщи ТАСС, цитирана от БТВ. Предполага се, че сред жертвите е и гражданин на Беларус. Екипи работят по разчистването на отломките на завод „Авангард”, търсят се още двама души. Следственият комитет на Руската федерация заведе наказателно дело по член „Нарушаване на правилата за безопасност на взривоопасни обекти, причинило по непредпазливост смъртта на двама или повече души”. Главният инженер на завода бе задържан по подозрения, че е наемал работници на черно. Въпросните хора, които не са имали право да извършват такива дейности, са изготвяли смеси за пиротехнически изделия. Сподели:", "date": "2018.10.20", "title": "Най-малко четири жертви при взрив в завод в Русия"}
{"url": "https://pik.bg/%D1%82%D1%80%D0%B0%D0%BC%D0%BF%D0%B0-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-%D0%B1%D0%B8%D0%B2%D1%88%D0%B8%D1%8F%D1%82-%D0%BB%D1%8E%D0%B1%D0%BE%D0%B2%D0%BD%D0%B8%D0%BA-%D0%BD%D0%B0-%D0%B5%D0%BB%D0%B5%D0%BD-%D0%BA%D0%BE%D0%BB%D0%B5%D0%B2%D0%B0-%D0%BF%D0%B0%D0%BB%D1%83%D0%B2%D0%B0-%D0%B2-%D1%82%D0%B0%D0%B9%D0%BB%D0%B0%D0%BD%D0%B4-%D1%81-%D0%BC%D0%B8%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news789251.html", "text": "Носителката на титлата \"Мис България 2015\" Марина Войкова замина на романтична почивка с бившия приятел на Елен Колева - бизнесмена Давид Бонев. От няколко месеца елинпелинската девойка е гадже на сексапилния мачо и не пропуска възможност да демонстрира близките си отношения с него. В социалната мрежа \"Инстаграм\" брюнетката публикува фотоси от екскурзията, както и редица кратки видеа, заснели местата, посетени от двойката, пише \"Телеграф\". Бонев също е споделил в своя \"Фейсбук\" любими моменти от пътешествието. Любопитен факт е, че Бонев е първият мъж, който Марина дръзва да покаже пред обществото. Преди него всички други бяха сочени като кратки афери, а имената им са тайна до днес. ПИК припомня, че връзката на Елен Колева и Давид Бонев не продължи дълго. Двамата преустановиха отношенията си през пролетта. Фаталната актриса претърпя пореден крах на любовния фронт, след като не успяла да преглътне порока на последния потенциален жених - бившият общински съветник от Радомир бил пристрастен към хазарта. Сподели:", "date": "2018.10.20", "title": "ТРАМПА В ЛЕГЛОТО! Бившият любовник на Елен Колева палува в Тайланд с \"Мис България\" (СНИМКИ)"}
{"url": "https://pik.bg/%D1%82%D0%B0%D0%B9%D0%BD%D0%BE-%D0%BC%D0%B8%D0%BD%D0%B0%D0%BB%D0%BE-%D0%B4%D0%B5%D1%81%D0%B8-%D0%B1%D0%B0%D0%BD%D0%BE%D0%B2%D0%B0-%D0%B1%D0%B8%D0%BB%D0%B0-%D0%B0%D1%81%D0%B8%D1%81%D1%82%D0%B5%D0%BD%D1%82%D0%BA%D0%B0-%D0%BD%D0%B0-%D0%B0%D1%81%D1%82%D0%BE%D1%80-%D0%B1%D1%83%D0%BB%D0%BA%D0%B0%D1%82%D0%B0-%D0%BD%D0%B0-%D0%BF%D0%BB%D0%B5%D0%B2%D0%BD%D0%B5%D0%BB%D0%B8%D0%B5%D0%B2-%D0%B8%D0%B7%D1%87%D0%B5%D0%B7%D0%B2%D0%B0%D0%BB%D0%B0-%D0%BC%D0%B8%D1%81%D1%82%D0%B5%D1%80%D0%B8%D0%BE-news789777.html", "text": "Деси Банова, която на 1 октомври роди син на бившия президент Росен Плевнелиев, невинаги е била тв звезда. Преди да стане популярна, г-жа Плевнелиева е изкарвала прехраната си в... цирка. Синоптичката на Нова телевизия е асистирала на прочутия ни маг Астор. Хубавата Деси подавала на факира атрибути, а коронният й номер бил да се пъха в кутия, която виртуозният маг покривал с червено парче плат и секунди след това Банова мистериозно изчезвала. Пътищата с илюзиониста обаче се разделили и се наложило Деси да си търси ново поприще за изява. А и с днешна дата тя не се гордее особено с този момент от биографията си и предвидливо го е изтрила от CV-то си. \"Деси Банова ми беше асистентка, правихме фокуси. Когато се запознахме, бях с Орфи, имахме представление. И в разговор след него двамата се впечатлихме от Деси и й предложихме да ни бъде асистент. За кратко беше, много ми помагаше на сцената, но не съм я рязал на две. За съжаление се разминахме после, защото отидох в чужбина по работа и после нещата се разсъхнаха\", споделя световноизвестният илюзионист. Тази година през ноември, когато Астор ще чества 75-годишен юбилеюй и 55 години на сцената, той смятал покани Деси заедно със съпруга й Плевнелиев на двойния празник. Спектакълът ще е в Народния театър, пише седмичник. Сподели:", "date": "2018.10.20", "title": "ТАЙНО МИНАЛО: Деси Банова била асистентка на Астор. Булката на Плевнелиев изчезвала мистериозна от кутията на виртуозния маг"}
{"url": "https://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%BE-%D0%BE%D1%82%D1%80%D0%B8%D1%87%D0%B0-%D0%B7%D0%B0-%D0%BE%D0%BA%D0%B0%D0%B7%D0%B2%D0%B0%D0%BD-%D0%BD%D0%B0%D1%82%D0%B8%D1%81%D0%BA-%D0%B2%D1%8A%D1%80%D1%85%D1%83-%D0%B4%D0%B5%D0%BF%D1%83%D1%82%D0%B0%D1%82%D0%B8-news789861.html", "text": "“МКД“, цитирано от \"Фокус\". Зоран Заев категорично отрича за оказван натиск върху депутати, пише македонското електронно издание Говорителят на македонското правителство Миле Бошняковски написа в своята страница в социалната мрежа „Туитър“: „Премиерът Зоран Заев категорично отрича фалшивата информация в някои македонски издания, че \"правителството оказва силен натиск върху депутатите и ги изнудва с всички възможни средства\". Новината е клевета и обида и тези издания ще отговарят пред законите“. Сподели:", "date": "2018.10.20", "title": "Зоран Заев категорично отрича за оказван натиск върху депутати"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D1%84%D0%B8%D0%BB%D0%BC%D0%BE%D0%B2-%D0%B0%D1%80%D1%85%D0%B8%D0%B2-%D0%BF%D0%BE%D0%B4-%D0%B7%D0%B0%D0%BF%D0%BB%D0%B0%D1%85%D0%B0-%D0%BE%D1%82-%D0%B8%D0%B7%D1%87%D0%B5%D0%B7%D0%B2%D0%B0%D0%BD%D0%B5-%D1%81%D0%BD%D0%B8%D0%BC%D0%BA%D0%B8-news789862.html", "text": "Но за да бъдат дигитализирани, старите ленти първо трябва да бъдат спасени от десетилетията бездействие на отговорните институции. „Те са в катастрофално състояние, така че главният приоритет на Филмотеката е да се спасят филмовите оригинали. Тоест, да се осигурят условия в нашите хранилища за това”, посочи Антония Ковачева, директор на Българската национална филмотека. Спасяването на кинолентите трябва да започне веднага, настояват от Националната филмотека. „Ако филмотеката премине на делегиран бюджет ние ще имаме минимални средства. Например, моментално да пуснем онлайн в сайта на Филмотеката, всички кинопрегледи, които имаме”, допълни Ковачева. Oт Националната филмотека предупреждават, че има опасност да се изгуби филмовият архив на България, ако не се съхранят старите киноленти. Надявам се, че ще се направи един сериозен проект и в рамките на новата норвежка програма, да може да бъде дигитализиран фондът на филмотеката” каза министърът на културата Боил Банов. Ако дигитализацията започне от Нова година – всички български филми ще имат електронни копия след около 10-15 години. Сподели:", "date": "2018.10.20", "title": "Българският филмов архив под заплаха от изчезване (СНИМКИ)"}
{"url": "https://pik.bg/%D0%BE%D1%82%D0%BA%D1%80%D0%B8%D1%85%D0%B0-%D0%BE%D1%89%D0%B5-%D0%BF%D0%BE%D0%BB%D0%B7%D0%B8-%D0%BE%D1%82-%D0%BA%D1%8A%D1%81%D0%BD%D0%BE%D1%82%D0%BE-%D1%81%D1%82%D0%B0%D0%B2%D0%B0%D0%BD%D0%B5-%D0%BF%D1%80%D0%B5%D0%B7-%D1%83%D0%B8%D0%BA%D0%B5%D0%BD%D0%B4%D0%B0-news789804.html", "text": "Учени установиха ползите от късното ставане през уикендите - дългият сън ни прави по-умни и по-снажни, пише в. \"Метро\". Изданието цитира изследване, публикувано в изданието \"Слийп\". В проучването са анализирани данните от съня на 2156 доброволци, на които бил изчислен и индексът на телесната маса. Вижте как влияе недоспиването на имунната система Тези, които не си доспивали пред седмицата, но през почивните дни ставали от леглото доста късно, се оказвали с по-ниско тегло от останалите. \"Дългият сън през уикендите явно има биологичен предпазен ефект, тъй като недоспиването през работните дни води до затлъстяване\", твърдят авторите. Отдавна е известно, че хората, които спят малко, често имат и много лоши хранителни навици, от които дебелеят. Липсата на сън води до промяна на нивата на кръвната захар. Бодърстващите трябва да я компенсират и затова се тъпчат със сладки неща, за да стоят будни. В края на краищата те чувстват постоянна умора. Изследването обаче отива още по-далеч. Според специалистите дългото спане през уикендите ни прави и по-умни. Когато сме изморени от недоспиване, паметта ни става по-неуслужлива. При дългия сън мозъкът започва да обработва информация, която преди това не е имал възможност да анализира. По този начин се подобрява и паметта. Сподели:", "date": "2018.10.20", "title": "Откриха още ползи от късното ставане през уикенда"}
{"url": "https://pik.bg/%D0%BC%D0%B2%D1%84-%D0%BE%D1%82%D0%BF%D1%83%D1%81%D0%BA%D0%B0-%D0%BD%D0%BE%D0%B2-%D0%B7%D0%B0%D0%B5%D0%BC-%D0%BD%D0%B0-%D1%83%D0%BA%D1%80%D0%B0%D0%B9%D0%BD%D0%B0-news789838.html", "text": "AFP, цитирана от \"Фокус\". Международният валутен фонд (МВФ) обяви в петък, че е постигнал споразумение с Украйна за икономическите политики, които ще отключат нова заемна сделка, която ще осигури близо 4 милиарда долара, предава Новата 14-месечна сделка за стендбай за замяна замества съществуващ четиригодишен пакет за финансова помощ, договорен през март 2015 г. и който изтича в срок от пет месеца, се казва в изявление на МВФ. Споразумението трябва да бъде одобрено от борда на МВФ, което ще дойде по-късно през годината, след като властите в Киев одобриха бюджет за 2019 г. \"в съответствие с препоръките на МВФ за персонала и увеличаването на тарифите за битови газ и отопление\". Сподели:", "date": "2018.10.20", "title": "МВФ отпуска нов заем на Украйна"}
{"url": "https://pik.bg/%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%B3%D0%BB%D0%B0%D1%81%D1%83%D0%B2%D0%B0-%D0%B7%D0%B0-%D0%B7%D0%B0%D0%B1%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%BF%D0%BB%D0%B0%D1%81%D1%82%D0%BC%D0%B0%D1%81%D0%BE%D0%B2%D0%B8-%D0%B8%D0%B7%D0%B4%D0%B5%D0%BB%D0%B8%D1%8F-%D0%B7%D0%B0-%D0%B5%D0%B4%D0%BD%D0%BE%D0%BA%D1%80%D0%B0%D1%82%D0%BD%D0%B0-%D1%83%D0%BF%D0%BE%D1%82%D1%80%D0%B5%D0%B1%D0%B0-news789756.html", "text": "пресслужбата на ЕП. Забрана на продажбата на пластмасови изделия за еднократна употреба като чинии, прибори или клечки за уши, които представляват 70% от морските отпадъци, ще бъде гласувана в сряда, се каза в съобщение от Евродепутатите ще гласуват планове за увеличаване на доверието на потребителите в чешмяната вода, която е много по-евтина и чиста за околната среда, в сравнения с бутилираната вода. Евродепутатите ще обсъдят предприемането на мерки след нарушението на сигурността на потребителските данните от Фейсбук - Кеймбридж Аналитика, с комисар Йоурова, последвано от гласуването на резолюция. Спиране на разпространението на антимикробна резистентност от животни към хора Плановете за ограничаване на употребата на антибиотици в земеделските стопанства, с цел предпазване на храните от резистентни бактерии, ще бъдат гласувани в четвъртък. В сряда евродепутатите ще потвърдят преговорната си позиция по бюджета на ЕС за 2019 г., преди началото на преговорите със Съвета на министрите. ЕП ще анализира резултатите от срещата на лидерите на ЕС от 17 и 18 октомври заедно с председателя на Европейския съвет Доналд Туск в сряда. Президентът на Румъния Клаус Йоханис ще обсъди бъдещето на Европа с евродепутатите и председателя на Европейската комисия Жан-Клод Юнкер във вторник сутринта в 11.30 ч. българско време. Подобрената Шенгенска информационна система ще подпомогне борбата на ЕС срещу тероризма, трансграничната престъпност и нередовната миграция. Държавите от ЕС, които прилагат обвързани с времето такси за ползване на пътната инфраструктура, ще трябва да преминат към такси въз основа на изминато разстояние, според проект на доклад, който ще се гласува в четвъртък. Сподели:", "date": "2018.10.20", "title": "Европарламентът гласува за забраната на пластмасови изделия за еднократна употреба"}
{"url": "https://pik.bg/%D0%BF%D0%BE%D0%B2%D0%B5%D1%87%D0%B5-%D0%BE%D1%82-100-%D0%BF%D0%B0%D0%BB%D0%B5%D1%81%D1%82%D0%B8%D0%BD%D1%86%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8%D1%82%D0%B5-%D0%B2-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news789863.html", "text": "The Times of Israel, цитиран от \"Фокус\". Х Повече от 100 палестинци са ранени по време на протестите по границата между Израел и Ивицата Газа, пише иляди демонстранти протестираха близо до оградата, запалиха гуми и хвърляха камъни по израелски военни позиции по границата с Газа. Насилието продължава въпреки призивите на лидерите на „Хамас“ и предупрежденията на Израелската армоия мирните протести да останат мирни и да останат далеч от граничната ограда. Израелски военни представители обаче заявиха, че това са най-тихите протести след началото на \"Марша на завръщането\". Според оценките им „Хамас“ може да е поставил въоръжени мъже в близост до оградата, за да се опитат да сведат до минимум насилието, съобщава новинарският сайт Ynet . Здравното министерство на Ивицата Газа, ръководено от „Хамас“, заяви, че 130 души са били ранени, включително 77 от огнестрелно оръжие. Израелските сили са заявили, че протестиращите са пробили оградата на три места, преди да се върнат незабавно в крайбрежния анклав, а израелските войници са открили огън само в един случай. В допълнение, самолет на израелските ВВС откри огън по група палестинци, които са пускали запалителни балони в Израел от южната част на ивицата Газа, съобщи армията.Няма информация за ранени при въздушния удар. Сподели:", "date": "2018.10.20", "title": "Повече от 100 палестинци са ранени по време на протестите в Ивицата Газа"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D1%8A%D1%82-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B8-%D0%BB%D1%83%D0%B8%D0%B7%D0%B0-%D0%B3%D1%80%D0%B8%D0%B3%D0%BE%D1%80%D0%BE%D0%B2%D0%B0-%D0%BD%D0%B0%D0%BF%D0%B0%D0%B4%D0%BD%D0%B0-%D0%BA%D0%B0%D0%BB%D0%BA%D0%B0%D0%BD%D0%B4%D0%B6%D0%B8%D0%B5%D0%B2%D0%B0-%D0%B7%D0%B0%D1%80%D0%B0%D0%B4%D0%B8-%D0%BE%D0%B1%D0%B8%D0%B4%D0%B8%D1%82%D0%B5-%D0%BD%D0%B0-%D0%BC%D0%B0%D0%BD%D0%B5%D0%BA%D0%B5%D0%BD%D0%BA%D0%B0%D1%82%D0%B0--news789714.html", "text": "Скандалът между двете лидерки в модния бизнес у нас - Ивет Григорова и Жени Калканджиева, продължава с пълна сила! След като шестата по красота в света наплю в социалните мрежи съквартирантката от \"ВИП Брадър\" Розмари Тишер, която е сред лицата на конкурентната й модна агенция, нейната собственичка Ивет Григорова вчера отвърна с отворено писмо до медиите. В него майката на Луиза Григорова заяви, че Калканджиева не й е на нивото и не иска да навлиза в по-задълбочени коментира за грозния й език. Припомняме, че заради отношенията й с Ричард, Жени нарече Розмари \"глумапа германска селянка\". В защита на майка си, манекенката й и бизнеса й се изказа и Луиза. \"Жени, аз съм доста добра по математика, но ми е трудно да преброя правописните ти грешки. Всеки сам отговаря за себе си. Грозно е да намесваш \"Ивет Фешън\". По-добре следващото ти излияние да бъде на клипче, за да си спестиш малко неграмотност\", изригна актрисата. Сподели:", "date": "2018.10.20", "title": "СКАНДАЛЪТ ПРОДЪЛЖАВА: И Луиза Григорова нападна Калканджиева заради обидите на манекенката към майка й"}
{"url": "https://pik.bg/%D0%B5%D0%B2%D0%B0%D0%BA%D1%83%D0%B8%D1%80%D0%B8%D1%85%D0%B0-%D1%81%D1%82%D0%BE%D1%82%D0%B8%D1%86%D0%B8-%D0%B7%D0%B0%D1%80%D0%B0%D0%B4%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D1%81%D0%BD%D0%B8%D0%BC%D0%BA%D0%B8-news789839.html", "text": "Поройни дъждове в източната част на Испания предизвикаха огромни наводнения, информира Би Ти Ви. Паднали дървета затвориха пътища, проблеми има и с железопътния и авиотранспорта. За последното денонощие са паднали около 240 литра на квадратен метър, а прогнозите са, че ще спре да вали до няколко дни. Сподели:", "date": "2018.10.20", "title": "Евакуириха стотици заради наводнения в Испания (СНИМКИ)"}
{"url": "https://pik.bg/%D0%BF%D0%B5%D1%82-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0%D1%82-%D1%81-%D0%BD%D0%B0%D1%81-%D0%B4%D0%BE%D0%BA%D0%B0%D1%82%D0%BE-%D1%81%D0%BF%D0%B8%D0%BC-news789803.html", "text": "Какво се случва с тялото, сетивата и ума ни по време на сън? Те, разбира се, си почиват, но има и други любопитни неща,които се случват с нас докато спим. Ето кои са те: На много хора се е случвало да сънуват, че падат по време на сън. Това е физическо чувство, придружено с определен вид халюцинация или по-точно казано - реакция на човешкия мозък. В повечето случай това става, когато човек е изтощен или е под голям стрес. Представете си, че се събуждате, искате да станете, но тялото ви отказва да помръдне. Будни сте, чувате и усещате всичко, но не можете да помръднете. Много хора по света страдат от този синдром, но той всъщност не е опасен, тъй като продължава секунди. Учените обясняват това състояние с това, че мозъкът на човека се е събудил, а тялото му още не е. Много хора говорят на сън Някои казват незначителни неща, докато други могат да споделят и най-съкровените си тайни. Но не трябва да будете говорещите на сън. Докато спим тялото ни расте с около половин сантиметър. Това има просто научно обяснение. Докато спим сме в хоризонтално положение и гръбначният стълб не получава този натиск, който има при седнало или право положение. Това съответно изправя гръбначния стълб, но не трае дълго. Човешкият мозък не спира да работи дори и когато спим. Той продължава да контролира всичките жизнени процеси, които протичат в тялото ни, подрежда в своите центрове и зони информацията и преживяванията, които са ни се случили през деня. Сподели:", "date": "2018.10.20", "title": "Пет неща, които се случват с нас, докато спим"}
{"url": "https://pik.bg/%D0%B1%D1%80%D0%B8%D1%82%D0%B0%D0%BD%D1%86%D0%B8-%D0%BD%D0%B0%D0%BF%D0%B8%D1%80%D0%B0%D1%82-%D0%B7%D0%B0-%D0%BD%D0%B5%D0%BC%D1%81%D0%BA%D0%B8-%D0%BF%D0%B0%D1%81%D0%BF%D0%BE%D1%80%D1%82%D0%B8-news789717.html", "text": "Британци, които са наследници на избягали от нацистка Германия хора, включително много еврейски семейства, бързат с опитите да възстановят германската си националност, така че да могат да останат граждани на ЕС след Брекзит. Почти 40 пъти се е увеличил броят на британците, кандидатстващи за получаването на германски паспорти въз основата на специална правна разпоредба, която има за цел да измени наказанията за нацистка епоха, известен като член 116-2. Резкият скок е настъпил, след като през юни 2016 г. Великобритания гласува да напусне блока, предава Канал 3. През 2015 г. исканията за германски паспорт са били всичко на всичко 43, докато през 2016 са вече 684, сочат официални данни. Миналата година исканията отново скачат – до 1667, съобщава германското вътрешно министерство в отговор на запитване в парламента. Според член 116-2 на германската конституция, бивши германци, които са загубили поданството си по „политически, расови или религиозни причини“ между 30 януари 1933 г., когато на власт идва Хитлер, и 8 май 1945 г., когато Германия капитулира, могат да поискат възстановяване на поданството им. Според германските власти групата включва „предимно германски евреи“ и членове на критични политически партии от онова време. Правната разпоредба е отворена и за потомци на тези, които са били преследвани и са търсили убежище в чужбина. И други страни от ЕС също регистрират увеличение на паспортните заявления от британци, които се надяват да запазят същите права след Брекзит, включително да могат да живеят и да работят като местни жители във всяка държава-членка. Франция е регистрирала осемкратно увеличение на британците, искащи гражданство, от 386 през 2015 г. на 3173 през 2017 г. Сподели:", "date": "2018.10.20", "title": "Британци напират за немски паспорти"}
{"url": "https://pik.bg/%D0%BE%D1%82%D0%BF%D1%83%D1%81%D0%BA%D0%B0%D1%82-%D1%81%D1%83%D0%B1%D1%81%D0%B8%D0%B4%D0%B8%D0%B8-%D0%BD%D0%B0-%D1%84%D0%B5%D1%80%D0%BC%D0%B5%D1%80%D0%B8%D1%82%D0%B5-%D0%BE%D1%82%D0%B3%D0%BB%D0%B5%D0%B6%D0%B4%D0%B0%D1%89%D0%B8-%D0%BA%D0%BE%D0%B7%D0%B8-%D0%B8-%D0%BE%D0%B2%D1%86%D0%B5-%D0%B2-%D0%B7%D0%B0%D1%81%D0%B5%D0%B3%D0%BD%D0%B0%D1%82%D0%B8%D1%82%D0%B5-%D0%BE%D1%82-%D1%87%D1%83%D0%BC%D0%B0%D1%82%D0%B0-%D1%80%D0%B0%D0%B9%D0%BE%D0%BD%D0%B8-news789847.html", "text": "Изключението се налага поради въведените заради чумата ограничителни мерки, съгласно които стопаните не можеха да продават продукцията си извън засегнатите общини. Всички останали фермери, които искат да получат подпомагане, трябва да представят фактури за реализация на мляко и млечни продукти. Крайният срок за това е 31 октомври, посочват от министерството. Фермерите, които отглеждат овце и кози в засегнатите от чумата по дребните преживни животни райони, ще получат субсидии, без да доказват с документи реализацията на произведеното мляко. Това съобщават от Министерството на земеделието. Сподели:", "date": "2018.10.20", "title": "Отпускат субсидии на фермерите, отглеждащи кози и овце в засегнатите от чумата райони"}
{"url": "https://pik.bg/%D0%B8%D0%B7%D1%80%D0%B0%D0%B5%D0%BB-%D1%80%D0%B0%D0%B7%D0%BF%D0%BE%D0%BB%D0%BE%D0%B6%D0%B8-%D0%B4%D0%BE%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%B5%D0%BD-%D0%B1%D1%80%D0%BE%D0%B9-%D0%B2%D0%BE%D0%B9%D0%BD%D0%B8%D1%86%D0%B8-%D0%B8-%D1%82%D0%B0%D0%BD%D0%BA%D0%BE%D0%B2%D0%B5-%D0%B2-%D0%BF%D0%BE%D0%BA%D1%80%D0%B0%D0%B9%D0%BD%D0%B8%D0%BD%D0%B8%D1%82%D0%B5-%D0%BD%D0%B0-%D0%B8%D0%B2%D0%B8%D1%86%D0%B0%D1%82%D0%B0-%D0%B3%D0%B0%D0%B7%D0%B0-news789772.html", "text": "Yeni Safak, цитиран от \"Фокус\". Израел разположи допълнителен брой военнослужещи и танкове край границата с Ивицата Газа в очакване на протестите, които се провеждат всеки петък в знак на протест срещу 12-годишната блокада на палестинския анклав, отбелязва турският вестник Изпращането на допълнителните сили бе предшествано от заседание на управляващия кабинет, в рамките на което бе взето решение за засилване на мерките за сигурност с цел предотвратяване на безредиците по време на демонстрациите на палестинците. Израелският орган за радиоразпръскване (IBA) съобщи в петък, че армията е разположила „голям брой военнослужещи на юг\", т.е. на териториите, които граничат с Ивицата Газа. „Естеството на реакцията на израелската армия срещу насилието по протежение на оградата [т.е. буферната зона] се очаква да се промени с разполагането на бронирани, инженерни и артилерийски сили около Газа\", предаде IBA. В четвъртък, кабинетът за сигурност на Израел нареди на военните да засилят присъствието си с цел адекватен отговор на продължаващите палестински демонстрации, които продължават вече седем месеца. Петъчните протести започнаха на 30 март, когато повече от 200 палестинци бяха убити в близост до буферната зона, а хиляди други пострадаха при обстрел от страна на израелската армия. Протестиращите искат да се завърнат по домовете си и в селищата на Палестина, откъдето са изгонени през 1948 г., за да разчистят пътя на новата държава Израел, подчертават от редакцията. Те също така настояват да се сложи край на 12-годишната блокада на Израел в Ивицата Газа. Сподели:", "date": "2018.10.20", "title": "Израел разположи допълнителен брой войници и танкове в покрайнините на Ивицата Газа"}
{"url": "https://pik.bg/%D0%BF%D1%82%D0%B8%D1%87%D0%B8%D1%8F%D1%82-%D0%B3%D1%80%D0%B8%D0%BF-%D0%BD%D0%B0%D0%BB%D0%B0%D0%B7%D0%B8-%D1%85%D0%B0%D1%81%D0%BA%D0%BE%D0%B2%D1%81%D0%BA%D0%BE-%D1%83%D0%B4%D1%80%D1%8F%D1%82-%D0%B1%D0%B0%D0%BB%D1%82%D0%B8%D1%8F%D1%82%D0%B0-%D0%BD%D0%B0-120-%D1%85%D0%B8%D0%BB%D1%8F%D0%B4%D0%B8-%D0%BF%D1%82%D0%B8%D1%86%D0%B8-news789728.html", "text": "\"След сигнал за повишена смъртност екипи на Агенция по храните от Хасково са посетили обектите и след изследване на взетите проби е установено наличието на инфлуенца\", съобщи по време на заседанието на Областната епизоотична комисия директорът на Агенцията в Хасково д-р Георги Илиев. От днес със заповед д-р Стефка Здравкова – заместник областен управител на Хасково и председател на Областната епизоотична комисия нарежда: - Незабавно да се свикат заседания на Общинските епизоотични комисии, на които да се набележат конкретни мерки за предотвратяване проникването на болестта на територията на съответните общини и до 25. Октомври 2018 г. да уведомят писмено Областния управител на Хасково за изпълнение на набелязаните мерки. - Директорът на ОДБХ - Хасково да организира принудително убиване по хуманен начин и обезвреждане на всички засегнати и контактни птици в животновъден обект с констатирано огнище. - В 3 км (предпазна зона - с. Войводово, Манастир и Конуш) и в 10 км (наблюдавана зона – Въгларово, Стамболийски, Тракиец, Гълъбец, Текето, Козлец, Мандра, Книжовник, Долно Войводиново, Горно Войводиново, Орлово и Малево) около огнището се забранява: придвижването и търговията на домашни, диви и др.птици и яйца за разплод, с изключение на птици за незабавно клане при спазване изискванията на Агенцията по храните. организирането на пазари, панаири и изложби на птици разселването на птици за подновяване на дивечовия запас. - Кметовете на населени места в 3 км (предпазна зона) и в 10 км (наблюдавана зона) около огнището да организират преброяване на птиците и предоставят данните на ОДБХ - Хасково. Спешно заседание на Областната епизоотична комисия в Хасково бе проведено днес, след като вчера стана ясно, че е открит птичи грип. Със заповед на изпълнителния директор на БАБХ е обявено огнище на инфлуенца - птичи грип, в два животновъдни обекта в землището на село Войводово, съобщават от областната администрация в Хасково. Обектите са промишлени, за отглеждане на бройлери и за патици – мюлари. В двата обекта има близо 120 хиляди птици, които ще бъдат хуманно евтаназирани и загробени. Районите ще бъдат дезинфекцирани, а движението на животни, продукти от тях и яйца в зоната на заразата забранено. Сподели:", "date": "2018.10.20", "title": "Птичият грип налази Хасковско! Удрят балтията на 120 хиляди птици"}
{"url": "https://pik.bg/%D1%81%D0%B0%D1%89-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BE%D1%82%D0%BC%D0%B5%D0%BD%D1%8F%D1%82-%D0%BE%D1%89%D0%B5-%D0%B5%D0%B4%D0%BD%D0%BE-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%BE-%D0%B2%D0%BE%D0%B5%D0%BD%D0%BD%D0%BE-%D1%83%D1%87%D0%B5%D0%BD%D0%B8%D0%B5-news789807.html", "text": "Washington Examiner САЩ и Южна Корея решиха да отменят още едно съвместно военно учение на полуострова с оглед продължаващите преговори за ядрената програма на Пхенян, съобщава американското издание , като се позовава на изявление от Пентагона, пише \"Фокус\". Решението за отмяна на маневрите „Бдителен ас“, които се провеждат ежегодно през ноември, е взето след срещата между министъра на отбраната на САЩ Джим Матис и южнокорейския му колега Йон Кьон-ду по-рано тази седмица. Двамата лидери искат „да дадат всяка възможност за продължаването на дипломатическия процес\", поясни говорителката на Пентагона Дана Уайт. „И двамата министри са поели ангажимент да модифицират ученията, за да гарантират готовността на нашите сили\", увери Уайт. По-рано през лятото Пентагонът анулира две съвместни учения с Южна Корея, след като държавният глава на САЩ Доналд Тръмп ги определи като скъпи и ненужни. Съответното той заяви в рамките на историческата му среща с лидера на Пхенян Ким Чен-ун в Сингапур. На пресконференция през август Матис изясни, че докато САЩ отменят основните съвместни учения от „добросъвестност“, то рутинните обучения за готовността на силите на САЩ и Южна Корея ще продължат. „Не забравяйте, че това, което направихме, когато прекратихме ученията, госпожи и господа, е да спрем някои от най-мащабните, но не спряхме останалите. Така че на полуострова непрекъснато има учения“, подчерта Матис. Сподели:", "date": "2018.10.20", "title": "САЩ и Южна Корея отменят още едно съвместно военно учение"}
{"url": "https://pik.bg/%D0%B3%D1%8A%D1%80%D1%86%D0%B8%D1%8F-%D0%BE%D1%82%D0%BF%D1%83%D1%81%D0%BD%D0%B0%D0%BB%D0%B0-%D0%B5%D0%B4%D0%B8%D0%BD-%D0%BC%D0%B8%D0%BB%D0%B8%D0%BE%D0%BD-%D0%B5%D0%B2%D1%80%D0%BE-%D0%B7%D0%B0-%D0%BC%D0%B5%D0%B4%D0%B8%D0%B8%D1%82%D0%B5-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D0%B0%D0%BB%D0%B1%D0%B0%D0%BD%D0%B8%D1%8F-news789808.html", "text": "„Сител“ Около един милион евро от тайните фондове на Министерството на външните работи на Гърция са били използвани за финансиране на медии в Македония и Албания, и за поддръжка на православни църкви, предава скопският телевизионен канал , като се позовава на електронното издание на атинския вестник „Ефимерида“, пише \"Фокус\". Съгласно разпространената информация, гръцкият парламент е бил известен за тайните фондове на 10 октомври, седмица преди скандала между Никос Коцияс и министъра на отбраната Панос Каменос, в резултат на който първият дипломат на Атина подаде оставка. На вицепредседателите на законодателния орган е било обяснено, че тези средства са били предназначени за лобиране на македонски и албански журналисти, и ръководители на медии „в полза на гръцките интереси“. От кабинета в Атина оцениха информацията като пряко насочена срещу националните интереси на Гърция, но лидерът на опозиционната „Нова демокрация“ Кириякос Мицотакис настоява Алексис Ципрас и Панос Каменос публично да кажат за какво са използвани тайните фондове на гръцкото външно министерство. На свой ред Коцияс увери, че е чист по отношение на тези средства и че е единственият министър в цялата гръцка история, който е представил закон, предвиждащ тези средства да бъдат управлявани от парламента. Той поиска от Ципрас да обяви публично какви са мотивите за оставката му и да не преструва, че не ги знае. Що се отнася до договора за името на Македония, бившият първи диплома на Атина изрази уверен, че той ще бъде изпълнен. Сподели:", "date": "2018.10.20", "title": "Гърция отпуснала един милион евро за медиите в Македония и Албания"}
{"url": "https://pik.bg/%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%B0-%D1%81%D1%83%D1%88%D0%B0-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%80%D0%B5%D0%B9%D0%BD-%D0%B4%D0%BE%D1%81%D1%82%D0%B8%D0%B3%D0%BD%D0%B0-%D0%B4%D0%BE-%D0%BD%D0%B0%D0%B9-%D0%BD%D0%B8%D1%81%D0%BA%D0%B8%D1%82%D0%B5-%D1%81%D0%B8-%D0%BD%D0%B8%D0%B2%D0%B0-%D0%BA%D0%BE%D1%80%D0%B0%D0%B1%D0%BE%D0%BF%D0%BB%D0%B0%D0%B2%D0%B0%D0%BD%D0%B5%D1%82%D0%BE-%D0%B5-%D1%81%D0%BF%D1%80%D1%8F%D0%BD%D0%BE-news789721.html", "text": "AFP, цитирана от \"Фокус\". Плавателните средства са на котва, бизнесът е в застой; открити са развалини и дори бомба от годините на Втората световна война: река Рейн достигна най-ниското си ниво в резултат на продължилата месеци наред липса на валежи в Германия, предава В Кьолн нивото на Рейн падна до 77 см, най-ниското, отчитано от 2003 г., когато бяха измерени 81 см. Очаква се следващата седмица да паднат първите от месеци насам дъждове, но те няма да бъдат достатъчни, за да се повиши нивото на реката. Няколко други съоръжения за измерване на нивата са записали рекордни или почти рекордни нива. Положението вече има икономически последици, тъй като плавателните съдове вече не могат да се движат. Рейн е важна речна транспортна артерия за много икономически сектори в Германия, Франция и Холандия, припомня агенцията. Друга сериозна последица от сушата е, че енергийната група на RWE не е в състояние да доставя въглища на електроцентралата в град Хам, провинция Северен Рейн-Вестфалия. Остава в сила забраната за корабоплаване. Сподели:", "date": "2018.10.20", "title": "НЕВИЖДАНА СУША В ГЕРМАНИЯ! Рейн достигна до най-ниските си нива, корабоплаването е спряно"}
{"url": "https://pik.bg/%D0%B0%D0%BB%D0%BE-%D0%B6%D0%B8%D0%B3%D0%BE%D0%BB%D0%BE-%D1%83%D1%85%D0%B0%D0%B6%D0%B2%D0%B0-%D0%B1%D0%B0%D0%B1%D0%B8-%D1%89%D1%80%D0%B0%D0%BA%D0%BD%D0%B0%D1%85%D0%B0-%D0%BC%D1%83-%D0%B1%D0%B5%D0%BB%D0%B5%D0%B7%D0%BD%D0%B8%D1%86%D0%B8%D1%82%D0%B5-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BD%D0%B0%D0%BC%D0%B0%D0%B7%D0%B0-%D1%81%D1%8A%D1%81-%D0%B7%D0%BB%D0%B0%D1%82%D0%BD%D0%B8-%D0%BD%D0%B0%D0%BA%D0%B8%D1%82%D0%B8-%D0%B8-10-%D1%85%D0%B8%D0%BB-news789877.html", "text": "Задържаха 40-годишния алоизмамник Атанас Алексиев от с. Момина църква, общ. Средец, информира \"Флагман\". Атанас е извършил две телефонни измами, като успял да убеди възрастни жени от Айтос, че помагат на полицията. По телефона мъжът така ги омайвал, че те веднага се хващали в капана му, тъй като с комплименти ги карал да се чувстват важни и значими. На 10 октомври т.г. само за 45 минути измамникът успял да убеди 68-годишна жена от с. Средец да „съдейства на органите на реда”. Възрастната дама се „вързала” на думите му и оставила пред входната врата найлонова торбичка с 2200 лева и златните си накити. Малко след това Алексиев отишъл и доволен прибрал плячката си. По същата схема на 12.10 т.г. в клопката му попаднала 80-годишна айтозлийка, която пък оставила до контейнер на ул. „Ал. Стамболийски” чанта с 5450 лв. и своите златни украшения. Атанасов направил солиден оборот, но грешката, която допуснал след това, била фатална. На 17.10. т.г. отишъл рано сутринта в заложна къща в Средец, където предложил златни обици, оставил и данни за връзка с него. Тарикатът бил спипан при акция на служители от отдел „Криминална полиция” при ОДМВР – Бургас и служители от Районно управление – Средец. Той е задържан за срок до 24 часа, но работата по престъпната му дейност продължава. Сподели:", "date": "2018.10.20", "title": "Ало жиголо ухажва баби: Щракнаха му белезниците, след като намаза със златни накити и 10 хил. лева"}
{"url": "https://pik.bg/%D0%BD%D0%B8%D0%B3%D1%8F%D1%80-%D0%B4%D0%B6%D0%B0%D1%84%D0%B5%D1%80-%D0%B7%D0%B0-%D0%B2%D0%BE%D1%82%D0%B0-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D1%84%D0%B0%D0%BB%D1%88%D0%B8%D0%B2%D0%B8%D1%82%D0%B5-%D0%B3%D0%B5%D1%80%D0%BE%D0%B8-%D0%B8-%D0%B8%D0%BC%D0%B8%D1%82%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BA%D0%BE%D0%BD%D1%81%D0%B5%D0%BD%D1%81%D1%83%D1%81-%D0%BD%D1%8F%D0%BC%D0%B0-%D0%B4%D0%B0-%D1%81%D0%B2%D1%8A%D1%80%D1%88%D0%B0-news789790.html", "text": "Това заяви зам.-председателят на Народното събрание и членът на Комисията по здравеопазването д-р Нигяр Джафер. Тя коментира позицията на ДПС по вота на недоверие заради здравеопазването. „Нашата позиция е ясна, ще подкрепим този вот заради безвремието в здравеопазването заради това, че се срива доверието между лекар и пациент“, посочи тя. По думите ѝ България е на последно място по средна продължителност на живот. „Страната ни трайно е над средните европейски нива по детска смъртност. Ние правим здравеопазване, което е постфактум, винаги се тича след събитията“, допълни д-р Джафер. Според нея на хората и на работещите в здравеопазването им е омръзнало от противопоставяне. „ГЕРБ днес се обединиха около лайтмотива, че трябва да се търси надпартиен консенсус. В хода на търсене не може да се загърби явно тяснопартийният интерес“, заяви тя. По думите ѝ отговорността тук е на управляващите и те трябва да приемат тези стъпки. И все пак властта показа, че разсъждава по темата какво да се промени с двата модела на здравеопазването. „Нещата в здравеопазването не са добре. Но има хиляди лекари, благодарение на които системата работи. Сатанизирането на образа на българския лекар е най-вредното нещо, което беше наложено в системата“, обясни д-р Джафер. Тя коментира скандалното изказване на вицепремиера Валери Симеонов, заади което БСП и майките на деца с увреждания поискаха оставката му. „Във всяка нормална страна този вицепремиер отдавна щеше да си е заминал. Да ви припомня ли, че този човек блъскаше възрастна жена преди време на границата и наричаше с едни имена едни жени от един етнос“, заяви тя, като посочи, че искането на премиера да се извини не е адекватно. По повод скандалите около лидера на „Атака“ Волен Сидеров, че е ходил в Сараите д-р Джафер обясни, че много хора ходят при Ахмед Доган. „Това сигурно не е новина. Знаем, че ДПС е редовният виновник, но нека ако обичат да си решават проблемите по друг начин и принципно. Иначе отдавна сме казали, че те (бел. ред. ОП) не трябва да участват в управлението по ред причини“, категорична бе д-р Джафер. Подкрепяме вота на недоверие, но се разграничаваме от част от мотивите. Фалшивите герои и имитацията на консенсус няма да свършат работа. Сподели:", "date": "2018.10.20", "title": "Нигяр Джафер за вота на недоверие: Фалшивите герои и имитацията на консенсус няма да свършат работа."}
{"url": "https://pik.bg/%D1%80%D1%83%D1%81%D0%BA%D0%B0%D1%82%D0%B0-%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%BD%D0%B0-%D1%86%D1%8A%D1%80%D0%BA%D0%B2%D0%B0-%D0%BF%D1%80%D0%B0%D1%89%D0%B0-%D0%BC%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D0%BF%D1%80%D0%B8-%D0%BF%D0%B0%D0%BF%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%80%D0%B0%D0%B7%D0%BA%D0%BE%D0%BB%D0%B0-news789787.html", "text": "Според патриарх Кирил по този начин Константинополската патриаршия е нарушила юрисдикцията на Руската православна църква, съобщава Франс прес. \"Константинополската патриаршия се отъждестви с разколниците. Тя наруши всички канонически правила и наруши нашата юрисдикция с отмяната на анатемата срещу тях. След като си се отъждествил с разколниците, значи сам си станал разколник\", отбеляза патриарх Кирил. Константинополската патриаршия реши миналата седмица да признае Украинската православна църква (Киевска патриаршия) за независима след 332 години на единство с Московската патриаршия, припомня БТА. В отговор Руската православна църква обяви, че прекратява отношенията си с Константинопол. Патриарх Кирил посочи днес, че \"абсолютното мнозинство от православните християни\" подкрепят това решение, което провокира опасения православният свят да не се раздели на два лагера. Ръководителят на отдела за външни връзки към Московската патриаршия митрополит Иларион пристигна днес във Ватикана за разговори на четири очи с папа Франциск. Руският патриарх Кирил заяви днес, че Константинополската патриаршия е изпаднала в разкол. Като аргумент за това предстоятелят на Руската православна църква изтъква факта, че Константинопол е отменил анатемата, наложена на двама представители на разколнически църкви в Украйна. Сподели:", "date": "2018.10.20", "title": "Руската православна църква праща митрополит при папата заради разкола"}
{"url": "https://pik.bg/%D1%88%D0%B2%D0%B5%D0%B4%D1%81%D0%BA%D0%B0%D1%82%D0%B0-%D0%B0%D0%BA%D0%B0%D0%B4%D0%B5%D0%BC%D0%B8%D1%8F-%D0%B8%D0%B7%D0%B1%D1%80%D0%B0-%D0%BD%D0%BE%D0%B2-%D1%87%D0%BB%D0%B5%D0%BD-%D1%81%D0%BB%D0%B5%D0%B4-%D1%80%D0%B0%D0%B7%D1%80%D0%B0%D0%B7%D0%B8%D0%BB%D0%B8%D1%8F-%D1%81%D0%B5-%D1%81%D0%B5%D0%BA%D1%81-%D1%81%D0%BA%D0%B0%D0%BD%D0%B4%D0%B0%D0%BB-news789784.html", "text": "Шведската академия, която определя носителя на Нобеловата награда за литература, съобщи, че е попълнила състава си с приемането на нов член, предадоха Ройтерс и ДПА. Това е Матс Малм, професор по сравнителна литература в университета в Гьотеборг. Той ще запълни едно от двете свободни места в академията, овакантени след скандала за сексуален тормоз, който разтърси институцията по-рано тази година, съобщава БТА. Матс Малм е роден през 1964 година и ще замести писателя Клас Йостегрен. Новоизбраният член ще заеме поста си на 20 декември заедно с други двама новоизбрани членове. Това са шведският юрист Ерик Рюнесон и родената в Иран писателка Джила Мосаед. И двамата бяха избрани от 18-членния състав на академията по-рано този месец. Скандалът, който разтърси Шведската академия, избухна през ноември 2017 година. 18 жени обвиниха в сексуален тормоз Жан-Клод Арно - водеща културна фигура в Швеция и съпруг на една от членките на организацията, поетесата Катарина Фростенсон. В началото на октомври французинът беше осъден на две години затвор за сексуално насилие през октомври и декември 2011 г. в апартамент в Стокхолм от млада жена. Сподели:", "date": "2018.10.20", "title": "Шведската академия избра нов член след разразилия се секс скандал"}
{"url": "https://pik.bg/%D0%BA%D0%B0%D1%80%D0%BB-%D0%BB%D0%B0%D0%B3%D0%B5%D1%80%D1%84%D0%B5%D0%BB%D0%B4-%D1%81%D0%B5-%D0%B2%D0%BB%D1%8E%D0%B1%D0%B8-%D0%B2-%D0%BD%D0%B0%D1%88-%D0%BC%D0%BE%D0%B4%D0%B5%D0%BB-%D1%81%D0%BD%D0%B8%D0%BC%D0%BA%D0%B8-news789643.html", "text": "Карл Лагерфелд е пожелал да работи отново с българския модел Белослава Хинова. 16-годишната красавица дефилира за пръв път в ревю на \"Шанел\" по време на Седмицата на модата в Париж наскоро. \"Бел работи при нас от половин година. Тя беше избрана и за ревюто на Ив Сен Лоран, но не й станаха обувките и в последния момент отпадна, както и за ревюто на \"Диор\" бе харесана, но в него не можеше да участва, тъй като няма навършени 18 години\", призна преди дни пред \"Жълтите новини\" на ПИК TV шефката на \"Ивет Фешън\" Ивет Григорова. Сега Бел ще пътува и за столицата на Тайланд, Банкок, където ще бъде следващото ревю на \"Шанел\" на 30 октомври. Сподели:", "date": "2018.10.20", "title": "Карл Лагерфелд се влюби в наш модел (СНИМКИ)"}
{"url": "https://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B4%D0%BE%D0%B1%D1%80%D0%BE%D0%B2%D0%BE%D0%BB%D1%86%D0%B8-%D1%80%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%85%D0%B0-%D0%B1%D0%BE%D0%BB%D0%BD%D0%B8%D1%87%D0%BD%D0%BE-%D0%BE%D1%82%D0%B4%D0%B5%D0%BB%D0%B5%D0%BD%D0%B8%D0%B5-%D0%B2-%D1%81%D0%B2%D0%B8%D1%89%D0%BE%D0%B2-news789776.html", "text": "Второ вътрешно отделение на Общинската болница в Свищов „Д-р Димитър Павлович” бе ремонтирано от доброволци на американската неправителствена организация „Хана Проджект”, съобщи БНР. Това е трета благотворителна инициатива на американската неправителствена организация за Свищов. Сега доброволците направиха дарение и ремонтираха вътрешното отделение на Общинската болница, посочи кметът на Свищов Генчо Генчев. „В продължение на четири дни те боядисаха цялото отделение, всички стаи, оправиха цялото електричество, нови осветителни тела, а също така и нови легла с нови дюшеци, с постелен инвентар“, каза той. Дарението на US организацията се състои от 15 нови болнични легла, с нови матраци, протектори за предпазване на матраците, и по два комплекта нови чаршафи, възглавници и шалтета за новите и всички останали легла в отделението, които са общо 25. В предишните си кампании американските доброволци подновиха Детското отделение в лечебното заведение и двора на Центъра за социална рехабилитация и интеграция в града. Сподели:", "date": "2018.10.20", "title": "Американски доброволци ремонтираха болнично отделение в Свищов"}
{"url": "https://pik.bg/%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D0%B2-%D1%81%D0%B0%D1%83%D0%B4%D0%B8%D1%82%D1%81%D0%BA%D0%BE%D1%82%D0%BE-%D0%BA%D0%BE%D0%BD%D1%81%D1%83%D0%BB%D1%81%D1%82%D0%B2%D0%BE-%D1%81%D0%B5-%D1%8F%D0%B2%D0%B8%D1%85%D0%B0-%D0%BD%D0%B0-%D1%80%D0%B0%D0%B7%D0%BF%D0%B8%D1%82-%D0%B7%D0%B0%D1%80%D0%B0%D0%B4%D0%B8-%D0%B4%D0%B6%D0%B0%D0%BC%D0%B0%D0%BB-%D1%85%D0%B0%D1%88%D0%BE%D0%B3%D0%B8-news789770.html", "text": "AFP, цитирана от \"Фокус\". Членовете на консулството на Саудитска Арабия в Истанбул са дали показания пред турската прокуратура като част от разследването на изчезването и вероятната смърт на журналиста Джамал Хашоги, предава Петнадесет служители, всички от които турски граждани, са свидетелствали пред прокурорите, съобщиха местните медии. По-рано турските следователи извършиха задълбочен оглед на сградата на консулството и в резиденцията консул, който се завърна в Рияд във вторник. Сподели:", "date": "2018.10.20", "title": "Служителите в саудитското консулство се явиха на разпит заради Джамал Хашоги"}
{"url": "https://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%B2%D1%83%D1%87%D0%B8%D1%87-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D1%80%D0%B5%D0%B3%D0%B8%D0%BE%D0%BD%D1%8A%D1%82-%D0%B5-%D0%B7%D0%B0%D1%81%D1%82%D1%80%D0%B0%D1%88%D0%B5%D0%BD-%D0%B0%D0%BA%D0%BE-%D1%81%D0%B5-%D1%81%D1%8A%D0%B7%D0%B4%D0%B0%D0%B4%D0%B5-%D0%BA%D0%BE%D1%81%D0%BE%D0%B2%D1%81%D0%BA%D0%B0-%D0%B0%D1%80%D0%BC%D0%B8%D1%8F-news789864.html", "text": "AFP, цитирна от \"Фокус\". „Създаването на Косовска армия ще изложи на риск мира в региона“ е заявил сръбския президент Александър Вучич, цитиран от Предупреждението дойде ден след като Косово предприе първите стъпки за създаване на собствена армия, десет години след обявяването на независимост, въпреки яростната опозиция на етническото сръбско малцинство и самата Сърбия. От края на войната през 1998-1999 г. между въоръжените сили на Сърбия и етническите албански партизани, международните сили под ръководството на НАТО (КФОР) са натоварени със сигурността в Косово. Повече от 4000 военнослужещи на КФОР понастоящем са разположени на територията на Косово, чиято независимост е призната от повече от 110 държави, но не от Сърбия, която все още смята, че то е нейна южна провинция. Откакто едностранно обяви независимостта си от Сърбия през 2008 г., Косово се опитва да създаде своя собствена армия, но тези усилия са посрещани винаги остро от Сърбия, която има решаващо влияние върху косовското сръбско малцинство и техните депутати в парламента. След като се срещна с официалния представител на Държавния департамент на САЩ Матю Палмър, Вучич заяви, че е призовал САЩ, силен поддръжник на независимостта на Косово, \"да разбере, че армията може да застраши мира и стабилността и да доведе до трагични последици\". \"Ще бъдем изправени пред голяма беда и поставени в ъгъла ... ако политиката за създаване на косовска армия ... продължи\", каза Вучич пред репортери. Парламентът в Прищина прие в четвъртък три законопроекта, полагащи основите за превръщането на косовските сили за сигурност (КСС) – специализирани сили, предназначени да реагират на бедствия, в редовна армия. Стъпката е насочена към избягване на необходимостта от конституционна промяна за законно въвеждане на въоръжени сили - мярка, която изисква мнозинство от две трети от етническите албанци и 20-те неалбански депутати, половината от които са етнически сърби. Сръбските депутати блокират всяка подобна инициатива в миналото. НАТО многократно е заявявало, че би предпочела КСС да се превърне в редовна армия чрез конституционни промени и \"в консултация с всички общности в Косово\". \"НАТО подкрепя развитието на Силите за сигурност на Косово в рамките на текущия мандат\", каза пред агенцията по-рано в петък в Брюксел представител на НАТО. Сподели:", "date": "2018.10.20", "title": "Александър Вучич алармира: Регионът е застрашен, ако се създаде косовска армия"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%85%D0%BE%D1%80%D0%BE%D1%81%D0%BA%D0%BE%D0%BF%D1%8A%D1%82-%D0%BD%D0%B0-%D0%B0%D0%BB%D0%B5%D0%BD%D0%B0---%D0%B1%D0%BB%D0%B8%D0%B7%D0%BD%D0%B0%D1%86%D0%B8%D1%82%D0%B5-%D1%81%D0%BA%D0%BB%D0%BE%D0%BD%D0%BD%D0%B8-%D0%BA%D1%8A%D0%BC-%D1%80%D0%B0%D0%B7%D0%BF%D1%80%D0%B0%D0%B2%D0%B8%D0%B8-%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D0%B4%D0%B0-%D0%BD%D0%B5-%D1%82%D1%80%D1%8A%D0%B3%D0%B2%D0%B0%D1%82-%D0%BD-news789879.html", "text": "ОВЕН Бъдете внимателни в компанията на малко познати хора. Денят е неблагоприятен за търговия, командировки и сключване на сделки. На работното място успехът е с вас. Коректността в отношенията с хората ще ви предпази от неприятности и ще ви извоюва тяхното доверие. Не поставяйте началото на нова дейност, ако не сте обмислили всичко в детайли. ТЕЛЕЦ Подгответе се за опит за финансови измами, които може да се окажат фатални за стабилността ви, ако ги допуснете. Не харчете парите си. Не избързвайте и не допускайте агресивни действия, за да докажете правотата си. Сами разрешете най-важните си проблеми, свързани с подписването на договори. Мнозина от вас ще изпитат желание да творят. БЛИЗНАЦИ Въздържайте се от делови контакти, защото сте склонни към разправии. Сами творите проблемите си. Завършете започнатото, за да избегнете критиката на началниците си. Трудно ви е да овладявате емоцията. Пътуване ще ви се отрази добре и ще ви подейства разтоварващо. РАК На работното място успехът не е с вас. Не уговаряйте срещи и делови разговори, защото общувате с нежелание и рискувате да се провалите. Прегледайте вече договорените условия. Внимателно оформете финансовите документи. Подредете счетоводния си архив, защото може да ви изненада данъчна ревизия. ЛЪВ Преценете дали промените в този ден са във ваша полза. Неочаквани и некоректни постъпки от страна на колегите ви са причина за усложняване на отношенията ви с тях, но и с вашите началници. По-добре премълчавайте каквото и да ви говорят, дори и ако нямат право да ви засягат! Не тръгвайте на път. ДЕВА Избягвайте критиката и анализирайте собственото си поведение. Само по този начин ще си спестите разправиите породени от нежеланието да признаете грешките, които сте длъжни да поправите. Идеите ви ще срещнат подкрепа, ако ги поднесете тактично за обсъждане и не сте прекалено настойчиви. ВЕЗНИ Общуването и разговорите с ръководството са затруднени. Анализирайте постигнатото не само в деня, а и през изминалата седмица и отстранете собствените грешки, за да не търпите наказания. Защитете своите интереси без да проявявате агресия. Мнозина от вас ще изпитат недоволство от постигнатото в професионално отношение. СКОРПИОН Сутринта ще ви зарадват неочаквани приходи, за отдавна свършена работа с отличен резултат - добра оценка за професионалните ви възможностите. Прибързаността е забранена. Ако сте припрени може да съсипете авторитета си. Деловите разговори са успешни. СТРЕЛЕЦ Днес се пригответе за сериозни промени в личният живот, не свързани с вашата брачна половинка, които може да засегнат и професионалните ви планове. При нови запознанства в този ден не пропускайте своя шанс за създаване на полезни делови партньорства. Емоцията ви пречи да възприемете правилно разговорите на работното си място. КОЗИРОГ Анализирайте постигнатото. Денят е неблагоприятен за командировки и подписване на договори. Плановете ви ще се объркат заради неочаквана неотложна среща с влиятелни хора, но въпреки това успехът е с вас. Не се нагърбвайте със задачи, които трудно ще изпълните, защото не са във вашата компетентност и блокират преките ви задължения. ВОДОЛЕЙ Избегнете опитите на ваши неприятели да ви отклонят от поетия професионален път. Анализът на поведението на вашите колеги, които ви се противопоставят, но и на вашето собствено ще ви донесе единствено полза. Възможна е неочаквана и незаслужена агресия на хора от деловото ви обкръжението. Бъдете внимателни на работното си място. РИБИ Ако се занимавате с търговия, не се впускайте в активна работа. Осъзнайте, че ако претърпите загуби, не бива да се надявате на бързо възстановяване, затова се постарайте да ги избегнете. Имате успехи във финансовата област. Пътуванията са успешни, ако сте внимателни зад волана. Сподели:", "date": "2018.10.20", "title": "САМО В ПИК: ХОРОСКОПЪТ НА АЛЕНА - Близнаците склонни към разправии, Лъвовете да не тръгват на път"}
{"url": "https://pik.bg/%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F%D1%82-%D1%81%D1%8A%D0%B4-%D0%B2%D0%B0%D1%80%D1%88%D0%B0%D0%B2%D0%B0-%D0%BD%D0%B5%D0%B7%D0%B0%D0%B1%D0%B0%D0%B2%D0%BD%D0%BE-%D0%B4%D0%B0-%D0%B7%D0%B0%D0%BC%D1%80%D0%B0%D0%B7%D0%B8-%D1%81%D1%8A%D0%B4%D0%B5%D0%B1%D0%BD%D0%B0%D1%82%D0%B0-%D1%80%D0%B5%D1%84%D0%BE%D1%80%D0%BC%D0%B0-news789816.html", "text": "Европейският съд нареди незабавно да бъде замразена съдебната реформа в Полша. Решението е задължително, а Варшава все още не е дала своя отговор по присъдата, информира Нова телевизия. Правителството в Полша намали пенсионната възраст на съдиите във Върховния съд. Мотивът е, че съдебната система не е реформирана след падането на комунистическия режим. Реформата предизвика масови протести и критики, че управляващите подменят със свои хора състава на Върховния съд. Промените предизвикаха и сблъсък между Брюксел и Варшава, а Полша стана първата страна-членка, срещу която е активиран член 7 от европейския договор. Това може да доведе до отнемане на гласа й при вземането на решения в обшността. , заяви премиерът на Полша Матеуш Моравецки. Сподели:", "date": "2018.10.20", "title": "Европейският съд: Варшава незабавно да замрази съдебната реформа"}
{"url": "https://pik.bg/%D0%BF%D1%83%D1%82%D0%B8%D0%BD-%D0%B8-%D1%82%D1%80%D1%8A%D0%BC%D0%BF-%D1%81%D0%B5-%D1%81%D1%80%D0%B5%D1%89%D0%B0%D1%82-%D0%B2-%D0%BF%D0%B0%D1%80%D0%B8%D0%B6-%D0%B8%D0%BB%D0%B8-%D0%B1%D1%83%D0%B5%D0%BD%D0%BE%D1%81-%D0%B0%D0%B9%D1%80%D0%B5%D1%81-%D0%BF%D1%80%D0%B5%D0%B7-%D0%BD%D0%BE%D0%B5%D0%BC%D0%B2%D1%80%D0%B8-news789883.html", "text": "В САЩ са заявили, че президентите на САЩ и Русия Доналд Тръмп и Владимир Путин може да се срещнат в Париж по време на тържествата по случай 100 години от края на Първата световна война или на срещата на Г-20 в Буенос Айрес през ноември, предава TACC. Високопоставен служител на американската администрация е казал: \"Има няколко възможности, включително [срещата на върха] на Г-20 в Буенос Айрес или [военния] парад в Париж, за да отпразнуваме [100-годишнината] от примирието, сложило край на Първата световна война. \", заяви представител на изпълнителната власт на САЩ, коментирайки перспективите за нови лични срещи между Путин и Тръмп.\" И поканата от президента Тръмп да посети Вашингтон, изпратена до президента Путин, все още е в сила \", каза висшият служител в администрацията. Празненствата във Франция по случай 100 години от примирието, което представлява фактически край на Първата световна война ще се проведат на 11 ноември. Срещата на върха на Г-20 ще се проведе в Аржентина от 30 ноември до 1 декември. Сподели:", "date": "2018.10.20", "title": "Путин и Тръмп се срещат в Париж или Буенос Айрес през ноември?"}
{"url": "https://pik.bg/%D0%BC%D0%B2%D1%80-%D1%81-%D0%BC%D0%B5%D1%80%D0%BA%D0%B8-%D0%B7%D0%B0-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%82%D0%B5-%D0%B2-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B3%D1%80%D0%B0%D0%BD%D0%B8%D1%87%D0%B0%D1%80%D0%B8-news789755.html", "text": "пресцентъра на министерството. Министерството на външните работи ще окаже всяко необходимо съдействие, в рамките на своите компетенции, за положителното разрешаване на случая с четиримата български граничари, обвинени в убийството на турски бракониер през 2018 г. Това стана ясно на среща в МВнР между заместник-министрите Тодор Стоянов и Георг Георгиев и депутатите от ГЕРБ Ивелина Василева и Диана Саватева, съобщиха от Заместник-министър Стоянов информира, че чрез генералното консулство в Одрин са изпратени запитвания за информация по делото, както и че ще бъде поискано присъствието на наш представител на съдебните заседания. Предприети са стъпки и по отношение на адвокатската защита, като ведомството е предложило на сънародниците ни адвокати с опит в наказателните дела. „Благодаря на МВнР и на министър Захариева, която знам, че работи активно и е лично ангажирана със случая“, подчерта Ивелина Василева. „В този случай трябва да се действа бързо, но и много внимателно, защото ситуацията е деликатна“, изтъкна Георг Георгиев, който увери депутатите, че от страна на министерството ще бъдат предприети всички възможни мерки. Той подчерта и необходимостта от интензивен контакт между отговорните институции. Диана Саватева, която миналата седмица се срещна с граничарите, разследвани в Турция изтъкна, че засега няма яснота от турска страна на какъв етап е делото. Тя сподели, че обвинените са значително по-спокойни, тъй като усещат подкрепа от страна на българските институции. Участниците се обединиха около идеята, че бъдеща среща в един по-широк формат, ще бъде полезна за всички заинтересовани страни. Сподели:", "date": "2018.10.20", "title": "МВР с мерки за защита на обвинените в убийство български граничари"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%BA%D0%BE%D0%B3%D0%B0%D1%82%D0%BE-%D0%BC%D0%B5%D0%B6%D0%B4%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%B8%D1%82%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D1%81%D0%B0-%D0%B4%D0%BE%D0%B1%D1%80%D0%B8-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%BE%D0%BD%D0%BD%D0%B8%D1%82%D0%B5-%D0%BD%D0%B0%D0%BC%D0%B5%D1%80%D0%B5%D0%BD%D0%B8-news789913.html", "text": "Когато междуправителствените отношения са добри, инвестиционните намерения и подготовката за тези инвестиции зависят пряко от местнтата власт. Това каза премиерът Бойко Борисов по време на откриването на Четвъртата среща на местните лидери на страните от Инициативата „16+1“, съобщава Фокус. „30 града мисля, че има побратимени с китайски общини и наши, само не ме карайте да ги изброя всичките – каза премиерът Борисов. - Ще се затрудня. Това е похвално, защото местните власти са моторите и най-лесно, когато междуправителствените отношения са добри, инвестиционните намерения, терените, подготовката им, възможността след това тези инвестиции да се развиват пряко зависи от местната власт. Живеем в много тревожен свят. Напрежението, витаещо в Брюксел и желанието на всички от Европа и Азия беше да се постигнат за в бъдеще по-добри резултати, но много труд, много работа още предстои на всички и тук не бива да пропускаме върховенството на закона, правата на човека, свободата на медиите. Теми много и важни. Но позволете ми накрая още веднъж да благодаря на китайската страна. Догодина честваме 70 години от дипломатическите ни отношения, така че ще имаме още поводи за срещи, разговори, пожелавам успех на местната власт, на бизнес форума днес. Отношенията между Китай и България никога не са били по-добри“. Сподели:", "date": "2018.10.20", "title": "Премиерът Борисов: Когато междуправителствените отношения са добри, инвестиционните намерения и подготовката за тези инвестиции зависят пряко от местната власт"}
{"url": "https://pik.bg/%D0%BD%D0%B0-%D0%B2%D0%B8%D1%81%D0%BE%D0%BA%D0%BE-%D0%BD%D0%B8%D0%B2%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D0%BA%D1%80%D0%B8-%D0%B8%D0%BD%D0%B8%D1%86%D0%B8%D0%B0%D1%82%D0%B8%D0%B2%D0%B0%D1%82%D0%B0-%E2%80%9E161%E2%80%9C-news789912.html", "text": "Открих Четвъртата среща на местните лидери на страните от Инициативата „16+1“. Форумът е под мотото „Глобално мислене, действия на местно ниво“. Отношенията между Китай и България никога не са били толкова добри. Благодаря на китайската страна, ще имаме още много поводи за срещи и разговори. Това написа на страницата си във Фейсбук премиерът Бойко Борисов. \"Сътрудничеството \"16+1\" става все по-силно и когато се насочат усилията в местното такова, резултатите вече са видими за хората\", каза по време на откриването на Четвъртата среща на местните лидери на страните от Инициативата „16+1\" зам.-председателят на Постоянния комитет на общокитайското събрание на народните представители Цао Дзиенмин. По думите му сътрудничеството е златен мост, който да допълни и разработи потенциала и да даде нови резултати. „Нашият президент предлага да се разработят нов тип международни взаимоотношения, за да може да се осигури по-добро бъдеще за човечеството“, коментира той. „Радвам се, че през последните години имаме много сериозни резултати и на местно ниво“, посочи Дзиенмин. Сподели:", "date": "2018.10.20", "title": "НА ВИСОКО НИВО: Борисов откри Инициативата „16+1“"}
{"url": "https://pik.bg/%D1%87%D0%B5%D1%82%D0%B8%D1%80%D0%B8-%D0%BD%D0%B5%D1%89%D0%B0-%D0%BA%D0%BE%D0%B8%D1%82%D0%BE-%D0%B4%D0%B0-%D0%B8%D0%B7%D0%B1%D1%8F%D0%B3%D0%B2%D0%B0%D1%82%D0%B5-%D0%BD%D0%B0-%D0%BF%D1%80%D0%B0%D0%B7%D0%B5%D0%BD-%D1%81%D1%82%D0%BE%D0%BC%D0%B0%D1%85-news789880.html", "text": "Фразата „Гладни очички не заспиват\" е често срещана в наши дни. Чувството на глад и празен стомах е неприятно и понякога пречи на нормалното ни ежедневие. Вижте четири неща, които е хубаво да избягвате да правите на празен стомах: Всеки втори приема сутрин на гладно тези напитки. Пиенето на кафе на гладно увеличава киселинността, което води до стомашно разстройство и дискомфорт през целия ден. Приемането на чай на гладно може да потисне секрецията на стомашен сок. Въпреки че някои лекарства се пият на гладно, за повечето е противопоказно. Приемането на хапче на гладно може да доведе до гадене и язви. Алкохолът се разпространява бързо в кръвта и причинява разширени кръвоносни съдове. Това води до намаляване на пулса и кръвното налягане. Пътуването на гладен стомах може да доведе до морска болест. Освен това по време на път трябва да избягвате газирани напитки, броколи, карфиол и брюкселско зеле. Сподели:", "date": "2018.10.20", "title": "Четири неща, които да избягвате на празен стомах"}
{"url": "https://pik.bg/%D0%B1%D1%80%D0%B0%D1%82%D1%8F-%D0%BF%D1%80%D0%B5%D0%B1%D0%B8%D1%85%D0%B0-%D1%81-%D0%BC%D0%B5%D1%82%D0%B0%D0%BB%D0%BD%D0%B8-%D1%82%D1%80%D1%8A%D0%B1%D0%B8-%D0%BD%D0%B0%D1%87%D0%B0%D0%BB%D0%BD%D0%B8%D0%BA%D0%B0-%D1%81%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D1%80%D0%B0%D0%B4%D0%B8-%D0%B7%D0%B0%D0%B1%D0%B5%D0%BB%D0%B5%D0%B6%D0%BA%D0%B0-news789873.html", "text": "Двама братя пребиха с метални тръби началника си в пловдивска фирма. Мъжете са нападнали своя шеф в базата на предприятие за производство на пластмасови изделия, където са работели като сортировачи, а причината – забележка.Преди дни те се изправиха пред Районния съд в Пловдив, обвинени в причиняване на лека телесна повреда. Случката се разиграла в завода за производство на пластмасови изделия на Асеновградско шосе, съобщава \"Трафик Нюз\". Работник е липсвал от работното си място и това не е останало незабелязано от неговия ръководител. След два часа, сортировачът се върнал, а началникът го попитал защо не е бил на работа и ако има някаква причина, защо не се е обадил. Пренебрежително работникът му  отговорил, че може да отсъства колкото си поиска и го напсувал, след което му обърнал гръб. Възмутен от наглия отговор ръководителят на отдела хванал за ръката подчинения си, но последния се дръпнал рязко и блузата му се скъсала. Ядосан работникът отишъл в съседното хале, където работел брат му. Там му разказал за случилото си и двамата решили да си отмъстят. С метална тръба и кози крак, тичайки братята се върнали при началника и започнали да го млатят в областта на гърба, ръцете, краката и дори в главата. Колеги, станали свидетели на побоя веднага се намесили и разтървали обезумелите мъже. Двамата братя побягнали, а потърпевшият повикал полиция. Органите на реда издирили побойниците и ги задържали. Още на следващия ден раненият посетил „Съдебна медицина” и изкарал удостоверение за причинените му наранявания. Медиците са констатирали, че пловдивчанинът е с кръвонасядания по предната лява половина на гръдния кош и гърба вляво, по лявата мишница и лявата предмишница, по дясната мишница и дясната предмишница; охлузване по дясната колянна става и травматичен оток по лявата теменно-слепоочна област. Срещу братята е заведено дело, а преди дни излезе и решение за дръзките им действия. Предвиденото наказание е лишаване от свобода до 1 година или пробация за подобно престъпление. Тъй като обаче побойниците са с чисто съдебно минало, липса на водени срещу тях други наказателни производства, трудовата им ангажираност към момента на извършване на деянието, магистратите решиха да си освободят от наказателна отговорност.  Спрямо тях е наложена глоба от 1000 лева за всеки, както и разходите по делото се споделят помежду им. Решението на Районен съд Пловдив подлежи на обжалване в 14 дневен срок. Сподели:", "date": "2018.10.20", "title": "Братя пребиха с метални тръби началника си в Пловдив заради забележка"}
{"url": "https://pik.bg/%D0%B2%D0%B8%D0%B6%D1%82%D0%B5-%D0%B0%D0%B9%D1%82%D0%BE%D1%81%D0%BA%D0%B8%D1%8F-%D1%86%D0%B8%D0%B3%D0%B0%D0%BD%D0%B8%D0%BD-%D0%BA%D0%BE%D0%B9%D1%82%D0%BE-%D0%BF%D1%80%D0%B5%D0%B1%D0%B8-%D1%81%D1%82%D1%83%D0%B4%D0%B5%D0%BD%D1%82%D0%B0-%D0%BF%D0%BB%D0%B0%D0%BC%D0%B5%D0%BD-%D0%B7%D0%B0%D1%89%D0%BE%D1%82%D0%BE-%D0%B2%D0%BB%D1%8F%D0%B7%D1%8A%D0%BB-%D0%B2-%D0%B7%D0%B0%D0%B2%D0%B5%D0%B4%D0%B5%D0%BD%D0%B8%D0%B5-%D0%BA%D0%BE%D0%B5%D1%82%D0%BE-%E2%80%9E%D0%BD%D0%B5-%D0%B5-%D0%B7-news789885.html", "text": "Айтоскитя ром Илия Кулов, който е арестуван за жестокия побой над 28-годишния Пламен, се опита да измъкне от ареста с елементарни лъжи, съобщава \"Флагман\". Снощи бе гледана мярката за неотклонение в Районния съд в Айтос. Магистратите приложиха цялата строгост на закона върху Илия и го оставиха за решетките. В зала 43-годишният циганин играеше ролята на разкаян и смирен човек, който трябва да се грижи за „две деца и жена”. Илия се оказа неграмотен, осъждан, безработен и с множество криминални деяния за гърба си. Заради това и прокуратурата го поиска зад решетките, докато другите двама задържани Румен Василев и Емил Емилов бяха освободени под парична гаранция. Въпреки тежкото си съдебно минало Илия поиска да му наложат по-лека мярка, обеща да не бяга от страната и изтъка, че имал къща и семейство, за което трябвал да се грижи в айтоското гето. Наблюдаващият прокурор Илиян Пантелеев веднага го контрира: Поведението му на 18-и октомври не показва, че става въпрос за загрижен за семейството си човек. Той е бил много пиян и всички доказателства сочат, че е взел дейно участие в побоя, изтъкна прокурорът. Това, което държавният обвинител може би не знаеше, но малко по-късно репортер на Флагман.бг разбра от близки на Илия е, че жена му всъщност е починала, едното му дете е в дом, а другото – в затвора. Т.е. - живее сам като куче в бараката си в махалата. 43-годишният циганин е висок около 160 см със слабо телосложение и действително дава вид на кротък човек, но с огромна група от роми зад гърба си и много изпит алкохол, явно е събрал невиждана смелост и налагал жестоко Пламен. Днес все още по ръцете му се виждаха белези от побоя. Кокалчетата му бяха разкървавени, а според събраните до този момент доказателства в досъдебното производство той е удрял Пламен, докато 28-годишният мъж е лежал безпомощно на земята, целият облян в кръв. „Става въпрос за изключителна агресия, която е започнала в заведение, продължила в градинката отпред и приключила в дома на пострадалия. Налице е рецидив, защото обвиняемият и приятелите му са навлезли в частна собственост и са продължили деянието си”, изтъкна в съдебна зала прокурор Илиян Пантелеев. Кулов е подсъдим по чл.325, ал.5 от Наказателния кодекс и го грози от 1 до 6 години затвор. Предвид богатото му криминално досие присъдата със сигурност ще е близка до горната граница. От мотивите на съдията, разгледал мярката днес, стана ясно, че полицията е свършила огромен по обем работа – разпитани са десетки свидетели и са събрани достатъчно доказателства срещу тримата обвиняеми. В мелето, според пострадалия Пламен, са участвали и още хора, но явно на този етап ще бъдат обвинени инициаторите на екшъна, тези, които са нападнали най-свирепо един български гражданин – студент с достойна професия, чиято единствена грешка, е че е решил да влезе в заведение, което „не е за гяури”. Сподели:", "date": "2018.10.20", "title": "Вижте айтоския циганин, който преби студента Пламен, защото влязъл в заведение, което „не е за гяури” (СНИМКА)"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D1%81%D0%B0%D0%BD%D0%BA%D1%86%D0%B8%D0%B8%D1%82%D0%B5-%D1%81%D1%80%D0%B5%D1%89%D1%83-%D0%B4%D1%8A%D1%80%D0%B6%D0%B0%D0%B2%D0%B8%D1%82%D0%B5-%D1%81%D0%B0-%D0%BF%D1%80%D1%8A%D1%82%D1%8A%D1%82-%D0%B2-%D0%BA%D0%BE%D0%BB%D0%B5%D0%BB%D0%B0%D1%82%D0%B0-%D0%BA%D0%BE%D0%B9%D1%82%D0%BE-%D1%81%D0%BF%D0%B8%D1%80%D0%B0-%D0%B8-%D0%BF%D1%80%D0%BE%D0%BC%D0%B5%D0%BD%D1%8F-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%82%D0%BE%D1%81-news789914.html", "text": "Санкциите срещу държавите са прътът в колелата, който спира и променя конкурентоспособността на бизнеса и страните, където има такива. Това каза премиерът Бойко Борисов по време на откриването на Четвъртата среща на местните лидери на страните от Инициативата „16+1“, предаде Фокус. „В Брюксел на срещата на върха ЕС – Азия, бяха очертани огромните възможности, които има нашия пазар във всяко едно отношение – каза Бойко Борисов. - В същото време сме в условията на санкции от САЩ към Китай, към Русия, от ЕС към Русия и на вчерашната среща в Брюксел наред с оптимизма, имаше и много песимизъм, защото ако приемем, че свободният пазар, конкурентоспособността са движещите сили за един успешен бизнес и сътрудничество санкциите са точно пръта в колелата, който спира и променя конкурентоспособността на бизнеса и страните където има такива“. По думите на премиера, излизането на САЩ от споразумението за климатичните промени също не е еднозначен акт и за съжаление природата всеки ден ни напомня, че промените в климата са факт. „Това, което днес е в Испания, наводнения, суши, земетресения, цунамита и това е също една причина за миграционната вълна, която върви в света – заяви още премиерът. - Така че светът като цяло трябва да положи огромни усилия. Новата епоха – цифровизацията, която върви във всички посоки, във всички области и сфери, води след себе си необходимостта от съответната киберзащита, борба срещу киберпрестъпленията\". Бойко Борисов обясни, че два дни е бил с китайския премиер в Брюксел. „Така ни бяха поставили, че с канцлера Меркел, него и аз бяхме в една група – разясни Борисов. - Имахме възможност по всички тези теми да си спомним и това, което в София на срещата правихме. Той остана на среща с краля на Белгия и от негово име помоли да ви поздравя на днешния форум на местните власти“. Сподели:", "date": "2018.10.20", "title": "Премиерът: Санкциите срещу държавите са прътът в колелата, който спира и променя конкурентоспособността на бизнеса (СНИМКИ)"}
{"url": "https://pik.bg/%D0%BA%D1%80%D0%B0%D0%B9-%D0%BD%D0%B0-%D0%BA%D0%BE%D0%BC%D0%BF%D0%BB%D0%B5%D0%BA%D1%81%D0%B8%D1%82%D0%B5-%D0%BF%D0%B0%D0%BB%D0%B0%D1%81%D0%BA%D0%B8%D1%82%D0%B5-%D0%BF%D1%80%D0%B5%D0%B4%D0%BF%D0%B0%D0%B7%D0%B2%D0%B0%D1%82-%D0%BE%D1%82-%D0%BF%D1%80%D0%BE%D1%81%D1%82%D1%83%D0%B4%D0%B0-news789881.html", "text": "Мазнините в областта на корема и талията предпазват от вирусни заболявания и грип, показват новите проучвания. През последните години ставаме свидетели на омразна кампания срещу затлъстяването. Отвсякъде сме бомбардирани от послания, които ни призовават да свалим корема и да стопим \"любовните дръжки\" в областта на талията. Американски експерти обаче спрели 100 лица на улицата, 90% от които признали, че имат твърде много мазнини и с радост биха махнали всички признаци на затлъстяване, предава БГНЕС. Те обаче не знаели, че те са от съществено значение за нашето здраве. Проучване разкрива, че хората с наднормено тегло са с 6% по-малко вероятно да умрат твърде рано, отколкото онези с \"идеално тегло\". За целта на изследването са използвани данни на три милиона възрастни американци. Така екип от учени доказа, че малка част излишни мазнини могат да осигурят допълнителна енергия, с която да се борим с болести, простуди и благодарение на които да се възстановяваме по-лесно от контузии. Сподели:", "date": "2018.10.20", "title": "Край на комплексите: Паласките предпазват от простуда"}
{"url": "https://pik.bg/%D1%88%D0%BE%D1%84%D1%8C%D0%BE%D1%80%D0%B8-%D0%BD%D0%B0-%D0%BF%D0%B0%D1%8F%D1%86%D0%B8-%D0%BE%D1%82-%E2%80%9E%D1%81%D0%B8%D0%BD%D1%8F-%D0%B7%D0%BE%D0%BD%D0%B0%E2%80%9C-%D0%BD%D0%B0%D0%B2%D1%8A%D1%80%D1%82%D1%8F%D1%85%D0%B0-7-%D0%B0%D0%BA%D1%82%D0%B0-%D0%B8-12-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%B7%D0%B0-4-%D0%BC%D0%B5%D1%81%D0%B5%D1%86%D0%B0-news789727.html", "text": "Със 7 акта и 12 нарушения на Закона за движението по пътищата, Кодекса за застраховането и Закона за българските лични документи са се сдобили само за 4 месеца водачи, управляващи репатриращи автомобили на фирмата “Контур 7“, която стопанисва “синя зона“ в Пазарджик. Справката бе оповестена от местната Областна дирекция на МВР като отговор от шефа на полицията ст. комисар Йордан Рогачев на питане от общинския съветник Благо Солов. На нарушителите са издадени или предстои да бъдат издадени наказателни постановления с размера на санкциите предвидени в административно-наказателните разпоредби. За установените нарушения вече са съставени 7 акта. В текстовете на чл. 91 и 92 от Закона за движение по пътищата изрично е указано, кои са моторните превозни средства със специален режим на движение, както и какво е позволено на водачите на тези превозни средства по време на движение със специален режим. \"В контекста на това, автомобилите собственост на фирмата- оператор на дейността по репатриране на територията на гр.Пазарджик не са със специален режим на движение и подлежат на контрол от органите на „Пътна полиция“, както всички останали участници в движението.\", пише в отговора си до общинския съветник Благо Солов, директорът на ОДМВР - Пазарджик Йордан Рогачев. В края на септември Благо Солов изпрати официално запитване до полицията и изброи нарушения от страна служители на \"Контур 7\" като навлизане в забранени улици, движение и спиране в насрещното платно, пресичане на непрекъсната линия на маркировката, спиране на забранени места, с което се затруднява движението на останалите участници в движението и се създават предпоставки за ПТП. Сподели:", "date": "2018.10.20", "title": "Шофьори на \"паяци\" от „Синя зона“ навъртяха 7 акта и 12 нарушения за 4 месеца"}
{"url": "https://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%BD%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%BE%D0%B0%D0%B5-%D0%B8-%D0%B5%D0%B3%D0%B8%D0%BF%D0%B5%D1%82-news789931.html", "text": "Премиерът Бойко Борисов заминава на официално посещение в Обединените арабски емирства и в Арабска Република Египет, съобщават от  правителствената информационна служба. Визитите са от 20 до 23 октомври. В рамките на посещенията премиерът Борисов ще се срещне с престолонаследника на Абу Даби и заместник-върховен главнокомандващ въоръжените сили на ОАЕ шейх Мохамед бин Зайед Ал Нахаян, както и с вицепрезидента и министър-председател на ОАЕ шейх Мохаммед бин Рашед Ал-Мактум. По време на разговорите ще бъде обсъдено развитието на политическия диалог между двете държави и засилване на ефективното взаимодействие в стратегически важни области като икономиката и инвестициите, отбраната и сигурността, борбата с тероризма, иновациите и технологиите. В Кайро премиерът Бойко Борисов ще разговаря с президента на Република Египет Абдел Фатах Ас Сиси. В продължение на разговорите им по време на 73-ата сесия на Общото събрание на ООН, двамата ще обсъдят активизиране на двустранните отношения и задълбочаване на сътрудничеството във всички области от взаимен интерес. В делегацията, ръководена от премиера Борисов, са вицепремиерът и министър на външните работи Екатерина Захариева и министърът на финансите Владислав Горанов. Настоящото посещение на министър-председателя Бойко Борисов в Обединените арабски емирства е първа визита на това равнище в историята на двустранните отношения. То се явява продължение на усилията за по-нататъшно активизиране на двустранното сътрудничество, след като в началото на тази година България и ОАЕ откриха свои посолства в Абу Даби и София. Сподели:", "date": "2018.10.20", "title": "Премиерът Борисов заминава на официално посещение в ОАЕ и Египет"}
{"url": "https://pik.bg/%D0%B0%D0%B4%D0%B2%D0%BE%D0%BA%D0%B0%D1%82-%D0%BD%D0%B8%D0%BA%D0%BE%D0%BB%D0%B0%D0%B9-%D0%BA%D0%BE%D0%BA%D0%B8%D0%BD%D0%BE%D0%B2-%D1%81-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D1%81%D0%B5%D0%B2%D0%B5%D1%80%D0%B8%D0%BD-news789910.html", "text": "Бившият градски прокурор на София адвокат Николай Кокинов коментира пред сутлешния блокр на БТВ развоя на делото срещу Северин за жестокото убийство на русенската журналистка Виктория Маринова и за развоя на делото за тежката катастрофа на автомагистрала „Тракия“, в което е защитник на предизвикалата катастрофата Цвета Таскова. „В делото срещу Северин той няма друг изход, освен да се разказвай – коментира адвокат Кокинов. -  Предполагам, че ще получи 30 години за това тежко престъпление. Позицията му е безалтернативна. Освен да съжалява, съчувствието, колкото и да е закъсняло и смешно, е единственият изход за него. Далеч съм от разследването, получавам информация от медиите. Човекът, за мен, е видял това младо и хубаво момиче. Верлотяно е бил привлечен от предмет, който да й отнеме или чисто полово. Дръпнал я е в храстите, нагонът се е проявил. Изнасилил я е и да прикрие престъплението я е убил. От това, което чувам, едва ли прокуратурата ще има проблеми с доказването на престъплението. Самото лице е готов да съдейства, така че не очаквам там да се проточат много нещата. Миналото на Северин съдът ще решава доколко е смекчаващо. Няма да е лесно делото, тъй като фокусът на обществото е съсредоточен върху този случай. Със сигурност поркуратурата ще бъде много внимателна за да демонстрира мощ. Защитата е с леко стеснени възможности с оглед на действята на Северин. Става дума за вид сделка. Прокуратурата не се напъва много, когато лицето признава вината си. Съдът – също, защото нещата ще минат по-бързо. Остава тънкият момент какво печелят, ако изобщо печелят, пострадалите. Да, печелят по-кратък процес, но остава чувство на неудовлетвореност. Особенно когато става дума за такива гнусни убийства. Законотворецът трябва много внимателно да подходи и да прецени на везната къде са правата на пострадалите. Остава едно гадничко чувство на неудовлетвореност. Получава се чист дефицит на справедливост при тежки престъпления, каквото е това. Явно хората остават с усещането, че нещо липсва“. Адвокат Николай Кокинов коментира и ра-звояю на делото за тежката катастрофа на автомагистрала Тракия“. Той е защитник на предизвикалата катастрофата Цвета Таскова. „Следващата седмица ще има предявяване на презицирано обвинение – разясни адковат Кокинов. - Явно е готова съдебната експертиза, щом ни викат. Но към момента не съм я видял. Доколкото се чуваме с Цвета по телефона тя работи, опитва да изгради живота си наново, доколкото е възможно. Въпреки че трудно би могло. Стигнало се е до един много тежък резултат, който тя не е целяла“. Сподели:", "date": "2018.10.20", "title": "Адвокат Николай Кокинов с разкрития за делото срещу Северин"}
{"url": "https://pik.bg/%D0%BF%D0%BE%D0%B6%D0%B0%D1%80-%D0%B8%D0%B7%D0%B1%D1%83%D1%85%D0%BD%D0%B0-%D0%B2-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD%D0%B0%D1%82%D0%B0-%D1%81%D0%B3%D1%80%D0%B0%D0%B4%D0%B0-%D0%BD%D0%B0-%D0%B1%D0%B8%D0%B2%D1%88%D0%B8%D1%8F-%D0%B2%D0%B8%D0%BD%D0%BF%D1%80%D0%BE%D0%BC-%D0%B2-%D0%BD%D0%BE%D0%B2%D0%B0-%D0%B7%D0%B0%D0%B3%D0%BE%D1%80%D0%B0-news789936.html", "text": "Пожар избухна в сградата на бившия Винпром в Нова Загора, съобщи БТВ. Горели са отпадъци и сухи треви. Екипи на пожарната са се отзовали на сигнала. Според информацията, пламъците вече са потушени. Тепърва ще се изяснява откъде и как е започнал огънят, но според полицията причина за пожара е човешка намеса. Сградата на стария Винпром е полуразрушена и изоставена от години. Сподели:", "date": "2018.10.20", "title": "Пожар избухна в изоставената сграда на бившия Винпром в Нова Загора"}
{"url": "https://pik.bg/%D0%BB%D0%B5%D0%BA%D0%B0%D1%80%D1%8F%D1%82-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%B0%D0%BA%D0%B0%D0%B4-%D0%B4%D0%B0%D0%BC%D1%8F%D0%BD-%D0%B4%D0%B0%D0%BC%D1%8F%D0%BD%D0%BE%D0%B2-%D0%BF%D1%80%D0%B8%D0%BD%D1%83%D0%B6%D0%B4%D0%B0%D0%B2%D0%B0%D1%82-%D0%BD%D0%B8-%D0%B4%D0%B0-%D0%BC%D0%B8%D1%81%D0%BB%D0%B8%D0%BC-%D0%BD%D0%B5-%D0%B7%D0%B0-%D0%B1%D0%BE%D0%BB%D0%BD%D0%B8%D1%8F-%D1%87%D0%BE%D0%B2%D0%B5%D0%BA-%D0%B0-%D0%B7%D0%B0-%D0%BA%D0%BB-news789908.html", "text": "Хирургът академик Дамян Дамянов получи признанието за Лекар на годината. Пред сутрешния блок на БТВ той говори за бъдещето на хирургията и за здравната ни система. „Хирурзите в България бавно се стопяват – заяви акад. Дамянов. - Казвал съм го и преди. Не обичам да драматизирам нещата. 12 тодини съм бил председател на хирургическото дружество. От 2 200 хирурзи през 2003 година, сега са около 1 200. Няма да изчезнат от България, но топенето им е факт. Факт е, че стават по-възрастни като цяло. Има хирургически отделения където работят по двама – трима хирурзи на между 49 и 60 години. Преди години имаше и един хирург, който работеше и на 90 години. Нормално е след 70-годишна възраст те да преминават на консултантска длъжност. Младият лекар сега започва средно с 620 лв. заплата. Има и болници с по-добро финансово състояние, където заплатите са малко повече. Не е разумно един млад човек, който иска да отдаде живота си на хирургията да бъде третиран така. Става думи за едни млади хора, които искат да създадат семейство, но в същото време трябва да прекарват възможно най-много часове в хирургията и да трупат опит“. Академик Дамян Дамянов коментира и промените в здравната ни система. „В здравеопазването се разби една система без да е ясно какво ще се въведе след това – не скри огорчението си акад. Дамянов. - Това, което бе предвидено да се случи стана със замах. Реформата бе направена без никой да ни пита. Болничното здравеопазване се реформира по начин, който създава дефекти. Не е създадена друга система освен да ни управляват политици. Писнало ми е да се говори за здравна реформа. Сега нещата трябва да се правят спокойно и да се обмислят в дискусии със специалистите. Да се отчете къде са дефектите и какво трябва да се пипне. Най-сериозните проблеми са комплексни. Ясно е, че системата трябва да бъде финансирана. Финансовата част е много съществена. Всеки разговор стига до пари – за лекарства, снабдяване, консумативи, организация на здравеопазването. Става дума за поредица от дейности. Във финансирането се наснесе основният дефект в системата. Кръщавайки системата като търговски дружества и еднолични търговци. Това е болният въпрос. Принуджадат ни да мислим не за болния човек, а за клинични пътеки. Дали ще вържем бюджета на болницата. Това вече не е хуманна медицина, а търговска медицина. Говорим за пари, а къде остава болният човек. Къде остава профилактика, която да е водеща. Профилактиката значи промяна. Не се случва, а се говори“. Сподели:", "date": "2018.10.20", "title": "Лекарят на годината акад. Дамян Дамянов: Принуждават ни да мислим не за болния човек, а за клинични пътеки"}
{"url": "https://pik.bg/%D0%BD%D0%B0%D1%81%D0%B0-%D1%81-%D0%B0%D0%BB%D0%B0%D1%80%D0%BC%D0%B0-%D0%BA%D0%B0%D0%BA%D0%B2%D0%BE-%D1%81%D0%B5-%D1%81%D0%BB%D1%83%D1%87%D0%B2%D0%B0-%D0%B2-%D0%B0%D1%80%D0%BA%D1%82%D0%B8%D0%BA%D0%B0-%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B2%D0%B8%D0%B4%D0%B5%D0%BE-news788859.html", "text": "Центърът за космически изследвания \"Годард\" на НАСА публикува уникално видео с нови открития на проучване на космическата агенция, в което се изследва състоянието на морския лед в Арктика. В хода на проучването експертите съчетават данни от спътникови снимки и  записи на подводен сонар. Оказа се, че oколо 70% от общото ледено покритие е т. нар. сезонен лед. , вместо да се държи в продължение на няколко сезона. Това е много важна промяна. Сезонният лед е много по-тънък и по-слаб от многогодишния лед, който се образува и не се топи в рамките на няколко години. В продължение на 40 години НАСА е наблюдавала площта на арктическия лед, отбелязвайки сезонния минимум всеки септември. Този годишен минимум намалява в продължение на десетилетия поради изменението на климата, но загубата на голяма част от трайния лед може да усили още повече тази тенденция. Тънкият лед е по-уязвим от времето и вятъра, поради което наблюдаваните промени са по-променливи и не са причинени само от затоплянето. Последният абсолютен минимум беше регистриран през 2012 година, когато ветровете и времето през втората половина на лятото бяха особено неблагоприятни за ледената покривка. Оттогава насам, макар и под многогодишните средни минимуми, септемврийските минимални площи с ледено покритие не могат да подобрят този рекорд, но заради посочения в заглавието феномен се наблюдава друга, още по-тревожна тенденция - , обикновено отбелязвани през март. Този лед се образува през лятото и се топи през зимата рязко намаляват максималните площи лед Сподели:", "date": "2018.10.20", "title": "НАСА С АЛАРМА: Какво се случва в Арктика (УНИКАЛНО ВИДЕО)"}
{"url": "https://pik.bg/%D0%B4%D0%B8%D1%80%D0%B8%D0%B3%D0%B5%D0%BD%D1%82%D1%8A%D1%82-%D0%BD%D0%B0-%D0%BE%D0%BF%D0%B5%D1%80%D0%B0%D1%82%D0%B0-%D0%B3%D1%80%D0%B8%D0%B3%D0%BE%D1%80-%D0%BF%D0%B0%D0%BB%D0%B8%D0%BA%D0%B0%D1%80%D0%BE%D0%B2-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%B2-%D1%85%D0%B8%D1%80%D0%BE%D1%88%D0%B8%D0%BC%D0%B0-%D0%BD%D0%B5-%D1%81%D0%BC%D1%8F%D1%82%D0%B0%D0%BC-%D1%87%D0%B5-%D1%81%D0%BB%D1%83%D1%87%D0%B8%D0%BB%D0%BE%D1%82%D0%BE-%D1%81%D0%B5-%D0%BF%D0%BE-news789926.html", "text": "Вандалската проява на мемориала в Хирошима с надписа „само Локо Сф“ не е очернила България в очите на японците. За това бе категоричен диригентът на Софийската опера Григор Паликаров пред сутрешния блок на БТВ в коментар за случилото се. „Не мисля, че този скандал постави клеймо върху България – заяви Паликаров. - . Япония е една от страните, в която България има прекрасно име. Те са една много добре информирана нация. Софийската опера гостува за седми пореден път там, изнасяйки този продукт, който те купуват. Те представиха новината изключително деликатно. Без никакви намеци. Аз смятам, че те разбират, че това е изолиран акт, който по никакъв начин не може да се свърже със Софийската опера и с нашата страна”. Маестро Паликаров разказа, че когато е научил за случилото се от социалните мрежи. „Когато видях новината и надписа „Локо София”, се надявах деянието да не е извършено от някой от екипа на операта – коментира той.- Не познавам лично  сътрудниците от техническия отдел, оставили надписа.  В интерес на истината японците бяха организирали турнето ни така, че артистите спяха в едни хотели, а обсулжащите екипи – в други. Само в Хирошима бяхмеи заедно и да не се беше случило. Аз за втори път съм в този мемориален парк. Трябва да ви кажа, че на човек му засяда буца в гърлото. То е много страшно, то е много тежко да се преживее и всички колеги споделяхме това чувство. В тази среда да се случи - това е което на нас не ни стана ясно и нямаше как да приемем. Защото нека си признаем – не само българи, много хора драскат на много места по света. Може би това не беше мястото”. Сподели:", "date": "2018.10.20", "title": "Диригентът на Операта Григор Паликаров за скандала в Хирошима: Не смятам, че случилото се поставя клеймо върху България"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%88%D0%BE%D0%BA%D0%B8%D1%80%D0%B0%D1%89%D0%B0-%D0%B3%D0%BB%D0%B5%D0%B4%D0%BA%D0%B0-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BE%D1%84%D0%B8%D1%8F-%D0%B2%D0%B8%D0%B4%D0%B5%D0%BE-news789961.html", "text": "Наглец реши да задръсти един от най-натоварените булеварди в София, видя репортер на ПИК. Камион, оставен на аварийни, е задръстил булевард \"Ситняково\", точно пред мол \"Сердика\", където в събота движението е едно от най-натоварените. Шофьорът не само е зарязал камиона насред платното за движение, но е решил, че няма нужда да бърза. \"Пуснал е аварийните светлини и си е слязъл. Няма такава наглост. Полицията веднага трябва да дойде и да му състави акт. Не може да задръстваш движението, просто защото така ти е удобно да спреш\", споделя пред наш репортер възмутен шофьор, който чака в задръстването. Патрулна кола обаче няма, за да санкционира нарушителя, и на практика се оказва, че всеки може да си зареже камиона и да си върши работа, където и както му е удобно. Сподели:", "date": "2018.10.20", "title": "ПЪРВО В ПИК! Шокираща гледка в центъра на София (ВИДЕО)"}
{"url": "https://pik.bg/%D0%B3%D0%B5%D1%80%D0%B1-%D0%B4%D0%B0%D1%80%D0%B8-5000-%D0%BB%D0%B5%D0%B2%D0%B0-%D0%B7%D0%B0-%D0%B7%D0%B0%D0%BA%D1%83%D0%BF%D1%83%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B0%D0%BF%D0%B0%D1%80%D0%B0%D1%82-%D0%B7%D0%B0-%D0%B4%D0%B8%D0%B0%D0%B3%D0%BD%D0%BE%D1%81%D1%82%D0%B8%D1%86%D0%B8%D1%80%D0%B0%D0%BD%D0%B5-%D0%BD%D0%B0-%D0%BA%D1%80%D1%8A%D0%B2%D0%BE%D0%B7%D0%B0%D0%B3%D1%83%D0%B1%D0%B0-%D0%B7%D0%B0-%D0%B1%D0%BE%D0%BB%D0%BD%D0%B8%D1%86%D0%B0-news789922.html", "text": "Парламентарната група на ПП ГЕРБ дари 5 хил. лв. за закупуването на апарат за диагностициране на кръвозагуба ROTEM SIGMA за ІІ-ра САГБАЛ „Шейново“. Народните представители от ГЕРБ подкрепиха дарителската кампания, която се провежда по инициатива на Негово Светейшество Българския патриарх и Софийски митрополит Неофит. Хематологичният апарат дава възможност за много бърза и прецизна диагностика по отношение на кръвосъсирващите елементи на кръвта и е жизнено важен при пациенти с тежки усложнения. Сподели:", "date": "2018.10.20", "title": "ГЕРБ дари 5000 лева за закупуването на апарат за диагностициране на кръвозагуба за болница „Шейново“"}
{"url": "https://pik.bg/%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BE%D0%B1%D1%81%D1%8A%D0%B4%D0%B8-%D0%B2%D1%8A%D0%BF%D1%80%D0%BE%D1%81%D0%B8%D1%82%D0%B5-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%BC%D0%B0%D0%BB%D1%86%D0%B8%D0%BD%D1%81%D1%82%D0%B2%D0%BE-%D0%B2-%D1%83%D0%BD%D0%B3%D0%B0%D1%80%D0%B8%D1%8F-news789955.html", "text": "Вицепремиерът Валери Симеонов обсъди въпросите за българското малцинство в Унгария с държавния секретар Миклош Шолтес и председателя на Комисията по външни работи Жолт Немет. Симеонов връчи решението на българската държава да предостави безвъзмездно за ползване на Дружеството на българите в Унгария имот в град Будапеща. В рамките на посещението, вицепремиерът  откри българската чешма в гр. Сигетсентмиклош по повод 19 октомври, денят на българо-унгарското приятелство, както и галаконцертът на Оркестъра за народна музика на БНР в Националната концертна зала „Бела Барток“. Сподели:", "date": "2018.10.20", "title": "Вицепремиерът Валери Симеонов обсъди въпросите за българското малцинство в Унгария"}
{"url": "https://pik.bg/%D0%BF%D0%BE%D1%87%D0%B5%D1%80%D0%BD%D1%8F-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F-%D0%B2-%D1%81%D0%BB%D0%B8%D0%B2%D0%B5%D0%BD%D1%81%D0%BA%D0%B8%D1%8F-%D0%BA%D0%B2%D0%B0%D1%80%D1%82%D0%B0%D0%BB-%E2%80%9E%D0%BD%D0%B0%D0%B4%D0%B5%D0%B6%D0%B4%D0%B0%E2%80%9C-news789965.html", "text": "През цялата нощ дежурни екипи ная полицията са проверяввсеки автомобил, който влиза в сливенския квартал „Надежда“, съобщи БТВ. Акцията е след вчерашните безредици в квартала, при който пострада служител на органите на реда. Пострадалият полицай, който беше нападнат, след като се е отзовал на сигнал за силна музика, остава в болница. 24 часа след нападението над полицаите полицейски патрули останаха на входа на квартала и проверяваха всички влизащи автомобили. Акцията беше посрещната с протести заради сватбите в петък вечер. Униформените често срещат агресия при проверки за силна музика, признават от полицията в Сливен. Преди година техен колега е нападнат на същата улица, където беше пребит полицаят Цветан Иванов. Той остава в болницата с мозъчно сътресение, без опасност за живота. Четирима от нападателите са в ареста за 72 часа, петима са освободени. Всички са криминално проявени. Сподели:", "date": "2018.10.20", "title": "Почерня от полиция в сливенския квартал „Надежда“"}
{"url": "https://pik.bg/%D0%B1%D0%BE%D0%BB%D0%BD%D0%B0%D1%82%D0%B0-%D1%82%D0%B5%D0%BC%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D1%81%D0%B5-%D1%85%D0%B2%D0%B0%D0%BD%D0%B0%D1%85%D0%B0-%D0%B7%D0%B0-%D0%B3%D1%83%D1%88%D0%B8%D1%82%D0%B5-%D0%BA%D0%BE%D0%B9-%D0%B5-%D0%B2%D0%B8%D0%BD%D0%BE%D0%B2%D0%B5%D0%BD-%D0%B7%D0%B0-%D1%81%D0%B5%D0%B3%D0%B0%D1%88%D0%BD%D0%B8%D1%8F-%D1%85%D0%B0%D0%BB-news789899.html", "text": "Болната тема \"Здравепазване\" отново е на дневен ред. В студиото на \"Събуди се...\" словесни шпаги кръстосаха острието на ГЕРБ Даниела Дариткова и вечният й опонент от БСП проф. Георги Михайлов. \"Ние винаги сме показвали, че носим отговорност. Това е характерно за политическа партия ГЕРБ. И ние наистина искаме да има конструктивен диалог за здравеопазването\", заяви Даниела Дариткова, която е и председател на здравната комисия в парламента. \"Здравноосигурителният модел е предмет на дълга дискусия. Но не може да се каже, че нищо не е направено в сектора\", допълни Дариткова. \"Не може непрекъснато да се връщаме в своите оценки за здравеопазването към управлението на правителството на господин Орешарски... Безспорно, в дефектите на системата имат участие всички, минали през управлението през последните 30 години. Всеки е направил каквото може. Но нека сега не обсъждаме кой какъв е бил в системата през тези 30 години. Но това, което плаши българските граждани е, че ние отново се втурваме в миналото в търсене на вина, а това, което поставя БСП на дневен ред е, че проблемите не чукат на вратата, те са блъснали вратата\", опонира я проф. Михайлов. Той отбеляза, че БСП предлагат да се премахнат търговските дружества в здравеопазването и те да станат социални предприятия. \"Аз не искам да приема вашето твърдение, че нищо не се приема. Ние преминахме от държавно финансиране към финансиране чрез бюджетни осигуровки. Големият проблем на болниците не е, че болниците са търговски дружества. БСП казват какво може да бъде, но не и какви ще са стъпките\", заяви на свой ред Дариткова. Сподели:", "date": "2018.10.20", "title": "БОЛНАТА ТЕМА \"ЗДРАВЕОПАЗВАНЕ\": Политици се хванаха за гушите кой е виновен за сегашния хал"}
{"url": "https://pik.bg/%D0%BF%D1%80%D0%B8%D1%85%D0%BE%D0%B4%D0%B8%D1%82%D0%B5-%D0%BE%D1%82-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%B5%D0%BD-%D1%82%D1%83%D1%80%D0%B8%D0%B7%D1%8A%D0%BC-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B2%D0%B5%D1%87%D0%B5-%D1%81%D0%B0-%D0%BD%D0%B0%D0%B4-28-%D0%BC%D0%BB%D1%80%D0%B4-%D0%B5%D0%B2%D1%80%D0%BE-news789937.html", "text": "За периода януари-август 2018 г. приходите от международен туризъм в България възлизат на над 2,8 млрд. евро, като ръстът спрямо същия интервал на миналата година е 7,2%, сочи последната информация на БНБ. Новите данни потвърждават, че българският туризъм се развива с устойчив възходящ тренд и рекордните резултати през последните три години не са случайни. Те доказват ефективността на нашата политика съвместно с бизнеса и общините да предлагаме конкурентни услуги с високо качество, коментира министърът на туризма Николина Ангелкова. Високи са показателите и за лятото. През периода юни-август 2018 г. приходите от международен туризъм възлизат на малко над 2 млрд. евро, като увеличението спрямо същите месеци на 2017 г. е 5,8%, показват още данните на БНБ. Само за август 2018 г. тези постъпления надхвърлят 780 млн. евро, като ръстът спрямо август 2017 г. е 5%. Сподели:", "date": "2018.10.20", "title": "Приходите от международен туризъм в България вече са над 2,8 млрд. евро"}
{"url": "https://pik.bg/%D0%B2%D0%BE%D0%B9%D0%BD%D0%B0%D1%82%D0%B0-%D1%81%D0%B5-%D1%80%D0%B0%D0%B7%D0%B3%D0%B0%D1%80%D1%8F-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%BA%D0%B0-%D0%BE%D1%82-%D0%B4%D1%83%D0%BC%D0%B0-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D1%80%D0%B0%D0%B7%D0%B8%D0%B3%D1%80%D0%B0%D0%B2%D0%B0--news789915.html", "text": "Разтърсващи разкрития за състоянието на партийния вестник „Дума“, процесите в столетницата и цензурата налагана от лидерката Корнелия Нинова прави дългогодишната журналистка от лявото издание Велиана Христова. В коментара си, публикуван във фейсбук профила й, тя обяснява и причините за острата позиция на над 50 от най-видните членове на БСП срещу председателката на партията.  Ето думите й без редакторска намеса. Мълчах, мълчах, но вече не се търпи. След като председателката на БСП Корнелия Нинова гръмовно обяви 50 членове на Националния съвет за опозиционeн кръг, свързан чрез Гергов с ГЕРБ и платен от ГЕРБ, абсурдът в партията стана толкова голям, че не може да се мълчи. 50-те изпратиха до Изпълнителното бюро на БСП своя позиция по много сериозен въпрос – съдбата на Левия вестник, на „Дума“, чийто главен редактор бе сменен немотивирано и с неизвестна цел. Но вместо обсъждане с тези хора и разговор по темата, което би било най-нормалното действие в една лява партия, срещу подписалите бе предприета грозна атака, те бяха обвинени във всички смъртни грехове и нападките не спират. Нинова ги подреди в три категории: „претендиращи да са крайни левичари, кандидати за постове и тежки олигарси“. Чудя се към коя част да се причисля. За краен левичар не ставам, всички предложения за постове винаги съм отхвърляла, а при тежките олигарси няма как да се подредя със смешната си заплата в „Дума“, за която не щат да се главят дори завършващи студенти. Та си търся своя пай от 43-те милиона, които от ГЕРБ дали на Гергов и с които ме били купили да свалям Нинова? Явно, в мисленето на някои хора човек може да работи  само за пост и за пари. Не за кауза и не за достойно име. Решението за „Дума“, както се оказа, е взето още преди месеци в тесен кръг, в момент, когато след три управленски мандата на лидерската партия ГЕРБ в България цари разруха във всички сектори, разпада се самата държавност. Повсеместно се ширят бедност, корупция, престъпност и несигурност, бездуховност и неграмотност, емиграцията достига застрашителни за съществуването на нацията ни размери. Хората са отвратени от политиците, доведени са до отчаяние и апатия, животът им е сведен както никога до личното физическо оцеляване. В този момент, когато властта се разпада и обществото очаква не просто поредна, а същностна промяна, БСП, която е единствената идейна партия в България, има задачата и шанса да защити лявата перспектива за България, да й повярват хората, че тя им предлага спасение. Как използва тя този шанс? Мълчанието – висша форма на отговорността?! Подписалите позицията били безотговорни, казват критиците им, те „рушали“ авторитета на партията. Напротив – позицията се стреми да поправи едно действие (смяната на редактора) и една практика (зачеркване на демократичното начало на ръководство с обезсмислянето на Националния съвет), защото именно те рушат така необходимия на БСП авторитет като достоверна алтернатива. Оказва се, че всяко мнение, което е различно от това на Нинова, се обявява за „атака срещу нея с цел да бъде свалена“(!). Тази нелепост очевидно води до непремерени и пагубни за БСП действия. През юни Добрев развихри цяла кампания в медиите срещу „Дума“ заради една снимка към публикация за незаконната частна дейност на една директорка на институт в БАН. Снимката никой не беше и забелязал, но Добрев лично осведоми света, че на нея са той и курсанти от БСП, които се обучават на политика в частното НПО на въпросната дама от БАН, съвместно с техни връстници от ГЕРБ. „Дума“ бе обвинена, че „работи срещу БСП“, но завъртеният от Добрев скандал повдигна в обществото острия въпрос какво търсят курсанти от БСП в тази незаконна структура и на какво точно се обучават съвместно с хора ГЕРБ. Отговор така и не последва, но отмъщението към вестника не закъсня – главният редактор бе подменен за минути на 28 август с човек, докаран от ресторантите в градче до Лондон, където е работил 6-7 години. Уважавам избора на Йордан Мичев да си изкарва прехраната в Англия, всеки труд е за уважение. Но той е минал някога като млад репортер тук-там през няколко медии, включително през „Дума“, ала никога с нищо не доказал, че може да ръководи нещо, камо ли емблематичен вестник като „Дума“. Докарал го е Добрев, казват на „Позитано“. Когато цял един професионален живот си работил достойно, градил си нещо и накрая някой арогантно и с един удар го разрушава, а те изкарва и виновен, че не си носиш сам чука, не може да мълчиш. Позорище е това, което се разиграва. 50 социалисти от Националния съвет видяха проблем в отношението към Левия вестник и най-коректно отнесоха въпроса до Изпълнителното бюро. Но вътрешнопартийният документ „изтече“ и бе осмукан в медиите. Проблемът, изложен в позицията, бе изцяло подменен с измислен скандал, поднесен на обществото лично от Нинова, която не намери нищо по-добро от това да обяви Гергов (подкрепил като редови член на НС позицията, инициирана от Георги Пирински) за водач на „акцията срещу Нинова“ и чрез него да „омаже“ всичките членове на НС, поставили подписите си. Двамата с Добрев всъщност пак забъркаха БСП в нов шумен скандал. Защо? Понеже подкрепям позицията на 50-те, съм длъжна да реагирам на опитите да ме изкарат „тъмна личност“, работеща с ГЕРБ, че и платена от ГЕРБ. Това ми идва в повече. Както, предполагам, и на социалистите, подписали позицията и зорлем направени „опозиционери“. Написаното в позицията и основният проблем за „Дума“ бяха напълно заличени от полезрението на медиите, увлечени по скандала, което само показва, че в България вече няма журналистическа гилдия. Всички затъркаляха с усърдие това КОЙ е подписал, как са употребени „милионите на Гергов“, как ще свалят Нинова и пр. Ни гък за това КАКВО всъщност казват 50-те членове на НС. Повтаря се едно към едно историята от месец юни. Мачкай, Данчо! Новият ни главен редактор и кръгът фейсбукари около него първо се постараха да охулят досегашната „Дума“ така, както никой не я е хулил. Дори обявиха за „безлична многотиражка“ четвъртия по тираж вестник с най-ниския брак в бранша, единственият, който в последната година и половина постоянно качваше тиража си. Публикуваше ударни материали и разследвания за далавери, които другаде не може да се появят. Видяхме обаче отношението към журналистите на „Дума“ от страна на Мичев и феновете му: „Мачкай, Данчо! Мачкай хранените!“ И това – за журналистите във вестника, които са с най-ниските заплати в бранша, а при пенсиониране са обречени на мизерия! „Мачкай, Данчо, набивай им канчетата. Fuck Them All!“ Това писаха аверите му. Срам ме е пред паметта на Стефан Продев, че партията БСП позволява безропотно дотам да докарат неговата „Дума“! А в последните дни от присъдружни на ръководството на БСП медии научих, че проблемите за „Дума“ и за смисъла на Левия вестник били „междуличностни ежби“, „вътрешнопартийна мелодрама“, „дребнавост“, „дребнотемие“ и прочее. Че недоволните са „охолни и ояли се социалисти, принцове на опортюнизма, съзаклятници, роби на съглашателството (!)“. „Дума“ е преживяла всякакви перипетии, но подобен абсурд досега не й се е случвал. Отново за вестника Единственият мощен глас на левицата и на партията до този момент, както много пъти досега, бе в. „Дума“. „Дума“ никога не е била просто вестникарска стока. Стефан Продев създаде „Дума“ като идея, като вестник с мисия. Мисията на лявата перспектива. През 90-те години вестникът успя да пребори дори посинялата телевизия и изведе БСП към изборната победа. Въпреки всички перипетии през годините, той успя да запази продевския морал и дух и си остана честен и борбен вестник. В течение на почти три десетилетия „Дума“ е кауза, свободна трибуна и острие на левицата и на партията. А сега, когато България е доведена до ръба и това острие е най-необходимо, вместо нова степен на мобилизация на всички все още мислещи хора в страната, е направено точно обратното – острието е изтръгнато. При това с ръждива сабя – не с политическо, а с командно-административно решение. Защото ръководството на БСП превръща „Дума“ в орган на ЦК на БКП, какъвто тя никога не е била от самото си създаване досега. Скършиха „Дума“ без мотив и без обяснение. Защото всеки, който я чете, знае, че е цинизъм да твърдиш, че тя не била опозиционнна, не била качествена, не била професионално списвана, „не служи на БСП, изобщо“ (дословен цитат от Корнелия Нинова). Сред централните всекидневници има един опозиционен вестник и той се нарича „Дума“. Разбира се, винаги има път към още по-високо качество, но „Дума“ имаше влияние сред твърде широка публика, за което на „Позитано“ 20, както се оказа, дори не подозират. Нещо повече, новоназначеният главен редактор обяснява публично и шумно как щял да промени коренно „Дума“ и да го направи „модерен европейски ляв вестник“. Не ми е известно той да е имал професионални отношения с модерни европейски леви вестници, но ще припомня, че именно „Дума“ в тези години роди модерния печат в България. А „новият“ облик на вестника сега няма нищо общо с „Гардиън“ или „Либерасион“, за които все приказва новият шеф на „Дума“. Чиста спекулация е, че несъгласието с поставянето на Мичев за главен редактор се дължи на една снимка на Доган на първа страница. Бога ми, никой ли не вижда в какво се превръща „Дума“ трета седмица?! Почти всеки ден – едра снимка на Нинова на първа страница и още 2-3 по вътрешните страници (ефектът е обратен, разбира се); по 3-4 откровено пропагандни информационни страници за изявите на Нинова и за „Визията“ за сметка на пренебрегването на важни политически вътрешни и световни новини; постоянни репортажи от селца и градове, с каквито в професията се проверява моженето на начинаещи журналисти; многобройни развлекателни страници в тежък политически ден като петък, отнели място от сериозните анализи и коментари. Разбит кадрово редакторски отдел за анализи, за политически и тематични разработки. Впрочем, от 138 страници на вестника седмично само 6-7 са отредени за материали от външни автори, за анализи, публикации по темата „Памет и  актуални за деня „горещи“ разработки. „Дума“, която печелеше авторитет със сериозните си анализи, остава в миналото. Вече бяха пуснати и цели 4 препечатки  на стари текстове от други вестници, публикувани преди 7 до 11 години! Такъв професионален срам е безпрецедентен и не може да бъде преглътнат! А новият главен редактор публично обяви: „Дума“ не е на Продев…“. Да, вече не е. Ето за това става дума, а не за истериите, че някой искал да сваля Нинова и „да си пълни търбуха“. Целият ми живот е преминал в левия печат. Работя в „Дума“, откакто Стефан Продев го създаде и досега, за това време вестникът ни мина през много премеждия, смениха се доста главни редактори, но все утвърдени в занаята имена. Големият въпрос е за отношението към Левия вестник. Той може да е всякакъв в очите на „Позитано“, но в обществото има непоклатим авторитет на честен и достоен вестник. С каква цел той трябваше да бъде разклатен в този момент? Мисля си, че дори Мичев не е петимен за чак такава сервилност, да не се наложи един ден и него да защитаваме от „Позитано“ 20… Личи, че подмяната в „Дума“ е предприета, за да се превърне вестникът в послушно оръдие на ръководството, в негов личен пропагандатор и агитатор. Нинова на няколко пъти зави, че с поставянето на главен редактор „формира личния си екип“. Ала „Дума“ не е част от екипа на Нинова. Според Устава на БСП, „Дума“ е национален всекидневник, издание на БСП, не на нейния председател. „Дума“ е гласът на цялото ветрило от идеи, предложения, мнения, с които е богата БСП, пък и цялата левица. „Дума“ е Левият вестник. Вярно, още при Станишев бе използван трикът главният редактор на „Дума“ да се избира не от Националния съвет, както е според Устава на БСП, а да се назначава от Изпълнителното бюро със статут на изпълняващ длъжността. Излиза, че ИБ може да го сменя по усмотрение на лидера по всяко време. Обаче Уставът не дава никакво основание да не го определя Националният съвет, дори ако е със статут на и.д. Ето за това става дума в позицията на 50-те. Да не говорим за нечуваната иновация, въведена сега – „и.д. главен редактор с изпитателен срок от 6 месеца!“ БСП не е ООД – слагам си една пешка и ако ми служи добре, остава, ако не – заменям я с друга. А кои са изпитващите – хора без професионална вестникарска компетентност, възприемащи вестника като място за лична възхвала. Яка подигравка и с него, и с професията, и с идеите, и с партията! Същата партия, която в нелегалност е издавала вестника си в 40 000 тираж и е печелела привърженици! А крайната цел? Опасявам се, че случаят с „Дума“ е етап към постигането на друга цел. Неведнъж едни нови лица по върховете на БСП публично обясняват, че нямат нищо общо с миналото на тази партия, че работилите за нея досега са „ретрогради, участници в проваления преход, демодирани, остарели“. Само че тази партия не се е родила през 2016-та! Във всяко начинание няма стари и млади, има можещи и неможещи, има честни и лицемерни, идеалисти и кариеристи. Като редови член на БСП от 37 години, искам да знам какви са идейните й устои днес. Е ли тя антифашистка партия, защитава ли своето борческо минало и почита ли десетките хиляди жертви, които е дала. Или ръководството й, както се оказва, се срамува от 9-ти септември? Кого цени БСП – хората, които винаги са били верни на социалистическите идеи и са работили достойно в името на лявото, или тези, които са се приютили в нея, преминали за изгода през разни политически цветове. Зациклила ли е тя на комплекса за извращенията в 50-те години и защитава ли безспорните постижения след това по времето на социализма. Или й е все едно дали ГЕРБ и другите десни я охулват наред и обработват мозъците на вече цели поколения с помощта на държавата чрез нови „скопени“ учебни програми. Кой да се бори за запазване на паметта на този народ и срещу подмяната на историята му? Как всъщност се отнася БСП към Русия и към злостната агресия, която властващи кръгове на Запад развихрят срещу нея? Как се отнася към небивалата днешна агресия на НАТО? Какво мислят по всичко това редовите членове на БСП се знае, а ръководството? Случайно ли навръх обявената от Нинова „вътрешна битка“ при нея пристигна американският посланик, а около нея кръжи журналист, който преди време с хъс написа „20 причини да обичаш Америка“? БСП винаги е увличала хората като идейна партия, такава ли е днес? Или ще остане без корен като днешните политически еднодневки, борещи се за власт и апаратно надмощие. Отговорите са важни и за БСП, и за България. Завършвам с една случка от дните, когато ГЕРБ охулиха Валери Жаблянов заради перфектното му определение за Народния съд като неизбежно и необходимо военновременно законодателство. То е такова. Кирил Добрев обаче беше решил да иска ИБ на БСП да… накаже Жаблянов! „Ако направите това, половината от БСП ще напуснат“, казах му с изумление. Отговорът на Добрев бе: „Крайно време беше!“ Свидетел има на тези думи. Това ли жадува един от най-близките съратници на Нинова? Нима за това трябва да работи и „Дума“? Подмяната на идентичността изобщо, на БСП в частност, се нарича амнезия. А с изгубилия паметта си – човек, партия или народ, можеш да правиш всичко, което си поискаш. Кому служи този акт? Кои са диригентите му? Досега хората вярваха на „Дума. Някой иска тя да бъде подменена с беззъби репортажи и готварски рецепти. Мен лично много хора ме познават и знаят добре, че никога не съм била и няма да бъда ничий обслужващ персонал. Тук проблем няма. Партията има проблем. А оттам – и държавата. Когато в пустинята има оазиси, хората може да се спасят, но когато и оазисите са унищожени, гибелта е неминуема. *** П.П. Този текст бе вече написан, когато Изпълнителното бюро на БСП огласи завчера свое обяснение по случая. Това, че в него е посочена фамилията отпреди 15 години на досегашната главна редакторка Таня Джаджева, само издава кой е автор на текста. Целта е читателите да бъдат подведени и объркани за това, което се случва. Затова се налагат някои уточнения. 1. Обилното приказване за представянето на „Визията“ в НС, внесена там след като Нинова вече я бе обявила публично, отново отмества вниманието от основния проблем, поставен от 50-те – за случилото се с в. „Дума“. 2. Твърдението, че „Таня Генева никога не е била главен редактор на „Дума“, ами е назначена от Миков за зам.-главен и до ден днешен заема този пост“ е абсурдно. Таня Джаджева беше главен редактор на вестника (и.д.) и като такава бе сменена с Мичев. А дали „до ден днешен“ е зам.-главен редактор може да се види в редакционното каре на „Дума“, където името й изобщо липсва. И да прощават, но тя бе назначена за зам.-главен не от Миков, а още през 2009 г. от тогавашния издател Малинов. 3. Още по-абсурдно е обяснението, че Мичев също е назначен като зам-главен, обаче временно изпълнява длъжността на главен редактор с 6 месеца изпитателен срок. А понеже „не е главен редактор“, действието на ИБ не нарушавало Устава на БСП, който изисква да го определя НС. След 6 месеца щяло да има избор на главен редактор в НС. „Хлъц!, както гласи една стара рубрика на „Дума“. Неизчерпаеми са игрите на апарата! 4. Това, че сегашното ръководство на БСП изплатило 399,2 хил. лв. задължения на вестника и неплатени заплати на журналистите, е признание за едно – че откакто БСП пое издаването, тя не изпълняваше задълженията си към него и работещите в него. Но в България трудът се заплаща и е нонсенс да се иска от журналистите непрекъснато да целуват ръка, че сега работодателят им плаща, което е негово задължение. Написаното в края на обяснението пък – че мястото на този спор е в заседанието на НС, е цинично, понеже именно в заседанието на НС не бе допусната точка за обсъждане на въпроса за „Дума“. Това породи и позицията на 50-те, която „изтече“ в медиите категорично не от тях и не от подкрепилите ги известни журналисти и творци. Сподели:", "date": "2018.10.20", "title": "ВОЙНАТА СЕ РАЗГАРЯ! Журналистка от \"Дума\" с разтърсващ коментар за Корнелия Нинова: Разиграва се позорище"}
{"url": "https://pik.bg/%D0%B3%D0%BE%D1%80%D1%81%D0%BA%D0%B8-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80%D0%B8-%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D1%81-%D0%B0%D0%BA%D1%86%D0%B8%D1%8F-%D0%B7%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B0-%D0%B4%D1%8A%D1%80%D0%B2%D0%B5%D1%81%D0%B8%D0%BD%D0%B0-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-news789940.html", "text": "Горски инспектори, съвместно с полицаи проведоха на 19 октомври (петък) масирана акция за незаконна дървесина на територията на Врачанско, съобщава „Конкурент“. Проверени са общо 6 адреса - 4 в Долна Кремена и 2 в Хайредин. Открити и иззети са общо 13.5 куб. м. незаконни дърва за огрев, а на нарушителите са съставени актове. Около 10:15 часа вчера служители на РУ-Мездра и лесничеи от Берковица проверили дома на А.А., на 41 г. от Долна Кремена. Там били открити около 2 куб. м. дърва за огрев без контролна марка. Същото количество незаконни дърва са намерени и в дома на 47-годишният В.П. от същото село. Последвалата проверка в Долна Кремена установила още двама нарушители на закона. Разкрити били 3 куб. м. дърва без контролна марка в къщата на 40-годишният И.Р. и около 1 куб.м. в двора на М.Д., на 35 г. Същият ден е извършена специализирана полицейска проверка и в село Хайредин. В дома на 70-годишният А.А. са намерени 4 кубика незаконни дърва за огрев, а в притежанието на неговия съселянин Д.Д. – 1.5 куб.м. Междувременно, в село Борован, е заловен да превозва половин кубик незаконни дърва 26-годишен мъж. Т.Ч. от Борован управлявал лек автомобил „Фолксваген Поло” и не притежавал превозен билет за дървата. В хода на проверката е установено също, че водачът е неправоспособен. Автомобилът и дървата са иззети от горските. По случая е образувано бързо производство. Сподели:", "date": "2018.10.20", "title": "Горски инспектори и полицаи с акция за незаконна дървесина във Врачанско"}
{"url": "https://pik.bg/%D1%81%D0%BC%D0%BE%D0%BB%D1%8F%D0%BD-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D0%B4%D0%B5%D0%BD-%D0%B7%D0%B0-%D0%B1%D0%BE%D1%80%D0%B1%D0%B0-%D1%81-%D1%82%D1%80%D0%B0%D1%84%D0%B8%D0%BA%D0%B0-%D0%BD%D0%B0-%D1%85%D0%BE%D1%80%D0%B0-%D1%81-%D0%BF%D0%BE%D1%85%D0%BE%D0%B4-news789900.html", "text": "С първия по рода си „Поход за свобода“, Смолян ще се включи в отбелязването на Европейския ден за борба с трафик на хора – 18 октомври, съобщиха от пресцентъра на Общината, цитирани от „Фокус“. За пета поредна година Фондация А21 заедно с партньори и доброволци от цял свят ще предприеме градски поход в името на една свобода за жертвите на трафик на хора. Този символичен манифест има за цел да покаже, че проблемът със съвременното робство продължава да е актуален и днес. Милиони хора в световен мащаб са поробени, като броят им е по-голям от всеки друг в момента в човешката история. Трафикът е няколко вида – с цел сексуална експлоатация, трудова експлоатация, просия, продажба на бебета, събиране на органи. Превантивно-информационният център по наркотични вещества към Община Смолян е партньор на кампанията, съобщи Мария Славчева – секретар на съвета по наркотични вещества. Походът в Смолян тръгна малко след 11:00 часа от сградата на Стоматологичната поликлиника. Сподели:", "date": "2018.10.20", "title": "Смолян отбелязва Европейския ден за борба с трафика на хора с поход"}
{"url": "https://pik.bg/%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%BF%D1%80%D0%B5%D0%B4-%D0%BF%D0%B8%D0%BA-%D0%B1%D1%81%D0%BF-%D0%BF%D0%BE%D0%BB%D0%B8%D1%82%D0%B8%D0%B7%D0%B8%D1%80%D0%B0%D1%82-%D0%BF%D1%80%D0%BE%D0%B1%D0%BB%D0%B5%D0%BC%D0%B0-%D1%81-%D0%B4%D0%B5%D1%86%D0%B0%D1%82%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%B0-%D0%B3%D0%BE-news789923.html", "text": "- Не споря, че така чути, думите на вицепремиера Симеонов меко казано не звучат добре. Трябва обаче дебело да подчертая, че не сме чули целия разговор. Така извадени от контекста са стряскащи и това е факт. Още повече, че за господин Симеонов това е доста чувствителна тема. - Познавам достатъчно добре господин Симеонов. Той отдавна е изразил своята позиция за фалшивите инвалидни пенсии, срещу които води борба. Тези пенсии са една от причините, за да се получават по-малко средства при наистина нуждаещите се болни и за тези деца с увреждания.. - Не приемам този опит за политизиране на тези неща от страна на Корнелия Нинова. Веднага опитаха да използват ситуацията. Това е поредната им демонстрация на безсилие. - То е ясно откъде. От едно предаване, което създава фалшиви новини. Ясно е, и че това е някаква лична реакция срещу Валери Симеонов от това предаване. Самият г-н Симеонов трябва да обясни как точно стоят нещата. - Трудно може да се говори за развитие. Ще се разгледат нещата на Коалиционен съвет, след това и на по-голям съвет. Аз лично не бих се наел с каквито и да е прогнози. Пак казвам, самият г-н Симеонов най-точно може да коментира случилото се. Сподели:", "date": "2018.10.20", "title": "Евродепутатът Ангел Джамбазки пред ПИК: БСП политизират проблема с децата с увреждания, а \"Господари на ефира\" създават фалшиви новини! Валери Симеонов отдавна се бори с фалшивите ТЕЛК-ове"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-2018-%D0%B3-%D1%81%D0%BB%D0%B0%D0%B2%D0%B8-%D0%B3%D0%BE%D1%81%D0%BF%D0%BE%D0%B4%D0%B0%D1%80%D0%B8%D1%82%D0%B5-%D0%B1%D1%81%D0%BF-%D0%B0%D0%BC%D0%B5%D1%80%D0%B8%D0%BA%D0%B0-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D0%B0-%D1%80%D0%B0%D0%B7%D0%BF%D0%BD%D0%B5%D0%BC-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BD%D0%B0-%D0%BA%D1%80-news789958.html", "text": "Това е призивът, който върви от два дни в социалните мрежи и се споделя, придружен от грозни обиди и закани за саморазправа и дори смърт от т. нар.смели, а всъщност доста агресивни майки. Сътворяват се всевъзможни колажи, измислят се и се добавят още по-невероятни внушения на спекулативния и умишлено нагласен монтаж тръгнал от „Господари на ефира“ – предаване, което създава откровено фалшиви новини. Иска се линч и публичен, и политически, ако може да го убием с тояги, а защо не и с камъни. Кой обаче ще хвърли първия - Корнелия Нинова и партията й. Слави Трифонов ли, който пак чрез тях се опитва да се легитимира като бял и добър, а е забравил как е слугувал на мутрите и го прави и до днес според разработка на ДАНС, наречена \"Емири\"? Кой, кой ще хвърли първия камък - онези добре познати ни протестъри, които ползват смъртта на една жена от Русе, за да чернят и калят държавата си, които се издържат от грантове на „Америка за България“ и продават срещу милиони в зелено честта и достойнството на родината си, плюейки пред чужденците? начело с премиера Бойко Борисов, пускайки манипулиран репортаж, с който сринаха и без това окаяното доверие в медиите? Това ли са ни моралните стожери, това ли са хората, които отново ще ни кажат как и в какво да вярваме и кой трябва да бъде линчуван? Ако се отърсим за момент от това, че мишена на манипулацията е персоната Валери Симеонов, Ако всеки един от вас се беше запознал с истината за тези протести, с истината за повечето от тези майки, уточнявам повечето, защото тези които наистина искат промяна, тези които наистина знаят какво искат, не са на улицата, щяхте ли искате линч? Ако знаехте, че именно благодарение на този вицепремиер, който днес искате да убиете с камъни във фейсбуците си, се започна реална, истинска и ефективна реформа за изготвяне на ТЕЛК решенията, пак ли щяхте да вярвате на манипулациите? Ако знаехте, че именно благодарени на този вицепремиер за първи път от толкова години се заговори за вдигане на пенсиите, защото всеки обещаваше, но никой не изпълняваше. Ако знаехте, че благодарение на него бизнеса си отдъхна, защото вля свежа работна ръка и помогна на икономиката, на хазната, за да може днес да има повече приходи, пак ли щяхте да вярвате на манипулациите? И няма да се извиня за „уж болните деца“, защото 90 процента от ромското население у нас е с някаква степен на инвалидност, а децата някак всички имат епилепсия и получаваха инвалидни пенсии преди намесата на Валери Симеонов... Нали искахте промяна, нали искахте парите за наистина нуждаещите се хора? , да им спре кранчето, да каже истината, такава, каквато е, а в замяна получава обиди, искания за оставка, за линч. Оказва се, че в нашата страна, който и да се опита да направи някаква реформа или да говори истината, бива убит с камъни. Един от най-добрите здравни министри, които сме имали, истински професионалист. Какво стана с него - без доказателсва, с едно монтирано и очевидно скалъпено разследване по телевизията, му беше взета оставката. Защото започна да реформира здравната система и щеше да спре кранчето на мафията в здравеопазването... Всички обвинения срещу него бяха оборени от прокуратурата, но извини ли му се някой? Социалният министър Бисер Петков също бе на ръба да бъде изгонен по най-позорния начин, но, видите ли, майките си го поискаха и той бе върнат на поста. А знаете ли какво всъщност искат майките, за какво протестират толкова месеци? Те самите не знаят какво точно искат. Да ходят на работа и да има кой да се грижи за болните им деца, или да имат достатъчно пари да ги гледат без да работят? Едните - едното, другите - другото... На кого да се угоди? Чува се само „пари, пари\"... И пак пари. Е, пари им се дадоха, приеха им се всички искания, колкото и абсурдни да са те, но исканията за линч продължават. Протестите им не спират и защо, запитахте ли се защо? Вие защо ставате всяка сутрин да ходите на работа – за пари. Тук ще си позволя да напише нещо лично към вицепремиера Валери Симеонов: Ще бъдете виновен за това, че сте Валери Симеонов, че сте неудобен, че казвате истината, че сте искрен, че не сте хлъзгав политик, че се борите срещу хазарта, че се борите срещу наркокартелите по морето, че се борите срещу мигрантите, че се борите срещу мафията с фалшивите ТЕЛК-ове... Каквото и да направите, вие пак ще бъдете обвиняван, защото в България хората имат къса памет за добрите дела и най-вече – защото тези, срещу които се борите, имат достатъчно власт и пари да поръчват платени атака чрез определени медии и предавания, както и апарат да рекламират фалшивите си новини. Дори и да подадете оставка, дори и тя да ви бъде поискана, това няма да промени нищо, защото те ще стават още по-гладни за линч и ще искат все повече оставки, докато не седнат на вашето място и докато не разпънат на кръст всеки, който като вас си позволява да казва на глас истината. Сподели:", "date": "2018.10.20", "title": "БЪЛГАРИЯ, 2018 г. СЛАВИ, ГОСПОДАРИТЕ, БСП, АМЕРИКА ЗА БЪЛГАРИЯ: Да разпнем Валери Симеонов на кръст, да го убием. Както Николай Петров. И повече никой да не смее да каже истината"}
{"url": "https://pik.bg/%D1%82%D1%80%D0%B0%D1%83%D1%80-%D0%B2-%D0%B8%D0%BD%D0%B4%D0%B8%D1%8F-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-61-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D1%81%D0%BB%D0%B5%D0%B4-%D0%B6%D0%B5%D1%81%D1%82%D0%BE%D0%BA%D0%B0-%D0%B2%D0%BB%D0%B0%D0%BA%D0%BE%D0%B2%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-news789897.html", "text": "Най-малко 61 души са загинали и 72 са били ранени при инцидента в северозопадния индийски щат Пенджаб, където влак се вряза вчера в множество, събрало се за религиозен празник, предаде ТАСС, като се позова на агенция Синхуа. Предишните данни бяха за 50 загинали. Сред жертвите има жени и деца, съобщиха властите. Влакът се врязал в тълпата, която стояла на железопътната линия, за да гледа шоу с фойерверки по време на празненствата. \"Имаше много шум, тъй като бяха хвърляни пиратки и фойерверки и изглежда, че не са били в състояние да чуят приближаващия влак\", заяви полицейски служител на сцената пред АФП, съобщава БТА. Един очевидец казал пред местния телевизионен канал, че настанал пълен хаос, когато тълпите забелязали, че влакът \"идва много бързо\" към тях. \"Всеки бягаше в паника и внезапно друг влак се заби в тълпата хора\", каза той. Според очевидци влакът се движел с висока скорост в тъмното, а хората не го чули. Днес е ден на траур в индийския щат Пенджаб. Сподели:", "date": "2018.10.20", "title": "ТРАУР В ИНДИЯ! Най-малко 61 загинали след жестока влакова катастрофа"}
{"url": "https://pik.bg/%D0%BC%D0%B5%D0%BA%D1%81%D0%B8%D0%BA%D0%BE-%D1%81%D0%BF%D1%80%D1%8F-%D0%BD%D0%B0%D0%BF%D0%B8%D1%80%D0%B0%D1%89%D0%B8%D1%82%D0%B5-%D0%B7%D0%B0-%D1%81%D0%B0%D1%89-%D0%B8%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BF%D0%BE-%D0%B8%D1%81%D0%BA%D0%B0%D0%BD%D0%B5-%D0%BD%D0%B0-%D1%82%D1%80%D1%8A%D0%BC%D0%BF-news789969.html", "text": "Хаос на границата между Гватемала и Мексико. Стотици мигранти прескочиха оградите и преплуваха река, за да влязат на мексиканска територия въпреки опитите на граничари и полицаи да ги спрат. Хиляди други чакат пред огражденията да разберат съдбата си. Имигрантите са част от кервана, който бавно върви към Съединените щати и предизвика гнева на Доналд Тръмп. Стотици семейства от Салвадор, Гватемала и Хондурас са решени да достигнат Съединените щати. Тръмп заплаши, че ако Мексико допусне това, ще изпрати войски да блокират границата и ще спре американската помощ за трите централноамерикански страни, от които идват имигрантите. Мексико обеща на милиардера да спре потока от хора. Сподели:", "date": "2018.10.20", "title": "Мексико спря напиращите за САЩ имигранти по искане на Тръмп"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BC%D0%B0%D1%8F-%D0%B8%D0%BB%D0%B8%D0%B5%D0%B2%D0%B0-%D0%B7%D0%B0%D0%B2%D0%BB%D0%B0%D0%B4%D1%8F-%D0%BA%D1%83%D1%80%D0%BE%D1%80%D1%82-%D0%B2-%D0%B4%D0%BE%D0%BC%D0%B8%D0%BD%D0%B8%D0%BA%D0%B0%D0%BD%D0%B0---%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D0%B8%D0%BB%D0%B8%D0%B5%D0%B2-%D0%BC%D1%83-%D0%B2-news789938.html", "text": "Мая Илиева е една от най-крупните собственици на земя в курорта Пунта Кана - най-атрактивното място в източната част на Доминиканската република. В момента вдовицата на Георги Илиев получавала огромни дялове като акционер от куп местни петзвездни ризорти, построени върху земя, закупена навремето от убития през 2005-а бос на ВИС 2. Палмовият рай с бели тропически плажове Доминикана е популярна туристическа дестинация от 1970 г. насам, но по времето на царуването на братя Илиеви Пунта Кана все още не бил толкова застроен с луксозни хотели, както сега. Един от най-проспепиращите курорти по онова време още бил затънтено селце. Според легендите приживе Жоро Илиев, известен с предприемаческия си нюх, инвестирал над половин милион долара в имоти на екзотичното място, които с днешна дата са възвърнали многократно вложените \"гущери\". И до днес на острова гледат на Главния като на божество, тъй като стъпвайки на Доминикана, дал прехрана и подслон на най-бедните местни жители. \"Казваха, че Жоро Илиев е направил сиропиталища и е спасил от мизерия доста доминиканци. С Мая продължават да са на особена почит в Пунта Кана, а към туристите от България се отнасят с огромно уважение и респект. В хотелите разберат ли, че си българин, краката ще си счупят от тичане да те обслужат. По трима, по четирима те следват по петите...\", разказват пред \"Ретро\" българи, курортували наскоро в доминиканския курорт. Според местните върху земите, които Георги Илиев купил преди повече от 20 години, днес се простират няколко от най-луксозните и посещавани ризорти с милиони долари годишна печалба. Някои от имотите висаджийската вдовица продала на настоящите собственици на хотелите, но в други влязла като съдружник и от тях получава дивиденти и до днес. \"От жители на Пунта Кана научихме, че Мая Илиева има идея да издигне на място статуя на покойния си мъж. С няколко думи - на Доминикана не Христо Стоичков, а Георги Илиев е най-известният българин\", разкриват още нашите източници. Сподели:", "date": "2018.10.20", "title": "САМО В ПИК И \"РЕТРО\": Мая Илиева завладя курорт в Доминикана - вдовицата на Георги Илиев му вдига статуя в Пунта Кана"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D0%B0%D0%B2%D1%82%D0%BE%D0%B1%D1%83%D1%81-%D0%BD%D0%B0-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B2-%D1%81%D0%BE%D1%84%D0%B8%D1%8F-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%B2%D0%B8%D0%B4%D0%B5%D0%BE-news790033.html", "text": "Катастрофа между автобус на градския транспорт и бус на “Бистришко шосе”. Ранени са трима души. Няма загинали, предава Нова телевизия. По думите на шофьора в автобуса не е имало пътници. Движението в района на инцидента е спряно. Полицейски екипи отбиват движението. Сподели:", "date": "2018.10.20", "title": "ИЗВЪНРЕДНО! Тежка катастрофа с автобус на градския транспорт в София, има ранени (ВИДЕО)"}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81-%D0%BF%D1%80%D0%B8%D0%B7%D0%B8%D0%B2-%D0%B7%D0%B0-%D0%B7%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%BD%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D0%BE%D0%BD%D0%BD%D0%BE%D1%82%D0%BE-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D0%BC%D0%B5%D0%B6%D0%B4%D1%83-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%BA%D0%B8%D1%82%D0%B0%D0%B9-news789973.html", "text": "Партньорството в икономиката и инвестиционното сътрудничество между България и Китай имат голям потенциал за развитие и в краткосрочен план двете държави следва да предприемат конкретни стъпки за неговото реализиране. Това беше общата позиция на президента Румен Радев и на заместник-председателя на Постоянния комитет на общокитайското събрание на народните представители Цао Дзиенмин, които проведоха среща на „Дондуков“ №2, съобщават от прессекретариата на държавния глава. Цао Дзиенмин е на посещение в България за участие в Четвъртата среща на местните лидери на страните от Инициативата „16+1\", която се провежда в София и във водената от него делегация са включени представители на 15 водещи в своето развитие китайски провинции. Създаването на Глобален център за сътрудничество в София, който да проучва европейското законодателство и да оценява риска при осъществяването на инвестиционни проекти от Китай в Европейския съюз, в сътрудничество със страните от Инициативата „16+1“, също беше обсъдено на срещата. Идеята на българския президент за създаването на този център, изразена на срещата с министър-председателя Ли Къцян у нас през юли т.г., се оценява високо от китайското държавно ръководство и ще продължат консултациите за неговото осъществяване, увери Цао Дзиенмин. По думите на президента Радев със създаването на центъра ще бъдат насърчени и сътрудничеството в сферата на науката и образованието между България и Китай. Държавният глава подчерта също така, че страната ни може да предложи най-добрите условия за инвеститорите в Югоизточна Европа и призова за увеличаване на инвестициите от Китай в страната ни в областта на науката и образованието, информационните технологии и селското стопанство. „Гражданите очакват конкретни резултати от нашето сътрудничество“, заяви държавният глава и отново открои значението, което ще има откриването на пряка въздушна линия между България и Китай за увеличаване на контактите между бизнеса и стимулиране на туризма. „За България Китай е важен партньор и ние високо ценим историята, културата и традициите на вашия народ. Именно те са най-важната основа, на която се развиват нашите отношения и отличният политически диалог на всички нива“, подчерта държавният глава Румен Радев. Президентът изрази и принципната и последователна позиция на страната ни в подкрепа на политиката за „единен Китай“. „Вие насочвате сериозни усилия към развитието на двустранните отношения с Китай и нашата страна високо го оценява. В областите на търговията, инвестициите и селското стопанство са постигнати много конкретни резултати, а през миналата година стокообменът ни има ръст от 30%“, отбеляза още по време на срещата заместник-председателят на Постоянния комитет на общокитайското събрание на народните представители Цао Дзиенмин. Сподели:", "date": "2018.10.20", "title": "Румен Радев с призив  за засилване на инвестиционното сътрудничество между България и Китай"}
{"url": "https://pik.bg/%D0%B0%D0%BB%D0%BE-%D1%82%D0%B5%D0%BC%D0%B8%D0%B4%D0%B0-%D0%BB%D0%B5%D0%BA%D0%B0%D1%80%D0%BA%D0%B0-%D1%83%D0%BC%D0%B8%D1%80%D0%B0-%D1%81%D0%BB%D0%B5%D0%B4-%D0%BA%D0%BE%D0%BB%D0%B5%D0%B3%D0%B8%D0%B0%D0%BB%D0%BD%D0%B0-%D0%BD%D0%B5%D0%B1%D1%80%D0%B5%D0%B6%D0%BD%D0%BE%D1%81%D1%82-%D0%BF%D0%B5%D1%82-%D0%B3%D0%BE%D0%B4%D0%B8%D0%BD%D0%B8-%D0%BD%D1%8F%D0%BC%D0%B0-%D0%B2%D0%B8%D0%BD%D0%BE%D0%B2%D0%BD%D0%B8-%D0%B4%D0%BE%D0%BA%D0%BE%D0%B3%D0%B0-news789934.html", "text": "Когато в здравната система се допусне грешка и като пациенти се опитаме да я потърсим, влизаме в другата спирала. Тази на съдебната система и на разследването. Този материал показва какво означава да имаме проблем със съдебната система в България. Това сподели пред Нова телевизия Миролюба Бенатова, която разказа историята на Камелия. Елка Божинова от Петрич е лекар. Израждала е 1200 бебета на година и въпреки напредналата си възраст, още практикува професията, която обича. За нея последните пет години са отрицание на всичко, в което е вярвала, защото след загубата на дъщеря си Камелия е посветена да събира документи и доказателства за пропуски и грешки на нейни колеги. . Камелия Божинова е на 46 г., когато претърпява гинекологична операция в столична болница. От там излиза с хепатит, а след тежко лечение с антибиотици в друга болница й откриват левкемия. Направена й е трансплантация на костен мозък в Германия на разноски на семейството. След усложнения обаче попада в Националната хематология в София. 22 дни след терапия и след две пункции за изследване, направени през четири дни, Камелия умира. Д-р Божилова разказа, че дъщеря й е починала от белодробен отток. Според нея професорът е назначил терапия, която е била крайно неподходяща за нея. Смята, че лекарите се допуснали редица грешки. Майката и дъщерята на починалата подават жалби до полицията, Медицинския одит, Здравната каса и прокуратурата. НЗОК установява нарушения, но след две съдебно-медицински експертизи прокуратурата прекратява случая без обвинение. Не е потърсена отговорност и за установен в разследването фалшив подпис на пациента. Преди почти година Софийският градски съд приема възражението на близките на Камелия и връща случая за доразследване на прокуратурата. Съдът нарежда допълнително изясняване на обстоятелствата, констатира хаос в организацията на болницата и изисква нова медицинска експертиза. И до днес прокуратурата не се е произнесла с ново становище. На запитване от NOVA от там отговориха, че предстои произнасяне по случая – неясно кога. Сподели:", "date": "2018.10.20", "title": "АЛО, ТЕМИДА! Лекарка умира след \"колегиална\" небрежност, пет години няма виновни! Докога?!"}
{"url": "https://pik.bg/%D0%BF%D0%B0%D1%80%D0%BE-%D0%BD%D0%B8%D0%BA%D0%BE%D0%B4%D0%B8%D0%BC%D0%BE%D0%B2-%D1%81-%D0%BB%D1%8E%D0%B1%D0%BE%D0%BF%D0%B8%D1%82%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news790025.html", "text": "Най-успешният треньор в историята на ЦСКА Аспарух Никодимов говори за актуалните събития около клуба. \"Не съм казвал, че няма смисъл да се плащат парите за емблемата и активите, а че това са много излишни пари за съмнителни чужденци като Спрокел и останалите. Изиграли са по един мач, а ще приберат стотици хиляди. За мен милиони ще отидат на вятъра. Иначе е нормално служителите на клуба да си получат дължимото, тъй като те са кредитори и всъщност собственици на фалиралия клуб\", заяви Паро пред \"Меридиан мач\". \"Ясно е, че клубът е бил източван по този начин. Защо обаче не се потърси отговорност на някого? Няма ли да има разследвани, виновни? Това, което се случи на ЦСКА, може да сполети и Левски, Славия\", сигурен е Никодимов. Колкото до предстоящия двубой на \"червените\" срещу Етър Никодимов заяви: \"Не се съмнявам в победата над Етър. Сега има и еуфория, хората вече имат по-голяма вяра в техния клуб. Лесно е да се критикува отстрани Ел Маестро. Да, той допуска грешки, но те са поправими засега. Мисля, че е разбрал, че точно дербитата трябва да се взимат. Треньорът и отборът трябва да са на педали през цялото време. Ел Маестро е бил помощник на добри треньори. Когато обаче има цялата отговорност, трябва да взима светкавични решения, а не след 10-15 минути. Мисля, че негова слабост е нерешителността. Прави ми впечатление и, че във физическо отношения футболистите отпадат в края на мачовете\", смята Аспарух Никодимов. Сподели:", "date": "2018.10.20", "title": "Паро Никодимов с любопитен коментар за \"червените\""}
{"url": "https://pik.bg/%D0%BC%D1%8A%D0%BB%D0%BD%D0%B8%D1%8F-%D0%B2-%D0%BF%D0%B8%D0%BA-%D1%89%D0%B5-%D0%BB%D0%B5%D0%B5%D0%BC-%D0%BA%D1%80%D1%8A%D0%B2-%D0%B2-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-%D0%BF%D1%80%D0%B5%D0%B4-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82-%D0%BC%D0%BE%D0%B6%D0%B5-%D0%B8-%D0%B4%D0%B0-%D0%BD%D0%B0%D1%85%D0%BB%D1%83%D0%B5%D0%BC-%D0%B2%D1%8A%D1%82%D1%80%D0%B5-%D1%85%D0%B2%D0%B0-news789919.html", "text": "За тогава, през фейсбук, по обедно време - когато нормалните хора са на работа, е насрочен пореден \"протест\", този път с искане за оставката на вицепремиера Валери Симеонов. Поводът: манипулиран репортаж на \"Господари на ефира\", според който Симеонов е обидил тъй наречените \"смели майки\" на деца с увреждания. Източници на ПИК потвърдиха, че това е Първият епизод, легендиран като \"шествие на българите от чужбина\", се провали гръмовно миналия месец. Тогава в организацията бяха включени фамозни емигранти от чалгомутренския контигент като лондончанина Емил Русанов, собственик на кръчма по бреговете на Темза. Организаторите активираха и русофилски паравоенни формирования, които възнамеряваха да извършват кървав пуч, прониквайки в президентството и изисквайки от Румен Радев да обяви извънредно положение Само бързата реакция на службите за сигурност и медии като ПИК осуети погрома. Този път, в понеделник, за знаме на протеста ще се използва сантиментално-сълзливата кауза на \"смелите майки\", уж наранени от хулиганския език на Валери Симеонов. Всъщност въпросните майки палаткуват пред Народното събрание от няколко месеца и Правителството клекна пред всичките им искания, внесе в пленарна зала писания от тях и омбудсманката Мая Манолова закон, отпусна им допълнително 150 милиона лева - повече от бюджета за цялата българска култура. Въпреки това те продължават с уличното си митингуване и ежедневно се снимат с присламчилата се към тях лидерка на БСП Корнелия Нинова. Както изтече вече в медиите, предишният им протест е бил \"съпортван\" от БСП-функционера Антон Кутев и младежката организация на левицата До определени организации на червените е спуснато \"окръжно\" от \"Позитано\" да се юрнат на протеста и да скандират не само за оставката на Симеонов, но и на цялото правителство, сочат източниците на ПИК. По този начин Корнелия Нинова възнамерява да реши и вътрешнопартиен проблем - да отклони вниманието от скандалите в БСП, където част от ръководството настоява за оставката й. На сбора пред Министерския съвет ще се включат и същите паравоенни централи от русофилски тип, на пряко финансиране от Кремъл, разкриват пред медията ни хора от организацията. Нещо като римейк на погрома над парламента по Жан-Виденово време от 1997 г. Без кръв няма да стане, само така ще принудим Борисов да си тръгне, разсъждавало се на висок глас из коридорите на \"Позитано\", разкриват потресени партийни деятели. За участие в заверата е дадено \"добро\" и от Сараите в Бояна, мълви се упорито из парламента. То щяло да бъде формирано под егидата на президента Радев и щяло да включва формално надпартийни експерти, но всъщност - лоялни към \"Позитано\" и Сараите. Сподели:", "date": "2018.10.20", "title": "МЪЛНИЯ В ПИК: \"Ще леем кръв в понеделник пред Министерския съвет, може и да нахлуем вътре\", хвалят се на \"Позитано\". В Сараите редели нов кабинет. БСП БУТА БОЙКО С МАЙКИТЕ НАПРЕД"}
{"url": "https://pik.bg/%D0%BF%D1%80%D0%B5%D0%B4%D0%B8-%D0%B4%D0%B5%D1%80%D0%B1%D0%B8%D1%82%D0%BE-%D0%B2-%D1%80%D0%B0%D0%B7%D0%B3%D1%80%D0%B0%D0%B4-%D1%83%D0%B4%D0%B0%D1%80-%D0%BF%D0%BE-%D1%81%D0%B8%D0%BD%D0%B8%D1%82%D0%B5-news790027.html", "text": "Старши треньорът на \"сините\" Славиша Стоянович няма да може да разчита на бразилския ас Паулиньо за днешното гостуване на Лудогорец, съобщи БТА. Спорът тази вечер е с начален час 20:00. Бразилецът все още не е напълно възстановен от травма, която го мъчи от известно време и е оставен да почива в София. Така от групата от 20 футболисти, които определи Славиша Стоянович отпадат Богдан Вашчук (също заради травма) и Паулиньо. Другите футболисти, които няма да вземат участие поради контузии са Серджиу Буш, Ривалдиньо, Деян Иванов и Илия Димитров. Сподели:", "date": "2018.10.20", "title": "Преди дербито в Разград! Удар по \"сините\""}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B2%D0%B8%D0%B6%D0%B4%D0%B0%D0%BB%D0%B8-%D0%BB%D0%B8-%D1%81%D1%82%D0%B5-%D0%BA%D0%BE%D1%80%D0%B0%D0%B1%D0%B0-%D0%B5%D0%BD%D1%82%D1%8A%D1%80%D0%BF%D1%80%D0%B0%D0%B9%D1%81-%D0%B8-%D0%B3%D0%BE%D0%B4%D0%B7%D0%B8%D0%BB%D0%B0-%D0%BD%D0%B0-%D0%BD%D0%BE%D1%89%D0%BD%D0%BE%D1%82%D0%BE-%D0%BD%D0%B5%D0%B1%D0%B5---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%83%D0%BB%D0%BE%D0%B2%D0%B8-%D0%B8%D0%BD%D1%82%D0%B5-news790028.html", "text": "Учени от НАСА преоткриха формите на съзвездията на нощното небе, използвайки данните от космически телескоп и по този начин поставиха нов обрат във вековната практика, пише Дейли Мейл. За разлика от официалните 88 съзвездия, съставени от познати вече и разпознаваеми форми и създадени от едни от най-ярките звезди, новите съзвездия определят най-силно енергийната форма във Вселената - гама-лъчите. Космическата агенция пусна нов интерактивен уеб сайт, показващ различните видове съзвездия в небето, които разкриват всичко - от Алберт Айнщайн до кораба \"Ентърпрайс\". \"Разработването на тези неофициални видове съзвездия беше забавен начин да се подчертае едно десетилетие от нашите постижения\", каза Джули Макнери, учен от космическия център \"Годард\" на НАСА. По един или друг начин всички съзвездия от гама-лъчи имат връзка с нашата наука\", казва още тя. Според НАСА някои от героите в новите съзвездия са се появили в резултат на експеримент с гама-лъчи, който впоследствие се е объркал. Серията от нови съзвездия включва Малкият Принц, Годзила, корабът \"Ентърпрайс\" от \"Стар Трек\" и др. Огромният телескоп на НАСА изследва небето всеки ден от 2008 г. насам, като засича гама-лъчи. Те се излъчват от всякакви космически явления, включително пулсари, изригвания на Нова и супермасивни черни дупки. Сподели:", "date": "2018.10.20", "title": "УНИКАЛНО: Виждали ли сте кораба \"Ентърпрайс\" и Годзила на нощното небе - ето какво улови интерактивният сайт на НАСА (СНИМКИ)"}
