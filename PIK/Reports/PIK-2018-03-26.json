{"url": "http://pik.bg/%D1%82%D0%B8%D1%80%D0%B0%D0%B4%D0%B6%D0%B8%D1%8F-%D0%B2-%D1%88%D0%BE%D0%BA-%D0%BE%D1%82%D0%B8%D0%B4%D0%B5-%D0%B4%D0%B0-%D0%BF%D0%B8%D0%B5-%D0%B2%D0%BE%D0%B4%D0%B0-%D1%81%D0%B2%D0%B8%D1%85%D0%B0-%D0%BF%D0%B0%D1%87%D0%BA%D0%B0-%D1%81%D1%8A%D1%81-7-%D0%B1%D0%BE%D0%BD%D0%B0-%D0%BE%D1%82-%D0%BA%D0%B0%D0%BC%D0%B8%D0%BE%D0%BD%D0%B0-news738002.html", "text": "7191 лв. са били задигнати от камион, оставен за минути незаключен край пътя Каблешково-Ахелой, съобщават от Областната дирекция на МВР в Бургас. 46-годишният водач на камиона отбил до крайпътна чешма, за да си налее вода. Той дори оставил двигателя включен, но като се върнал установил, че парите, които били служебни, са изчезнали, съобщава Струма БГ. Варналията веднага алармирал полицията в Поморие за случилото се. Сподели:", "date": "2018.03.26", "title": "Тираджия в шок! Отиде да пие вода, свиха пачка със 7 бона от камиона"}
{"url": "http://pik.bg/%D1%82%D1%80%D1%8A%D0%BC%D0%BF-%D0%B4%D0%B0%D0%B4%D0%B5-%D1%80%D0%B0%D0%B7%D1%80%D0%B5%D1%88%D0%B5%D0%BD%D0%B8%D0%B5-%D0%B4%D0%B0-%D0%B8%D0%B7%D0%B3%D0%BE%D0%BD%D1%8F%D1%82-60-%D0%BF%D1%80%D0%B5%D0%B4%D0%BF%D0%BE%D0%BB%D0%B0%D0%B3%D0%B0%D0%B5%D0%BC%D0%B8-%D1%80%D1%83%D1%81%D0%BA%D0%B8-%D1%88%D0%B0%D0%BC%D0%BF%D0%B8%D0%BE%D0%BD%D0%B8-%D0%BE%D1%82-%D1%81%D0%B0%D1%89-news737991.html", "text": "Президентът на САЩ Доналд Тръмп е дал разрешение за експулсирането на 60 предполагаеми руски шпиони от страната в отговор на нападението с невропаралитичен газ срещу бившия служител на руското ГРУ Сергей Скрипал в Англия, предава \"Франс прес\". Високопоставени членове от администрацията на Тръмп съобщиха, че 48 „познати служители на разузнаването“ от руското консулство в Сиатъл и 12 други в руската мисия в ООН имат седем дни да напуснат страната. Съобщава се, че руското консулство в града ще бъде закрито. Сподели:", "date": "2018.03.26", "title": "Тръмп даде разрешение да изгонят 60 предполагаеми руски шампиони от САЩ"}
{"url": "http://pik.bg/%D0%BA%D0%BE%D0%BD%D1%82%D1%80%D0%BE%D0%BB%D1%8A%D1%82-%D0%B5-%D1%81%D1%82%D1%80%D0%BE%D0%B3-%D0%BD%D0%BE-%D0%B2%D1%81%D0%B5-%D0%BF%D0%B0%D0%BA-%D0%B8%D0%BC%D0%B0-%D0%BB%D0%B8-%D0%BF%D0%BB%D0%B0%D1%81%D1%82%D0%BC%D0%B0%D1%81%D0%B0-%D0%B2-%D0%B1%D1%83%D1%82%D0%B8%D0%BB%D0%B8%D1%80%D0%B0%D0%BD%D0%B0%D1%82%D0%B0-%D0%B2%D0%BE%D0%B4%D0%B0-news737877.html", "text": "Частици пластмаса в почти всяка бутилка вода. Това откриха учени от държавния университет в Ню Йорк след мащабно световно изследване на бутилираната минерална вода. И все пак - има ли пластмасови частици и във водата у нас? През последните дни проведохме изпитания в лаборатория, които да покажат безопасни ли са бутилките, в които производителите у нас пълнят вода, както и отделят ли вредни за здравето ни вещества пластмасовите бутилки. На лабораторни тестове в САЩ са подложени над 250 бутилки вода от 11 различни марки, закупени от 9 държави. В 93% от пробите са открити миниатюрни пластмасови частици като пропилен и найлон. При тестовете учените от университета в Ню Йорк твърдят, че откриват средно по 10 миниатюрни частици пластмаса във всеки литър изследвана вода. Всяка от тях с големина 100 микрона – колкото например е дебелината на човешкия косъм. Наши учени оспорват методологията на това проучване. Според тях вариантите да има постъпи пластмаса във водата са минимални. „Микрочастиците могат да попаднат във водата по два начина – единият е замърсяване в производството. Другият – да се отделят от вътрешната страна на бутилката , т.е. да има миграция”, твърди маркетинг мениджърът в лаборатория Емил Митев. Екипът на Нова телевизия тества 3 произволно избрани марки бутилирана вода на българския пазар. Първо,  всяка от бутилките се изпразва, след което пълни с дестилирана вода. Шестте проби от 3 марки се оставят за няколко дни при 45 градуса в термостат. Собственикът на фабрика за производство на пластмасови изделия Мирослав Каленов казва, че изходната суровина, с която работят пристига със сертификати, които доказват, че продуктът е подходящ за контакт с храни. Според Каленов, процесът на производство на бутилките се контролира стриктно на всеки етап. Затова замърсяване при производството било невъзможно. Произволни партиди от бутилките и опаковките се тестват допълнително на две години в сертифицирани лаборатории. \"Микрочастиците биха могли да попаднат във водата или със самата вода по време на транспортирането й по тръби, или ако има неспазване на технологията при самото пълнене на водата при бутилирането”, заяви Цветанка Тодорова от Браншова асоциация „Полимери”. Производителите на минерална вода обаче, също са категорични – процесът на бутилиране у нас се контролира стриктно. „Извършват се регулярни тестове в собствени и във външни акредитирани лаборатории. Контролът се извършва при източника, в процеса на бутилиране, на използваните опаковки и на готовата продукция”, казаха от АПБНБ. Засегнатите от проучването чужди компании оспорват лабораторните методи и ги определят като ненадеждни, а подадената информация  като заблуждаваща. Производителите у нас също искат нови изследвания. „Липсва методика как са определени частиците, които са намерени. Показано е, че частиците плуват вътре в течността, но не е идентифицирано каква е – дали става въпрос за пластмаса”, каза Емил Митев. А какви са резултатите от теста? \"Показа миграция, която е в допустимите норми за 3-те отделни проби. Първата – 1.73 мг/кг, за втората – 2.09 мг/кг и за третата проба – 8.75 мг/кг. И трите проби са в допустимите норми – за тези води няма опасност. Максимално допустимата норма, която е зададена е 60 мг/кг”, каза лаборант-химикът Яна Георгиева за трите произволно избрани марки вода. До този момент тестове за отделяне на частици пластмаса от бутилките във водата у нас не са правени. Контрол почти няма тъй като минералната вода още не е определена от закона като храна и не се проверява нито от здравните инспекции, нито от агенцията по храните. Засега няма доказателства, че приемането на малки частици пластмаса е вредно. Влиянието на микрочастиците върху организма ще изследва и Световната здравна организация. Само за минута в света се произвеждат един милион пластмасови бутилки, а едва 7 % от тях се рециклират в нови. Ако има частици пластмаса във водата, те вероятно не са постъпили от бутилките, а от всеобщото замърсяване с пластмасови отпадъци, попаднали в почвата, водата и въздуха – твърдят експерти. Сподели:", "date": "2018.03.26", "title": "Контролът е строг, но все пак: Има ли пластмаса в бутилираната вода? "}
{"url": "http://pik.bg/%D1%81%D0%B2%D0%B8%D0%B4%D0%B5%D1%82%D0%B5%D0%BB-%D0%BD%D0%B0-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D1%81%D1%8A%D1%81-%D0%B7%D0%B0%D0%BB%D1%8F%D1%82%D0%B0%D1%82%D0%B0-%D1%81-%D0%BA%D0%B8%D1%81%D0%B5%D0%BB%D0%B8%D0%BD%D0%B0-%D0%B6%D0%B5%D0%BD%D0%B0-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-%D1%81-%D0%BF%D0%BE%D0%B4%D0%BE%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%83%D0%B6%D0%B0%D1%81%D0%B0-news738091.html", "text": "Георги Георгиев е станал случаен свидетел на инцидента със залятата с киселина жена в столицата. Както стана ясно, 36-годишна жена бе залята с киселина на бул. „Ал. Стамболийски“, в района на читалище „Аура“, в близост до заведение. Сигналът е подаден в 21:27 часа. Жената е със сериозни изгаряния в областта на лицето, главата и тялото. По информация на Нова телевизия, пострадалата жена работи в заведението. След като заключила и си тръгнала, била пресрещната от неизвестен и залята с киселина. Все още не е ясно за какво точно химическо вещество става дума. Жената е с 24 процента изгаряния по лицето и тялото. В тежко състояние, в „Пирогов“. Георги Георгиев става случаен свидетел на ужаса и оказва първа помощ на жената. „Мъжът дебнеше около кофите – разказва пред Нова телевизия той. – Когато жената тръгна, той изскочи и я пресрещна. Чух счупване и видях, че жената бе на колене. Съблякох си якето и и дадох да се избърше с него. Мъжът успя да избяга“. Сподели:", "date": "2018.03.26", "title": "Свидетел на инцидента със залятата с киселина жена в столицата с подоробности за ужаса"}
{"url": "http://pik.bg/%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%BF%D1%8A%D1%80%D0%B6%D0%B5%D0%BD%D0%BE%D1%82%D0%BE-%D0%BC%D0%B5%D1%81%D0%BE-%D0%BD%D0%B8-%D0%B2%D1%80%D0%B5%D0%B4%D0%B8-%D0%B5%D1%82%D0%BE-%D0%BA%D0%B0%D0%BA-news737891.html", "text": "Учените отдавна знаят, че от месото под въздействието на високите температури могат да се отделят химически вещества, които провокират развитието на устойчивост към инсулин, на стрес и възпаления. Американските специалисти откриха още една заплаха, която се крие в пърженото месо, разказва \"Зее нюз\". Изследователи от Харвардския университет са измерили кръвното налягате на 103 941 души. Единственият въпрос е бил как доброволците са си готвили храната. Всички участници са консумирали говеждо и пилешко месо, както и риба. При доброволците, консумиращи над 15 порции пържено месо месечно, рискът от хипертония е със 17% по-висок от участниците, прибягващи до същото месо 4 пъти в месеца. Според изследователите това може да е свързано с особените химически съединения – хетероцикличните ароматични амини. Те се появяват в месото под въздействието на високите температури и повишават кръвното налягане. източник: Розали.ком Сподели:", "date": "2018.03.26", "title": "Предупреждение! Пърженото месо ни вреди, ето как"}
{"url": "http://pik.bg/%D0%BC%D0%B8%D1%82%D0%BA%D0%BE-%D0%BF%D0%B0%D0%B9%D0%BD%D0%B5%D1%80%D0%B0-%D0%BF%D0%BE%D0%BB%D1%8F-%D1%8E%D0%B1%D0%B8%D0%BB%D0%B5%D0%B9-%D1%81-%D1%80%D0%BE%D0%BA-%D0%B8-%D0%BA%D0%BB%D0%B0%D1%81%D0%B8%D0%BA%D0%B0-%D1%81%D0%BD%D0%B8%D0%BC%D0%BA%D0%B8-news737964.html", "text": "С рок и малко чалга музика, бурни танци, десетки наздравици и отбрани гости отпразнува 65-ия си рожден ден Митко Пайнера. Музикалният продуцент събра близки, приятели и част от изпълнителите си на пищен банкет в ресторанта си край Харманли. Трапезите се огъваха от квалитетни питиета и избрани блюда, а рожденикът вдигаше наздравица с всеки, който идваше да го поздрави. \"Аз съм щастлив човек - превърнах хобито си, музиката, в бизнес. На младини бях запален рокаджия, но не мога да пея. Ценя емоционалната музика. Аз може да харесвам рока, бих правил доста рокаджийски парчета, но ако те не се слушат от публиката, какво правим тогава? Угаждаме на себе си и дотам. Ние трябва да се съобразяваме с публиката и да изтъкваме някои неща, които бихме желали тя да хареса\", сподели Митко Димитров в навечерието на юбилея си. От неговите фолк изпълнители на купона бяха забелязани Милко Калайджиев, Теди Александрова и Мария Петрова. Освен, че изпълниха свои парчета, двете имаха честта да стоят на масата на рожденика. Трио \"Сопрано\" внесоха класически елемент в празненството с виртуозни изпълнения. Дама на вечерта на инж. Димитров беше неговата съпруга Мария, която прикова погледите с елегантен черен тоалет, пише ежедневник. Сподели:", "date": "2018.03.26", "title": "Митко Пайнера поля юбилей с рок и класика (СНИМКИ)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D1%82%D1%80%D0%B5%D0%BB%D0%B1%D0%B0-%D0%B2-%D1%81%D0%BE%D1%84%D0%B8%D1%8F---%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D1%85%D0%B0-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D0%B0-%D1%81%D1%82%D0%B5%D1%84%D0%B0%D0%BD-%D0%BA%D0%BE%D1%81%D1%82%D0%B0%D0%B4%D0%B8%D0%BD%D0%BE%D0%B2-%D0%B2-%D1%81%D1%80%D1%8A%D0%B1%D1%81%D0%BA%D0%B8-%D1%80%D0%B5%D1%81%D1%82-news738083.html", "text": "Стрелба е проехтяла преди минути на бул. \"Симеоновско шосе, съобщават столичани. Според очевидци мъж е ранен и лежи пред заведение в района. По него е било стеляно след като излязъл от заведението, но не е ясно кой е стрелецът. На място след минути са се отзовали полицаи, които са отцепили района. Свидетели съобщиха, че раненият е бизнесмен. Не е ясно все още какво е неговото състояние. Полицаите на място изчакват линейката, която все още не е пристигнала. Преди минути ПИК научи ексклузивно, че разстреляният бизнесмен е Стефан Костадинов. Той е на 46 години и по адресна регистрация се води, че живее в \"Младост\". Прострелян е пред ресторант сръбска скара в близост до зоопарка, където вечерял със свой познат, научи още ПИК. Заведението е сред популярните квартални ресторанти и често в него се събирали бизнесмени на делови вечери, тъй като било популярно със сръбската си кухня, приготвена от готвачи от западната ни съседка. Сподели:", "date": "2018.03.26", "title": "ИЗВЪНРЕДНО В ПИК! Стрелба в София - простреляха бизнесмена Стефан Костадинов в сръбски ресторант(ОБНОВЕНА)"}
{"url": "http://pik.bg/%D1%81%D1%83%D0%BF%D0%B5%D1%80-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D0%BB%D0%B5%D0%B2%D1%81%D0%BA%D0%B8-%D0%B5%D0%B9%D0%BE%D0%BB%D1%84%D1%81%D0%BE%D0%BD-news737978.html", "text": "Исландският национал Холмар Ейолфсон ще продължи да играе в Левски и през следващия сезон. Това съобщиха днес от елитния израелски Макаби Хайфа, който държи правата на централния защитник до лятото на 2021 година. Ейолфсон е със статут на преотстъпен на \"Герена\" до края на договора си с Макаби, като \"сините\" имат възможност да избират дали да продължават наема преди всеки следващ сезон. От клуба от Хайфа информираха, че от Левски ще се възползват от опцията и 27-годишният исландец остава в София и през следващата кампания, като българите ще поемат заплатата му, която според информации в израелските медии е 380 хиляди евро на сезон. Ейолфсон е твърд титуляр в състава на Делио Роси, като вече записа 19 мача с 1 асистенция след пристигането си при \"сините\" през септември, акцентира \"Гол\". Сподели:", "date": "2018.03.26", "title": "Супер новина за Левски! Ейолфсон..."}
{"url": "http://pik.bg/%D0%BF%D0%BE%D1%80%D0%BD%D0%BE%D0%B0%D0%BA%D1%82%D1%80%D0%B8%D1%81%D0%B0-%D1%82%D0%B2%D1%8A%D1%80%D0%B4%D0%B8-%D1%87%D0%B5-%D0%B5-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D0%BD%D0%B0-%D0%B7%D0%B0-%D0%B4%D0%B0-%D0%BC%D1%8A%D0%BB%D1%87%D0%B8-%D0%B7%D0%B0-%D0%B2%D1%80%D1%8A%D0%B7%D0%BA%D0%B0%D1%82%D0%B0-%D1%81%D0%B8-%D1%81-%D1%82%D1%80%D1%8A%D0%BC%D0%BF-news737864.html", "text": "Порнозвездата Сторми Даниълс заяви, че била заплашена, за да мълчи за връзката си с Доналд Тръмп. Актрисата, чието истинско име е Стефани Клифърд, заяви пред телевизия Си Би Ес, че заплахата била отправена през 2011 г. Сторми Даниълс твърди, че имала сексуална връзка с Доналд Тръмп през 2006 г. Наскоро стана известно, че дни преди президентските избори през 2016 г. адвокат на президента платил на порнозвездата 130 000 долара, за да мълчи. В началото на март порнозвездата заведе дело срещу президента, тъй като твърди, че никога не е подписвала споразумение да мълчи за интимна връзка между тях. Пред телевизия Си Би Ес тя разказа как е била заплашена, предава Нова телевизия. \"Един мъж се приближи към мен и ми каза: „Остави Тръмп на мира. Забрави тази история”. След това той се наведе към дъщеря ми и каза: „Какво хубаво момиченце. Ще е много неприятно, ако се случи нещо на майка й””, разказа Сторми Даниълс. Сподели:", "date": "2018.03.26", "title": "Порноактриса твърди, че е заплашвана, за да мълчи за връзката си с Тръмп"}
{"url": "http://pik.bg/%D0%B8%D0%BB%D0%BA%D0%BE-%D0%BF%D0%B0%D1%81%D0%BA%D0%B0%D0%BB%D0%B5%D0%B2-%D0%BE%D1%82-%D0%B1%D1%83%D1%80%D0%B3%D0%B0%D1%81%D0%BA%D0%B0%D1%82%D0%B0-%D0%BC%D0%BC%D0%B0-%D0%B1%D0%B0%D0%BD%D0%B4%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D0%B7%D0%B0-%D0%B5%D0%BA%D1%88%D1%8A%D0%BD%D0%B0-%D0%B2-%E2%80%9E%D0%B4%D0%B5%D0%B6%D0%B0-%D0%B2%D1%8E%E2%80%9D-news737896.html", "text": "24-годишният бургазлия Илко Паскалев, който през юни м.г. бе арестуван като част от страховитата ММА банда, е сред задържаните за нападението над охранител на дискотека \"Дежа Вю\", научи \"Флагман\" от изключително достоверен източник. Освен него са закопчани още Жельо Тотев, Яни Димитров и Георги Стойков. Явно най-сериозно е било участието на Яни Димитров, защото той е останал в ареста за 72 часа, докато останалите трима са освободени след изтичането на 24-часовата мярка. В момента Илко Паскалев е пуснат под гаранция. През септември м.г. Специализираният наказателен съд в София го освободи срещу 6 хил.лева. Не е изключено предвид замесването на името му в този случай, да се поиска промяна на мярката му за неотклонение и той да се върне зад решетките. Сподели:", "date": "2018.03.26", "title": " Илко Паскалев от бургаската ММА банда, арестуван за екшъна в „Дежа вю”"}
{"url": "http://pik.bg/%D1%82%D0%B5%D0%BC%D0%B8%D0%B4%D0%B0-5-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D1%82%D1%80%D0%B8%D0%BC%D0%B0-%D0%BC%D1%8A%D1%80%D1%82%D0%B2%D0%B8-%D0%B4%D1%83%D1%88%D0%B8-%D0%B8-%D1%87%D0%B5%D1%82%D0%B8%D1%80%D0%B8-%D0%B4%D0%B5%D1%86%D0%B0-%D0%BE%D1%81%D1%82%D0%B0%D0%B2%D0%B5%D0%BD%D0%B8-%D1%81%D0%B8%D1%80%D0%B0%D1%86%D0%B8-news737894.html", "text": "Върховният касационен съд намали от 6 на 5 години присъдата на Любомир Трайков, който през 2016 г. уби трима души при катастрофа в Пловдив. На 18 ноември 2016 г. 26-годишният  тогаваТрайков, син на известен пловдивски бизнесмен, помете с \"Ауди А7\" друга кола - \"Пежо 405\". На място загинаха 46-годишният шофьор Атанас Ламджиев и 44-годишната Виолета Стоянова, които оставиха 4 деца сирачета. Дни по-късно в болница почина и 23-годишната Полина Караиванова, която седяла на задната седалка на автомобила. През март м.г. Трайков беше признат за виновен от Окръжния съд в Пловдив, но тогава му беше наложена присъда от 6 години затвор, която, заради изискването при съкратен съдебен процес, беше намалена с една трета - на 4 г. лишаване от свобода. Апелативният съд в Пловдив обаче увеличи наказанието на младия мъж на 9 години затвор или след намаляването заради бързата процедура - 6 години. Делото пред тричленния състав на ВКС бе образувано по касационни жалби на подсъдимия и на частните обвинители, съобщиха от пресслужбата на съда. Върховните магистрати постановиха присъдата на Любомир Трайков да бъде намалена от 6 на 5 години затвор, като решението им подлежи на обжалване. Съдебният състав на ВКС приема, че наложеното от Апелативен съд – Пловдив наказание не е справедливо отмерено при посочения от въззивната инстанция баланс на смекчаващи и отегчаващи отговорността обстоятелства. Неправилно са посочени отегчаващи обстоятелства, които не съществуват или е недопустимо да се отчитат наслагващо се. „ “ – категорични са съдиите. Те обаче подчертават, че следва да се отчита и последващото поведение на дееца и проявеното разкаяние. Според съда наказанието „лишаване от свобода“ трябва да се определи на 7,5 години, като със законовата редукция (намаляване с 1/3 заради съкратеното съдебно следствие) окончателният размер трябва да е 5 години. Наказанието „лишаване от право на управление на МПС“ трябва да остане в определения от въззивната инстанция размер от 7 години, като в този си вид и двете наказания ще са напълно достатъчни, за да изпълнят заложените цели на специалната и на генералната превенция. Сподели:", "date": "2018.03.26", "title": "ТЕМИДА! 5 години затвор за трима мъртви души и четири деца оставени сираци"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%81%D0%B5-%D1%80%D0%B0%D0%B7%D0%B1%D1%80%D0%B0%D1%85%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B5%D1%80%D0%B4%D0%BE%D0%B3%D0%B0%D0%BD-%D0%B8-%D0%B5%D0%B2%D1%80%D0%BE%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B2%D1%8A%D0%B2-%D0%B2%D0%B0-news737961.html", "text": "С първи думи след срещата във Варна излизат в този час евролидерите, премиерът Бойко Борисов и турският президент Реджеп Таийп Ердоган. По-рано днес, при отпътуването си от Турция, президентът Ердоган изрази специална благодарност на министър-председателя Бойко Борисов за домакинството на срещата на върха ЕС-Турция. Двамата са имали среща на четири очи. Междувременно стана ясно, че в последния момент в срещата Турция-ЕС е включена и темата енергетика, тъй като там е пристигнала Теменужка Петкова, министър на енергетиката, а от турска страна в делегацията е бил колегата й Барат Айбарак. Ердоган заяви, че очаква решенията от срещата във Варна да активизират по-нататъшните връзки на Турция с ЕС и че ще припомни на събеседниците си, че \"вече нямаме търпение да понасяме двойния стандарт.\" Турският президент заяви, че ще поиска от европейските представители да изпълнят дадените обещания по мигрантското споразумение от 18 март 2016 г. и да се набележат конкретните стъпки, които предстои да бъдат предприети. Премиерът Борисов благодари на Туск и Юнкер за конструктивната среща във Варна - \"среща, заредена с голямо напрежение\". Събитията в света се редят в много посоки и то не конструктивни. Благодарен съм и на тримата, че се опитахме около това, което ни обединява да говорим, без да се пропусне нито една тема. И на отделната среща и на срещата с европейските лидери заявих, че, като се започне от тракийските бежанци, поставил съм и тази тема, съм поставил всички теми, каза Борисов. аде думата на Доналд Туск. За мен е изключително важно да бъда във Варна. Уважаваният приятел г-н Борисов ме покани на тази среща, за което му благодаря. Осъществих среща на четири очи с Борисов, беше една много ползотворна среща, каза Ердоган. Надявам се периодът на лошите отношения между Турция и ЕС да останат в миналото. Ние все още сме само кандидати на ЕС и искаме час по-скоро да направим тази стъпка. Обсъдихме стъпките с ЕС за подобряване на отношенията Турция-ЕС. Турция изпълнява своите ангажименти с бежанците и борбата с тероризма. Броят на бежанците в Турция стига до 4 милиона. Имаше ангажимент от ЕС за 3 млрд. евро и в нашите институции сме получили 1,8 милиарда. Надяваме се сега да получим транша от 3 милиарда. За сирийците в нашата страна ще бъдем много улеснени, ще улесниме техния живот и ще се интензифицира и нашата работа, посочи Ердоган. Във връзка с либерализирането на визовия режим на нашите граждани призовахме да се ускори работата по този въпрос. Нашите граждани не трябва да губят своето доверие в ЕС, каза още Ердоган. Имаме очаквания, които поставихме, за митническия съюз. Смятаме, че тези преговорни глави трябва да бъдат час по-скоро обсъждани, допълни турският президент. Турция се бори с терористични организации като ДАЕШ и ПКК. В операция унищожихме 3000 терористи на ДАЕШ, това допринася не само за сигурността на гражданите в Сирия, а и на цяла Европа. Очакваме силна подкрепа. Турция уважава човешките права и това се показва от народа ни, който се стече по улиците на 15 юли, когато се случи опитът за преврат, каза Ердоган. Ще бъде грешка да се изолира Турция от партньорството с Европа. Това е страна, която има с Европа трайни исторически отношения. Има и общи критични точки с общи интереси. Затова, докато Европа и ЕС продължава да подхожда по несправедлив начин, няма да се намери решение на въпросите. ЕС подкрепя някои неправомерни действия на свои членове, затова ние отправяме призив към страните от ЕС, каза още турският президент. Елате заедно в тази обща география на Балканите да работим за общото осигуряване на сигурността, елате в Сирия, Йерусалим, Афганистан.....да подсилим сътрудничеството. Елате заедно да създадем благоденстваща Европа, посочи на финала Ердоган. Още веднъж благодаря на Борисов, завърши гостът. След него думата взе Жан Клод-Юнкер. В края на срещата Борисов се извини на жителите на Варна за неудобствата и на екипите, които са работили в тежки метеорологични условия. Премиерът изказа благодарност на Ердоган, който държи на думата си и има нула мигрантски натиск към страната ни. Надявам се българите да го оценяват, защото помним, когато мигрантската вълна ни беше натиснала. Това помага и на Европа. Благодарен съм на всички колеги от Европейския съвет, които гласуваха за срещата във Варна. За освобождаването на гръцките граничари ни бе отговорено, че има независима съдебна власт в Турция. За данъците, за имотите на мюфтийствата, обезщетенията, възродителния процес, пенсиите ни на изселниците, управлението на водите, културните паметници...Но да не бъркаме лидерската среща с двустранните теми, която бе определена по брутален начин от един български политик, но няма да си разваляме сега настроението. Енергийните теми вървят също. Постигнахме целите. Споразумението продължава, следващият транш за бежанците се подсигурява. Това, което България си беше поставила като цел - да се гарантира външната граница, е изпълнено, споразумението с Турция продължава, отсече Борисов. Преди не минаваше ден по един, двама, по двама, по трима европейски премиери да не си разменят реплики, обиди. Сега се връщаме на масата на преговорите, всеки със своите претенции и мотиви. Но аз съм убеден, че този канал на диалог трябва да продължи да работи и до края на председателството ще проведем още една среща, каза още Борисов. Считам, че сме постигнали една голяма част от целта, която имаме, посочи още премиерът. На журналистически въпрос Ердоган коментира, че к По отношение на гръцките войници, Юнкер заяви, че разчитат на турското правосъдие и въпросът да се разреши преди православния Великден. Надявам се до юни да има още една среща и да чистим темите една по една, допълни премиерът и д \"Благодаря на премиера Бойко Борисов, че беше наш домакин. Миналата година на нашата среща в Брюксел ние се съгласихме за наши срещи на различни теми. По темата за бежанците ЕС и Турция остават много близки партньори. Искам да им благодаря, че са дали приют на толкова много бежанци - близо 3 млн. И полагат грижи за тях. Ние също подкрепяме тези усилия. Турция трябва да поеме по пътя на поддържане на демократичните стандарти. Турция пострада много от опита за преврат и последващите събития. Но искаме в страната да не бъдат уронвани човешките права. ЕС е готов да помогне в това отношение. Все още съществуват някои притеснения по отношение на последните действия в Егейско море, но и също така по отношение на задържане на някои граждани на ЕС. За Кипър тя има право да проучва своите ресурси. Това е важно за присъединяването на Кипър. Трябва да се постигнат добри отношения между Кипър и Турция, но и между Гърция и Турция. Дискутирахме темата за тероризма. Изразихме наши притеснения по някои действия на Анкара в Африн. Разчитаме на Турция да управлява добре своите действия. В някои области има трудности в нашите взаимоотношения. Но в други изразяваме подкрепа за продължаваме на нашето сътрудничество\", каза в изявлението си Доналд Туск. Председателят на ЕК също благодари на Бойко Борисов. \"Аз за втори път идвам във Варна. Небето беше синьо, имаше невероятна гледка към Черно море. Сега има мъгла, има дъжд. Черно море не се вижда, но знам къде се намира. Понякога ми се налагаше да ставам, да се разхождам от стаята, тази част от от срещата няма да разказвам\", призна Юнкер в първите си думи на пресконференцията. Той нарече турския народ \"велик народ, към когото изпитва голямо уважение\". \"Искаме Турция да е стратегически партньор на ЕС. Трябва да намерим разрешения на това, което ни разделя. И Турция, и ЕС правят грешка като описват различията, а не общите интереси. С Турция имаме много неща, които ни обединяват. Имаме геостратегически интереси в енергийното снабдяване. Вярвам, че първото осигуряване на газ ще дойде от Турция в Европа през 2020 г. Борбата с тероризма е съвместно задължение. Единствено обединени ще съумеем да се справим с това ужасно бедствие - тероризма. По отношение на миграцията всичко не е идеално, но споразумението, които успяхме да сключим, е ефикасно. Бежанците намаляха с 87%. Това е заслуга на Турция, която подслони мигранти, идващи от Сирия. За усилията ние й благодарим много. Що се отнася до солидарността между ЕС и Турция, резултатите са наистина видими. И чрез бежанците, които тя подслони на своя територия. Да напомня на нашите турски приятели, да няма съмнение по отношение по отношение към ЕС за тези 3 млрд. евро, които сме обещали. Нашият ангажимент към Турция ще бъде спазен. Аз съм ромнатичен, може би съм малко тъжен по отношение на Турция и ЕС. Аз подкрепям усилията на Турция да стане член на ЕС. Против съм простата идея, която е и повърхностна, понякога и демагогска, да прекратим преговорите с Турция. Аз съм гарант, че тези преговори ще продължат. С моя приятел Ердоган исках да кажа, че Турция трябва да подобри отношенията си с Кипър и Гърция. Това е гаранция за бъдещото подобряване на отношенията ни. По отношение на опита за преврат от 15 юли, не трябва да има съмнение, че това беше недопустим акт. Ние веднага излязохме с комюнике и във връзка със сложния свят, в който живеем и в този контекст беше съвсем ясно, че ние трябва да осъдим този опит за преврат. И той се отнася до опита на лица, които се опитаха вътре в Турция да обърнат процеса на демокрация. Ние не знаехме, че става опит за убийство на президента, това го научихме впоследствие. Тук ще обърна обаче внимание на задържането на някои журналисти и на двама офицери\", каза Юнкер. Той завърши изявлението си с извинението, че кракът го боли. \"Чух, че навремето Доналд и Тайпи са си били дузпи. Това, че се усмихнаха и си заговориха за миналото, е много важно. Войната за тях не е проблем. Но мирът е много важно нещо. Турция е до нас, а след нея е Сирия и Ирак\", каза Борисов. ъм настоящия момент, хората, които са напуснали териториите, се връщат по родните си места в Сирия. \"Нашата цел е да очистим тези райони от терористи. Имаме информации за тунели и болница, които са изградени за джихадистите. Ние установихме как те складират оръжие. Ние прогонваме терористите. Борбата ни с ДАЕШ, ПКК ще продължи. Докато прочистим тези територии от терористите, нашите операции ще продължат\", каза Ердоган. Сподели:", "date": "2018.03.26", "title": "ИЗВЪНРЕДНО В ПИК TV! Ето какво се разбраха Борисов, Ердоган и евролидерите на срещата във Варна! Премиерът: Целта е изпълнена! Доналд и Тайпи се усмихнаха, навремето са си били дузпи (ОБНОВЕНА)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B5%D1%82%D0%BE-%D0%BA%D1%8A%D0%B4%D0%B5-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D1%85%D0%B0-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD%D0%B0-%D1%81%D1%82%D0%B5%D1%84%D0%B0%D0%BD-%D0%BA%D0%BE%D1%81%D1%82%D0%B0%D0%B4%D0%B8%D0%BD%D0%BE%D0%B2-%D1%81%D0%BB%D0%B5%D0%B4-%D0%B2%D0%B5%D1%87%D0%B5%D1%80%D1%8F-%D1%81-%D0%BF%D1%80%D0%B8%D1%8F%D1%82%D0%B5%D0%BB---%D0%BA-news738088.html", "text": "Раненият бизнесмен Стефан Костадинов е откаран от линейка минути след стрелбата срещу него, която стана малко преди 23 часа, както съобщи ПИК, видя на място репортер на медията ни. 47-годишният мъж е в тежко състояние, но все още не е ясно дали има опасност за живота му. По първоначална информация на свидетели куршумите са засегнали крака му и той е загубил доста кръв, преди идването на линейката, когато обаче е бил в съзнание. Заради кървавите следи пред заведението, което е било пълно хора, цари ужас. В последните минути около 24 часа полицията се зае с търсенето на поемно лице, за да присъства при огледа и събирането на улики, като спираха преминаващи коли и приканваха шофьорите на помощ, съобщи репортер на ПИК. На мястото на стрелбата вече има 3 буса с криминалисти, които вече провеждат разследване и събират гилзи, съобщи репортер на ПИК. Полицаите отказват информация за състоянието на мъжа и заявиха единствено, че до момента няма яснота кой е извършителят. Ще се разпитват свидетели и ще търси мотив за престъплението. Мъжът е откаран в столичната Окръжна болница, съобщиха от \"Спешна помощ\". В лечебното заведение обаче никой не дава информация в този час. Както първо ПИК съобщи Стефан Костадинов е от кв. \"Младост\", където се води по адресна регистрация, а в заведението на бул. \"Симеоновско шосе\" е вечерял с друг мъж. По него е стреляно на излизане от ресторанта, но не е ясно откъде са дошли куршумите и никой не е забелязал стрелец (ВИЖТЕ В ОЩЕ ПО ТЕМАТА). Минути след покушението на място пристигна полиция, която огради местопрестъплението. Очевидци съобщават, че са чули няколко изстрела, но подробности не са известни до момента. Униформените разпитват свидетели и официална информация все още няма. Към момента на стрелбата минути преди 23 часа в заведението е имало много хора, които вече се разпитват от униформените. Заведението е сред популярните квартални ресторанти и често в него се събирали бизнесмени на делови вечери, тъй като било популярно със сръбската си кухня, приготвена от готвачи от западната ни съседка. Сподели:", "date": "2018.03.26", "title": "ПЪРВО В ПИК TV! Ето къде простреляха бизнесмена Стефан Костадинов след вечеря с приятел - кръв и ужас пред столичен ресторант (СНИМКИ/ОБНОВЕНА)"}
{"url": "http://pik.bg/%D0%BF%D1%83%D1%81%D0%BD%D0%B0%D1%85%D0%B0-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-77-%D1%89%D1%8A%D1%80%D0%BA%D0%B5%D0%BB%D0%B0-%D1%81%D0%BF%D0%B0%D1%81%D0%B5%D0%BD%D0%B8-%D0%BE%D1%82-%D1%81%D1%82%D1%83%D0%B4%D0%B0-%D0%B2%D0%B8%D0%B4%D0%B5%D0%BE-news738078.html", "text": "77 щъркела, които бяха спасени от студа миналата седмица на различни места в Силистренска област, днес бяха пуснати на свобода, предаде БНР. Експерти от Русенската регионална инспекция по опазване на околната среда и водите поставиха днес пръстени на щъркелите. Единият от тях обаче си има маркировка от Германия, каза Ина Малчева от Дулово. От Германия казаха, че е техен щъркела, че другият щъркел е в гнездото, чака своя партньор, допълни тя. Първо беше пуснат щъркела с чуждата маркировка. Пламен Петров от екоинспекцията в Русе. \"Птицата със счупен крак ще бъде изпратена в център за размножаване и рехабилитация на редки видове в град Стара Загора, където ще им бъде оказана медицинска помощ.\", посочи той. Сподели:", "date": "2018.03.26", "title": "Пуснаха на свобода 77 щъркела, спасени от студа (ВИДЕО)"}
{"url": "http://pik.bg/%D0%B3%D1%80%D0%B8%D1%88%D0%B0-%D0%B3%D0%B0%D0%BD%D1%87%D0%B5%D0%B2-%D0%B8-%D1%81%D1%82%D0%B0%D0%BC%D0%B5%D0%BD-%D0%B1%D0%B5%D0%BB%D1%87%D0%B5%D0%B2-%D1%81-%D0%BA%D0%BB%D1%8E%D1%87%D0%BE%D0%B2%D0%B0-%D0%BC%D0%B8%D1%81%D0%B8%D1%8F-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news738021.html", "text": "Освен с ключовите финансови въпроси в ЦСКА и със спортно-техническите и тактически умения на \"червените\", съответно - Гриша Ганчев (благодетел на клуба) и Стамен Белчев, (старши-треньор) имат по още една важна задача на \"Армията\". Включваща действията на голямата звезда в сегашния състав на ЦСКА - Фернандо Каранга. Фернандо към момента е убедителен лидер в голмайсторската листа на шампионата (22 попадения при изиграни 26 кръга) и футболист с фундаментално значение що се отнася до представянето на \"червените\". Остават 10 кръга до края на първенството. \"Армейците\" са втори във временното класиране с 3 точки пасив спрямо Лудогорец. Каранга е наказан за следващата среща на ЦСКА с Ботев в столицата и се очаква да е под пара за гостуването на \"червените\" на \"Лудогорец Арена\" в 28-ия кръг на първенството. Ексцентричният бразилец пък споделя следното: \" \". \"Информациите за мой трансфер не ми пречат. Клубът ще прецени, кое е най-доброто решение\", коментира пък Каранга относно евентуален негов трансфер. Междувременно феновете на ЦСКА избраха емблемата, която ще бъде изобразена на фланелките за клубния юбилей на 5 май. Тогава на стадион \"Васил Левски\" е предвиден и двубоят между \"червените\" и Лудогорец от Първа лига. Победител в специална анкета по случая е емблемата, която е била на екипите на \"армейския\" отбор през 1949 година с надпис ЦДНВ. \"Единствено в мача навръх рождения ни ден футболистите ще излязат на терена с екипа, който ще бъде изработен специално за юбилея. Тази емблема е първата поставена на официалните футболни екипи на ЦСКА\", пишат от клубния сайт на \"червените\", публикувайки и въпросното лого. Сподели:", "date": "2018.03.26", "title": "Гриша Ганчев и Стамен Белчев с ключова мисия на \"Армията\""}
{"url": "http://pik.bg/%D0%BE%D1%82%D0%BA%D1%80%D0%B8%D1%82%D0%B8%D0%B5-%D0%BA%D0%B0%D0%BA%D0%B2%D0%BE-%D0%BD%D0%B5-%D0%B7%D0%BD%D0%B0%D0%B5%D0%BC-%D0%B7%D0%B0-%D0%B4%D0%BE%D0%BC%D0%B0%D1%82%D0%B8%D1%82%D0%B5-news737863.html", "text": "Доматите вероятно са сред най-разпространените, обичани и популярни зеленчуци в света. Според мнозина доматите всъщност са плод, но заради страхотните им вкусови качества спорът плод или зеленчук остава на заден план. Те произхожда от Централна и Южна Америка. Любопитно е, че италианците са наложили доматите да се консумират с босилек. Това е така, защото босилекът има способността да неутрализира частично киселинността, която доматите  притежават и предизвикват при хранене. 1. Ако откъснете още неузрял домат, просто го поставете до ябълки и банани. Те отделят eтилен газ (естествен хормон на растежа), който ускорява процеса на зреене. 2. Доматите имат антисептично действие. Пресният доматен сок помага срещу възпаления или тромби в кръвта. Витамин С и бета-каротинът в доматите са отлични антиоксиданти и помагат за неутрализирането на свободните радикали, които повишават риска от развитието на рак и възпаления. 3. През XVII век във Великобритания са смятали, че доматите са отровни . Това е пордължило до XVIII век, когато доматите се превръщат в основна част от менюто на Острова. 4. Доматите са много богат източник на антиоксиданти . Тъй като основният каротиноид, органичният пигмент в доматите - ликопенът, е мастноразтворим (т.е. за за усвояването му, което става по–бавно, в храната трябва да има мазнини), е добре доматите да бъдат овкусявани със зехтин или друга полезна мазнина. 5. Ако имате замърсени медни предмети - от бижута до саксии, може да ползвайте доматен сок. Солта и киселината му помагат за премахването на медния оксид, оставяйки с ярък блясък предметите, направени от този метал. Сподели:", "date": "2018.03.26", "title": "ОТКРИТИЕ! Какво не знаем за доматите"}
{"url": "http://pik.bg/%D1%81%D0%BE%D1%84%D0%B8%D1%8F-%D0%BF%D1%80%D0%B5%D0%B7-%D0%B7%D0%B8%D0%BC%D0%B0%D1%82%D0%B0-%D0%B5%D0%BD%D1%82%D1%83%D1%81%D0%B8%D0%B0%D1%81%D1%82-%D0%BF%D1%80%D0%B5%D0%BF%D0%BB%D1%83%D0%B2%D0%B0-%D1%81-%D0%BB%D0%BE%D0%B4%D0%BA%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B0-%D1%83%D0%BB%D0%B8%D1%86%D0%B0-news737890.html", "text": "Снимки на ентусиаст, който преплува наводнена улица, се превърнаха в тотален хит в групата „Забелязано в София“. От кадрите се вижда как мъж, снабден с надуваема лодка и гребла, прекосява участъка по нетрадиционен, а може би и по единствения възможен за момента, начин. Снимката, направена в квартал „Левски“, е публикувана през почивните дни и се превърна в истинско вдъхновение за зевзеците, които често сравняваха българската столица с Венеция. „Видно е, че София активно тренира за олимпийските игри – то не бяха скиори, а сега и лодкари. Успех на спортистите!“, пише коментиращ. „За винетка не знам, ама ако го пипнат без гражданска и преглед, май няма да се заяждат, че е без жилетка“, шегува се друг столичанин. Други ентусиасти пък изработиха и колаж с мотиви от \"Титаник\". Сподели:", "date": "2018.03.26", "title": "СОФИЯ ПРЕЗ ЗИМАТА: Ентусиаст преплува с лодка столична улица "}
{"url": "http://pik.bg/%D0%B2-%D0%BD%D0%BE%D0%B2%D0%B8%D1%82%D0%B5-%D0%BB%D0%B8%D1%87%D0%BD%D0%B8-%D0%BA%D0%B0%D1%80%D1%82%D0%B8-%D1%81%D0%BB%D0%B0%D0%B3%D0%B0%D1%82-%D0%BD%D0%B8-%D1%87%D0%B8%D0%BF-%D1%81-%D0%B2%D1%82%D0%BE%D1%80%D0%BE-%D0%B5%D0%B3%D0%BD-%E2%80%93-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%BE-news737959.html", "text": "Електронен индификатор, наречен от спецовете е-ЕГН, ще се монтира в новите лични карти. Той ще осигурява достъп до база данни в интернет, до информацията на здравните и социалните служби, НАП, КАТ, областни и общински администрации. Обхватът постепенно ще се разширява. Това е една от идеите за защита на личните данни, която ще се разглежда на правителствено заседание във вторник, пише „Труд“.Справките и услугите на гише с хартиени документи няма да изчезнат поне няколко години, защото се смята, че гражданите трябва да имат време, за да свикнат с новия начин за контакт с чиновниците. Второто ЕГН ще бъде монтирано в чип, който ще съдържа още два компонента. Освен електронния идентификатор, в него ще има биометричните данни – снимка и пръстов отпечатък, а също и електронен подпис. При подаване на заявлението човек ще има право да се откаже от биометрични данни и е-ЕГН, а за електронния подпис трябва да заяви изрично, че желае. Предвижда се с електронния подпис занапред да може да се гласува по интернет. Към момента не е изяснено за какъв срок и на каква цена ще се получава е-подписа. Самият чип ще струва 1 евро или 2 лева. Най-късно до няколко месеца МВР трябва да обяви търг за нова система за документи за самоличност. Сподели:", "date": "2018.03.26", "title": "В новите лични карти: Слагат ни чип с второ ЕГН – електронно!"}
{"url": "http://pik.bg/%D1%84%D1%80%D0%B8%D0%B7%D1%8C%D0%BE%D1%80%D1%8A%D1%82-%D0%BD%D0%B0-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%B8%D0%B7%D1%80%D1%83%D1%81%D0%B8-%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D1%84%D0%B8%D0%BB%D0%B8%D0%BF-%D0%BF%D0%BB%D0%B5%D0%B9%D0%BD-news737962.html", "text": "Родният фризьор Венелин Кондаков изруси жената на топ дизайнера Филип Плейн. Нашето момче летя до Кан, където в имението на Плейн направи красавицата Морган Осман блондинка. \"Бях в Италия, когато тя ми писа и ме попита дали мога да отида и да я направя руса. Каза, че вече е правила опити за изрусяване, но станала рижава. Сподели ми, че именнo Филип Плейн я посъветвал аз да я направя руса. Стана ми много мило и веднага приех поканата\", разкрива Кондаков пред \"Телеграф\". На летището го чакала специална кола, която го отвела в имението в Кан. Те го поканили в дома си, а не в хотел. \"За мен беше наистина удоволствие да работя с Морган. Тя е американка, изключително мил и позитивен човек, освен всичко е и страшно красива жена. Очарован съм\", допълва Венелин. Самата Морган и Филип също останали очаровани от нашето момче и неговата работа, която той свършил. \"Цял ден работихме и накрая се получи уникален цвят. Тя много се хареса. Плейн също\", казва Кондаков и допълва, че лично дизайнерът му е благодарил във видеовръзка. \"Той отсъстваше и не беше в имението. Но се включи на \"Face time\" и лично ми благодари\", не крие постижението си топ коафьорът ни, който вапца и косата на Николета Лозанова. Сподели:", "date": "2018.03.26", "title": "Фризьорът на Николета изруси гаджето на Филип Плейн"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%BA%D0%BE%D0%BD%D1%84%D1%80%D0%BE%D0%BD%D1%82%D0%B0%D1%86%D0%B8%D1%8F-%D0%BD%D0%B5-%D0%B5-%D0%B6%D0%B5%D0%BB%D0%B0%D1%82%D0%B5%D0%BB%D0%BD%D0%B0-%D0%B4%D0%B0%D0%BD%D0%BE-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B5%D1%81---%D1%82%D1%83%D1%80%D1%86%D0%B8%D1%8F-%D1%81%D0%B5-%D1%81%D1%82%D0%B8%D0%B3%D0%BD%D0%B5-%D0%B4-news738074.html", "text": "Фокус Важно е въпросът с бежанския поток да бъде решен в разумна посока за Европа и за Турция. Това каза вицепремиерът и председател на Националния фронт за спасение на България Валери Симеонов пред . „Всичко може да се очаква от една такава среща. Но не е желателно да се стигне до някаква конфронтация. Лично аз бих желал да се стигне до споразумение, особено по този тежък въпрос за бежанците, с оглед на бъдещото развитие на тази бежанска криза. Защото се оказа, че тя вече не е бежанска, тя е имигрантска криза. Така че много е важно въпросът с този поток да бъде решен в разумна посока и за двете страни, говоря за Европа и за Турция. Защото България е предмостието точно на Европа. Имаме добрия пример на редица инициативи, които министър-председателят Бойко Борисов успя да реализира през последните месеци. Така че да се надяваме, да стискаме палци г-н Борисов да успее и този път да доведе нещата до положителен резултат, до успех“, каза Валери Симеонов. Той допълни, че днешният празник - Денят на Тракия е национален, и повод за гордост, защото събира, а не разделя хората. На него трябва да забравим личните си проблеми и политически пристрастия, допълни вицепремиерът. Според него този празник ни напомня, че трябва да мислим за общото и цялото, а именно за България. За Валери Симеонов неуредените въпроси за тракийските бежанци са предмет не на европейски, а на двустранните отношения. Сподели:", "date": "2018.03.26", "title": "ГОРЕЩО! Валери Симеонов: Конфронтация не е желателна! Дано на срещата ЕС - Турция се стигне до споразумение за бежанците"}
{"url": "http://pik.bg/%D0%B1%D0%BE%D0%BB%D0%BA%D0%B8-%D0%B2-%D0%BA%D1%80%D0%B0%D0%BA%D0%B0-%D0%BF%D1%80%D0%B8%D1%82%D0%B5%D1%81%D0%BD%D0%B8%D1%85%D0%B0-%D0%B6%D0%B0%D0%BD-%D0%BA%D0%BB%D0%BE%D0%B4-%D1%8E%D0%BD%D0%BA%D0%B5%D1%80-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news738081.html", "text": "Ще приключвам вече, защото ме заболя крака. Това каза по време на пресконференцията във Варна след срещата ЕС-Турция председателят на ЕК Жан Клод Юнкер. Той разчупи официозния тон като започна изказването си с това, че идва за втори път във Варна и първия път, когато е бил тук, небето е било синьо и ясно, а той е виждал морето. Сега обаче било мъгливо и мрачно и морето не се виждало, но той знаел къде е. Премиерът Бойко Борисов, президентът на Турция Редзжеп Тайип Ердоган, председателят на ЕК Жан Клод-Юнкер и председателят на Европейския съвет Доналд Туск обобщиха резултатите от срещата ЕС-Турция във Варна. Сподели:", "date": "2018.03.26", "title": "Болки в крака притесниха Жан Клод Юнкер във Варна"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D1%80%D0%B8%D0%B2%D0%BB%D0%B5%D1%87%D0%B5-%D0%BA%D0%B0%D1%82%D0%BE-%D0%BE%D0%B1%D0%B2%D0%B8%D0%BD%D1%8F%D0%B5%D0%BC-%D1%82%D1%83%D1%80%D1%87%D0%B8%D0%BD-%D0%B7%D0%B0-%D1%82%D1%80%D0%B0%D1%84%D0%B8%D0%BA-%D0%BD%D0%B0-%D0%B7%D0%BB%D0%B0%D1%82%D0%BE-%D0%B2%D1%8A%D0%B2-%D0%B2%D0%BB%D0%B0%D0%BA-news737968.html", "text": "Апелативна прокуратура-Пловдив. Окръжна прокуратура-Хасково привлече като обвиняем Бюлент Е., на 55 г., турски гражданин, за това, че пренесъл през границата на страната без знанието и разрешението на митниците стоки за търговски цели в големи размери – престъпление по чл. 242 ал.1 буква ”Д” от Наказателния кодекс.Това съобщиха от пресцентъра на На 25 март 2018 г., около 4.00 ч., на ГКПП-Капитан Андреево – гара, митнически служители, при Митница Бургас, извършили проверка на пътуващ от Република Турция за Република Румъния, през Република България, влак. В естествени кухини на едно от купетата служителите на Митница Бургас открили укрити недекларирани златни накити - гривни, синджири, колиета, пръстени, медальони и златни обеци с общо тегло 2,292 кг. В купето пътувал сам турският гражданин Бюлент Е., който признал, че накитите са поставени в купето от него. Общата стойност на недекларираните бижутата е 137 520 лева. Процесуално-следствените действия по делото продължават под ръководството на Окръжна прокуратура-Хасково. На обв. Бюлент Е. е взета мярка за неотклонение „парична гаранция“ от 5 000 лева. Сподели:", "date": "2018.03.26", "title": "Прокуратурата привлече като обвиняем турчин за трафик на злато във влак"}
{"url": "http://pik.bg/%D1%82%D1%80%D1%8A%D0%BF%D0%BA%D0%B0-%D0%B4%D0%B6%D0%B8%D0%B7%D1%8A%D1%81%D0%B0-%D1%81%D1%82%D0%B8%D1%81%D0%BA%D0%B0-%D0%BF%D0%B0%D0%BB%D1%86%D0%B8-%D1%81-%D0%B1%D0%BE%D0%B5%D1%86%D0%B0-%D0%B3%D0%B5%D0%BE%D1%80%D0%B3%D0%B8-%D0%B7%D0%B0-%D1%80%D1%83%D1%81%D0%B0%D1%82%D0%B0-%D0%B7%D0%BB%D0%B0%D1%82%D0%BA%D0%B0-%D0%BD%D0%B0-%D0%BA%D0%B0%D0%BF%D0%BA%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news738055.html", "text": "Благой Иванов - Благо Джизъса, се появи тази вечер на концерта на \"Като две капки вода\" заедно с боеца Георги, който вече е с официален статут \"годеник\" на Русата Златка. Двамата седнаха един до друг, за да гледат и подкрепят годеницата на поредната й изява. С тях беше и именитият гримьор на чалга звездите Цецо Андреев, видя репортер на ПИК. Снимки: ПИК Сензацията на сезона Златка Райкова бе ощастливена от боеца Георги Валентинов с предложение за брак пред цяла България. Това стана в навечерието на първа пролет, на 19 март, когато в смокинг с пръстен и букет ММА-боецът падна на колене на сцената и й поиска ръката. Двамата имат гореща връзка вече доста време. 32-годишната Злати и 25-годишният Георги не просто запазиха любовта си, а и я развиха. Сподели:", "date": "2018.03.26", "title": "ТРЪПКА! Джизъса стиска палци с боеца Георги за Русата Златка на \"Капките\" (СНИМКИ)"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B7%D0%B0%D1%80%D0%B0%D0%B4%D0%B8-%D0%BB%D0%BE%D1%88-%D0%BF%D1%8A%D1%82-%D0%B2%D1%8A%D0%B2-%D0%B2%D0%B5%D0%BB%D0%B8%D0%BD%D0%B3%D1%80%D0%B0%D0%B4-news738079.html", "text": "Жителите на велинградските села Абланица, Магерово и Цветино заявиха готовност за протести, предаде БНТ. Причината - липсата на асфалтов път до селата им. Хората настояват държавата да отпусне необходимата сума за изграждане на обходното трасе на Велинград, за да бъде решен и техния проблем. Заради лошия път, хората са принудени ежедневно да минават 15- километровия участък до Велинград за повече от час. Те са категорични, че започват ефективни протести ако държавата не разреши техния проблем. Поддръжката на проблемния участък е основно от хора в кметство Абланица, заяви кметът Гълъбин Мечкарски. От общината вече са разработили проект за изграждането на околовръстен път на Велинград. Той ще изкара трафика на тежкотоварните автомобили от централната част на курорта и ще разреши проблема на селата. Прогнозната стойност на проекта възлиза на близо   20 милиона лева. И хората са категорични, че вече очакват конкретни действия, а не само обещания. В противен случай започват протести. Сподели:", "date": "2018.03.26", "title": "Протести заради лош път във Велинград"}
{"url": "http://pik.bg/%D0%BE%D0%BC%D0%B1%D1%83%D0%B4%D1%81%D0%BC%D0%B0%D0%BD%D1%8A%D1%82-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D0%BA%D0%BE%D0%BD%D1%86%D0%B5%D0%BF%D1%86%D0%B8%D1%8F-%D0%BD%D0%B0-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%BB%D0%B8%D1%87%D0%BD%D0%B8%D1%8F-%D1%84%D0%B0%D0%BB%D0%B8%D1%82-%D0%B8-%D0%B2%D0%B5%D1%87%D0%BD%D0%B8%D1%8F-%D0%B4%D0%BB%D1%8A%D0%B6-news737972.html", "text": "Омбудсманът Мая Манолова и фондация „Български институт за правни инициативи“ организират съвместен форум на тема Уредба на фалита на физически лица в Република България – възможности и перспективи“. Събитието ще се състои утре от 9.30 часа в Представителството на Европейската комисия в България. Експерти, магистрати и представители на институциите ще дискутират проблемите, последиците и възможностите за нормативна уредба на личния фалит. Омбудсманът Мая Манолова ще представи концепцията за новия законопроект за несъстоятелност на физическите лица. България е единствената държава в Европейския съюз, която няма законодателна уредба за личния фалит, а същевременно се наражда в топ 4 по лоши кредити в Европа. Социологическа агенция „Глобал Метрикс“ ще оповести резултатите от първото национално  изследване по въпросите на личния фалит Съдия Елизабет Стонг от Съда по несъстоятелността в Бруклин, Ню Йорк,  ще сподели американския опит по темата. Във форума са поканени да участват министърът на правосъдието Цецка Цачева, министърът на финансите Владислав Горанов, народни представители, евродепутати, магистрати и експерти, представители на Конституционния съд, на Висшия съдебен съвет, на синдикатите, работодателските, съсловните и граждански организации и др. Сподели:", "date": "2018.03.26", "title": "Омбудсманът Мая Манолова представя концепция на законопроект за личния фалит и \"вечния длъжник\""}
{"url": "http://pik.bg/1700-%D0%B4%D1%83%D1%88%D0%B8-%D1%80%D0%B0%D0%B7%D0%B3%D0%BB%D0%B5%D0%B4%D0%B0%D1%85%D0%B0-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D1%82%D0%B8%D1%82%D0%B5%D1%82-%D0%B2-%D0%B4%D0%B5%D0%BD%D1%8F-%D0%BD%D0%B0-%D0%BE%D1%82%D0%B2%D0%BE%D1%80%D0%B5%D0%BD%D0%B8%D1%82%D0%B5-%D0%B2%D1%80%D0%B0%D1%82%D0%B8-news737977.html", "text": "Над 1 700 души тази година успяха да разгледат учебните бази и да бъдат част от специално подготвената програма в Медицински университет - Варна, съобщиха от пресцентъра на учебното заведение. Учениците се запознаха със специалностите и учебните програми във факултетите по медицина, дентална медицина, фармация, обществено здравеопазване и в Медицински колеж. На входа на университета посетителите бяха посрещнати от холограмен промоутър - последна дума на техниката, който ги въвеждаше във възможностите, които предлага академичният живот. Представители на Студентски съвет развеждаха учениците сред различните пунктове в сградите и отговаряха на въпросите им. Кандидат-студентите наблюдаваха електронно обучение във виртуална класна стая, лабораторни експерименти, демонстрации на 3D маса за образна диагностика и компютърни томографии. За първи път бе представена и холограмна пирамида за анатомични реконструкции и бяха извършени опити в залите за виртуална микроскопия. Посетителите разгледаха и възможностите, които университетът предлага за спортен и културен живот, както и филмите на университетската телевизия MU-Vi.Tv. Силно впечатлени те останаха и от обновения музей, събрал най-богатата анатомична сбирка в страната, представянето на учебната платформа Blackboard и симулационния софтуер за физиологични експерименти и изследвания. Във Факултета по дентална медицина се извършваха профилактични прегледи по желание на посетителите, а във Фармация учениците можеха да наблюдават демонстрации по приготвяне на лекарства в университетската аптека, както и извличане на лечебни вещества от медицински растения. На сериозен интерес от страна на посетителите се радваха и Филиалите на Медицински университет - Варна в градовете Сливен, Шумен и Велико Търново. Над 100 гости посрещнаха студентите, които с помощта на своите преподаватели демонстрираха различни медицински манипулации и процедури. Тази година ръководството на Филиал Шумен предприе нов метод за популяризиране на дейността на университета. Студенти от всички специалности и курсове посетиха около 20 училища и здравни институции в градовете и селата на 3 общини, където под формата на презентации запознаха близо 600 ученици и жители с възможностите, които МУ - Варна предлага. От 3-ти април стартира подаването на документи за предварителните изпити по биология и химия за специалностите „Медицина\", „Дентална медицина\" и „Фармация\" в МУ - Варна. Освен на място в университета документи могат да се подават и онлайн в официалната страница. Предварителните изпити по биология са на 21 април, по химия на 28 април, а тези от редовната сесия съответно на 29 юни и 6 юли. На 28 март 2018 г. на сайта на МУ - Варна ще бъдат обявените и победителите от проведената регистрационна томбола с награди. Сподели:", "date": "2018.03.26", "title": "1700 души разгледаха Медицинския универститет в деня на отворените врати"}
{"url": "http://pik.bg/%D1%80%D0%B0%D0%B7%D0%B1%D0%B8%D1%85%D0%B0-%D0%B8-%D0%BE%D0%B3%D1%80%D0%B0%D0%B1%D0%B8%D1%85%D0%B0-4-%D0%BA%D0%BE%D0%BB%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2%D1%81%D0%BA%D0%B8%D1%8F-%D0%B6%D0%BA-%D1%82%D1%80%D0%B0%D0%BA%D0%B8%D1%8F-news737956.html", "text": "Четири съседни автомобила били разбити по едно и също време в жк „Тракия“ в Пловдив. По предварителни данни, в нощта срещу петък, пред жилищен блок на бул. „Асеновградско шосе“ апаши взломили прозорци на предни врати на два „Мерцедес“-а и две „БМВ“-та. От едната кола била открадната сумата от 30 лева, а от останалите не били установени липси. Авторите на посегателствата се издирват от служители на Пето РУ. Междувременно разследване стартирали и колегите им от Първо РУ по сигнал за увредени пет моторни превозни средства, паркирани на ул. „Братя Шкорпил“, съобщава \"Марица\". В неделя сутрин било установено, че „Пежо“, „Рено“, „Мерцедес“, „Фиат“ и „Шкода“ са със спукани предни и задни леви гуми. Сподели:", "date": "2018.03.26", "title": "Разбиха и ограбиха 4 коли в пловдивския жк \"Тракия\""}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B4%D0%B0-%D1%81%D0%B5-%D1%80%D0%B0%D0%B4%D0%B2%D0%B0%D0%BC%D0%B5-%D0%B8%D0%BB%D0%B8-%D0%B4%D0%B0-%D0%BF%D0%BB%D0%B0%D1%87%D0%B5%D0%BC-%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D1%81-%D0%B4%D1%80%D0%B0%D0%BC%D0%B0%D1%82%D0%B8%D1%87%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news738040.html", "text": "България победи Казахстан с 2:1 в приятелска среща. Проверката се проведе на \"Панчо Арена\" в унгарския град Фелшут. Нашите печелят след решителен гол на Бодуров в 90-ата минута и попадение на Ивелин Попов от дузпа в 23-ата минута. И второ полувреме, в което казахстанците реализираха веднъж, създадоха 3-4 чисти положения за гол, а и гредата помогна на \"трикольорите\". В петък \"лъвовете\" допуснаха поражение с 0:1 от Босна и Херцеговина. Въпросната контрола се игра на \"Лудогорец Арена\". Днес подопечните на Петър Хубчев съумяха да запишат първи успех през 2018 година. Казахстан впечатли с престижна победа над Унгария в петък вечер. Двубоят бе дебют на Станимир Стоилов начело на казахстанския представителен тим. На \"Панчо Арена\" футболистите на Мъри пък затрудниха в огромна степен играчите на Хубчев. Цветомир Панов дебютира за \"А\" - отбора ни. Родна агитка подкрепи трикольорите. Манолев в 4-ата минута пък не сполучи отблизо, изпращайки топката с глава в аут. Ивелин Попов в 23-ата минута реализира от дузпа - 1:0. Бялата точка бе посочена за нарушение срещу Манолев. До края на полувремето резултатът остана непроменен. След подновяването на играта, влезлият като резерва Тунгишбаев в 55-ата минута матира защитата ни за 1:1. Преди това в рамките на само 10 минути Еркебулан Тунгишбаев участва в още 2 изключително опасни атаки, като в едната от ситуациите гредата помогна на \"лъвовете\". Тактическото хрумване на Стоилов с появата на Еркебулан на терена, даде резултат за казахстанския тим. Прави впечатление, че след появата на определен брой резерви, подопечните на Станимир Стоилов се представиха много агресивно на терена и пресираха непрестанно отбора ни. До края на проверката играчите на Мъри създадоха още няколко опасности, но нямаха шанс пред гола. Така се стигна до 90-ата минута, когато Бодуров отбеляза с глава, след центриране от фаул на Делев, и донесе победата на \"лъвовете\" - 2:1. Въпреки успеха на Хубчев и компания, трябва да се отбележи, че казахстанците категорично надиграха представителния ни състав през второто полувреме. : Пламен Илиев, Страхил Попов, Николай Бодуров, Васил Божиков, Цветомир Панов, Георги Костадинов, Симеон Славчев, Станислав Манолев, Ивелин Попов, Георги Миланов, Спас Делев 12. Владимир Плотников, 2. Сергей Малий, 4. Йевгений Постников, 5. Исламбек Куат, 9. Бауиржан Исламхан, 10. Бактиор Зайнутдинов, 11. Йеркебулан Сейдахмет, 14. Роман Муртазайев, 16. Гафуржан Суюмбайев, 20. Сергей Кижниченков, 21. Абзал Бейсебек Сподели:", "date": "2018.03.26", "title": "ИЗВЪНРЕДНО! Да се радваме или да плачем? \"Лъвовете\" с драматична победа (ОБНОВЕНА)"}
{"url": "http://pik.bg/%D0%BD%D0%B0%D0%BF-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0-%D0%B1%D0%B5%D0%BD%D0%B7%D0%B8%D0%BD%D0%BE%D1%81%D1%82%D0%B0%D0%BD%D1%86%D0%B8%D0%B8-%D0%B7%D0%B0-%D1%83%D0%BA%D1%80%D0%B8%D0%B2%D0%B0%D0%BD%D0%B5-%D0%BD%D0%B0-%D0%BE%D0%B1%D0%BE%D1%80%D0%BE%D1%82-news737939.html", "text": "Инспектори на НАП и Български институт по метрология проверяват бензиностанции за съответствие на представената от търговците блок схема на електронната система с фискална памет (ЕСФП) с действителното състояние на място. Това съобщиха от пресцентъра на НАП. Изискването за подаване на блок схемите в НАП бе въведено с промени в законодателството през миналата година. В обхвата на проверките попадат обекти, при които е налице риск от укриване на оборотите или от манипулиране на данните, получени от ЕСФП. Органите на двете агенции ще подложат на проверка и обекти, за които не са отстранени нередностите в блок схемата, както и такива, за които е наложително извършването на метрологична проверка от органите на БИМ. При установени несъответствия на блок схемите с организацията на електронните системи с фискална памет, на търговците ще бъде дадено предписание за корекция, а ако такава не бъде направена, ще бъдат налагани административни санкции, допълват от двете ведомства. От приходната агенция напомнят, че блок схемата, подписана с електронен подпис (КЕП), се подава единствено чрез електронно съобщение, подписано също с КЕП на е-адрес на териториалната дирекция на НАП по местонахождение на обекта. В случай на упълномощаване, в електронното съобщение се прилага и електронно подписано пълномощно. Сподели:", "date": "2018.03.26", "title": "НАП проверява бензиностанции за укриване на оборот"}
{"url": "http://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B5%D1%82%D0%BE-%D0%BA%D0%BE%D1%8F-%D0%B4%D0%B8%D0%B7%D0%B0%D0%B9%D0%BD%D0%B5%D1%80%D0%BA%D0%B0-%D1%89%D0%B5-%D1%83%D1%88%D0%B8%D0%B5-%D1%81%D0%B2%D0%B0%D1%82%D0%B1%D0%B5%D0%BD%D0%B0%D1%82%D0%B0-%D1%80%D0%BE%D0%BA%D0%BB%D1%8F-%D0%BD%D0%B0-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-news738008.html", "text": "Виктория Бекъм е на път да постигне най-големия си успех като дизайнер. Бъдещата съпруга на принц Хари - Меган Маркъл, намекна, че футболната половинка ще ушие сватбената ѝ рокля. Актрисата сподели, че двете с Виктория са станали приятелки. Запознала ги Кейт Мидълтън, която също е близка с жената на Дейвид Бекъм. Меган вече се появи в тоалети на Виктория. Тя направи това при посещението си в Шотландия заедно с Хари. Освен това футболната съпруга дава съвети на Меган за това кои салони за красота да посещава в Лондон, пише ежедневник. Сподели:", "date": "2018.03.26", "title": "ИЗНЕНАДА! Ето коя дизайнерка ще ушие сватбената рокля на Меган Маркъл"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BB%D0%B8%D0%B1%D0%B5-%D0%B2-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BA%D0%BB%D0%BE%D0%B4-%D0%BC%D0%BE%D1%80%D0%B0%D0%B5%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D1%81-%D0%BE%D1%81%D0%BD%D0%BE%D0%B2%D0%BD%D0%B0-%D0%B7%D0%B0%D1%81%D0%BB%D1%83%D0%B3%D0%B0-%D0%BF%D1%80%D0%B8-%D0%BF%D1%80%D0%BE%D0%BC-news738080.html", "text": "Шефът на комисията Либе в Европарламента Клод Мораес коментира ключовата среща с участието на Цветан Цветанов, където се взе много важно решение за Европол и контролът над него. Тази среща беше не само важна, тя беше историческа. Заедно с г-н Цветан Цветанов, председател на Комисията по вътрешен ред във вашето Народно събрание успяхме за пръв път да направим така, че да има национален контрол върху Европол. За българското председателство на Съвета на Европейския съюз, г-н Цветанов и всички работещи по тази тема – те направиха това да се случи. Това е много знаково. Защо е важно? Защото Европол е сред най-важните агенции на ЕС. Бори се с организираната престъпност, противопоставяйки се на престъпните опасности, които застрашават хората, но също и на тероризма,заплахите в интернет. Все неща, които намират опасни сега за Европейския съюз. Затова се нуждаем от агенция, която е добре управлявана, добре финансирана, но също се е концентрирала върху тези заплахи. Не само на Западните балкани, но и да прави необходимите връзки с всички държави в Европа. За българското европредседателство, за българското правителство това е наистина голям успех. В европейския парламент работихме в тясно сътрудничество с българското правителство, за да се случи тази регулация на Европол\", коментира Морес, цитиран от \"Европа тв\".. \"Обединеното кралство е голям източник на информация и службите му съдействат отлично на останалите. Но разбира се, не всички данни идват оттам. Ние ще продължим да обменяме информация помежду си, но на различна база. Мисля, че хората искат да видят ситуация, при която и Европейския съюз, и Великобритания печелят. Това обаче трябва да стане по коректния начин. Знам, че България е много отворена към тази идея, но просто трябва да се случи по правилния начин, най-малкото защото Обединеното кралство няма да е част от Съюза. Имаме обаче добри насоки какво да правим. Спомняте си за какво говорихме тук – сигурност, антитероризъм, организирана престъпност. Тероризмът няма граници, затова трябва да сме сигурни, че дори държавата да не е в ЕС имаме ползотворни взаимоотношения. Виждате колко лесно се взе такова важно решение за Европол. Начинът, по който е организиране европредседателството ви е отличен. Много добра среща за Европол. За европредседателството – успявате да повдигнете въпроса за Западните Балкани, как Европол може да помогне. Ключовото с Европол е не само той по себе си, но комуникацията му с отделните държави в Западните Балкани и да ги предпазва. Това е ключовият момент. Мисля, че българското председателство помага много на европейския парламент както и на правителствата на всички държави да работят по тези проблеми. Трябва да бъдем оптимисти\", коментира още Морес.. Сподели:", "date": "2018.03.26", "title": "Шефът на комисията ЛИБЕ в Европарламента Клод Мораес: България е с основна заслуга при промените върху контрола на Европол"}
{"url": "http://pik.bg/%D0%B4%D0%BE%D0%B1%D1%80%D0%B0-%D0%BD%D0%BE%D0%B2%D0%B8%D0%BD%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%BE%D1%82-%D0%B2%D0%BC%D0%B0-%D1%81%D0%BF%D0%B0%D1%81%D0%B8%D1%85%D0%B0-%D0%BC%D1%8A%D0%B6-%D1%81-%D1%80%D1%8F%D0%B4%D1%8A%D0%BA-%D1%82%D1%83%D0%BC%D0%BE%D1%80-%D1%81%D0%BD%D0%B8%D0%BC%D0%BA%D0%B8-news737867.html", "text": "Специалисти от Клиниката по чернодробно-панкреатична и трансплантационна хирургия на Военномедицинска академия спасиха 62-годишен мъж с рядък тумор, съобщиха от пресцентъра на лечебното заведение. Поредната изключително сложна оперативна интервенция бе извършена през миналата седмица от екипа на проф. Никола Владов на пациент с тумор на долна празна вена. След тотално изключване на черния дроб от кръвообращението за около 50 минути бе резециран ретрохепаталният сегмент на \"вена кава\" между бъбречните и чернодробните вени, като същият бе заместен с изкуствен графт с дължина 12 см. Възстановяването на пациента протича нормално и предстои да бъде изписан. Сподели:", "date": "2018.03.26", "title": "ДОБРА НОВИНА! Специалисти от ВМА спасиха мъж с рядък тумор (СНИМКИ)"}
{"url": "http://pik.bg/%D0%BE%D0%B1%D1%80%D0%B0%D1%85%D0%B0-%D1%86%D1%8A%D1%80%D0%BA%D0%B2%D0%B0-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news738043.html", "text": "Пореден нагъл обир на църква, разследва полицията. Този път обект на безкруполните обирджии е бил митрополитският храм „Свети Николай“ във Враца. Крадците са влезли с взлом в храма, за да го ограбят в нощта срещу Благовещение, пише \"Монитор\". Когато в 7,30 часа сутринта клисарката отишла на работа, тя видяла входната врата разбита и се обадила на спешния телефон 112. Пред полицаите жената обяснила, че е заключила църквата в 17 часа предишния ден. При проверката било установено, че крадецът е проникнал в пангара и е задигнал оставените в чекмеджето 30 лева от продажба на свещи. Той отмъкнал и кутията с даренията, която била прибрана в един от шкафовете. Не е ясно обаче каква сума е имало в нея, защото парите не били преброени. Сподели:", "date": "2018.03.26", "title": "Обраха църква във Враца"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B0%D0%BD%D0%B4%D1%80%D0%B5%D0%B9-%D0%BA%D0%BE%D0%B2%D0%B0%D1%87%D0%B5%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%BF%D1%80%D0%B5%D0%B4%D0%B8-%D1%81%D1%80%D0%B5%D1%89%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news737794.html", "text": "Риториката между Европейския съюз и Турция миналата година беше катастрофа. Това не бива да се повтаря, каза пред БТВ евродепутатът от ЕНП/ГЕРБ. \"Ние сме съсед с Турция и трябва да имаме добри отношения с тази страна. Ние сме си взаимно нужни, добави Ковачев. Големият проблем на Европа е, че на дела нямаме обща външна политика. Ако не сме лицемери, в нашата визия за Европа трябва да имаме силна външна политика и да не се ангажираме само с хуманитарна помощ, а да се чува нашият глас\", заяви евродепутатът. \"За бежанците, които са на територията на Турция, имаме единно мнение, че трябва да останат на територията на Турция, докато приключи войната в Сирия и да участват във възстановяването на родината си\", посочи Андрей Ковачев. По думите му за Македония ще бъде катастрофа, ако не се стигне до някакво решение за името й до края на май месец. Ако иска да стане част от Европейския съюз и НАТО, Македония няма как да се съгласи на някаква промяна на името, добави евродепутатът. Той съобщи, че се водят преговори за признаване на българска общност в Косово, като в момента върви и подписка. Сподели:", "date": "2018.03.26", "title": "ЕКСКЛУЗИВНО! Андрей Ковачев с горещ коментар преди срещата във Варна"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%B5%D1%80%D0%B4%D0%BE%D0%B3%D0%B0%D0%BD-%D0%B8-%D1%82%D1%83%D1%81%D0%BA-%D1%87%D0%B0%D0%BA%D0%B0%D1%82-%D1%8E%D0%BD%D0%BA%D0%B5%D1%80-%D0%B2-%D0%B5%D0%B2%D0%BA%D1%81%D0%B8%D0%BD%D0%BE%D0%B3%D1%80%D0%B0%D0%B4-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D1%81%D0%BD%D0%B8%D0%BC%D0%BA%D0%B8-news737960.html", "text": "Председателят на Европейския съвет Доналд Туск, премиерът Бойко Борисов и турският президент Ердоган очакват последния гост в резиденция \"Евксиноград\" - председателят на Европейската комисия Жан-Клод Юнкер, за срещата на върха, организирана и домакинствана от премиера Борисов. Двамата лидери на ЕС ще разговарят с Ердоган за бъдещите отношения между ЕС и Турция. Преди срещата на върха Ердоган обяви, че чренството в ЕС е стратегическа цел за Турция. Този въпрос е основната тема на срещата в контекста на бежанската криза от Близкия изток и мигрантските потоци, които турският президент заплашва да пусне към Европа, ако не е доволен от срещата. Преди пристигането на Юнкер Борисов разговаря първо с Туск на двустранна среща, а после и с Ердоган. Сподели:", "date": "2018.03.26", "title": "ПЪРВО В ПИК TV! Борисов, Ердоган и Туск чакат Юнкер в Евксиноград (ОБНОВЕНА/СНИМКИ)"}
{"url": "http://pik.bg/%D1%85%D1%80%D0%B0%D0%BD%D0%B8-%D0%BF%D1%8A%D0%BB%D0%BD%D0%B8-%D1%81-%D0%BA%D0%B0%D0%BB%D1%86%D0%B8%D0%B8-%D1%82%D0%BE%D0%BF%D1%8F%D1%82-%D0%BC%D0%B0%D0%B7%D0%BD%D0%B8%D0%BD%D0%B8%D1%82%D0%B5-news737860.html", "text": "Калцият е минерал, който сме свикнали да свързваме предимно с важността му за изграждането на костното вещество. Той обаче има и друго много полезно свойство – да топи мазнините. Изследователи са открили, че храните, богати на калций, помагат в разграждането на мастната тъкан. Диетата, включваща предимно продукти, съдържащи големи количества калций, не само допринася за топенето на мазнините, но и за нормализирането на холестерола, кръвното налягане, нивата на кръвната захар, както и потискането на апетита. Кои са богатите на калций храни, които експертите препоръчват в борбата с килограмите? Твърдите сирена като пармезана и пекориното са изключително наситени с калций. В само 30 грама пармезан се съдържат невероятните 30% от дневната нужда на организма от калций. Сусамовото семе се нарежда на второ място по богатство на калций след твърдите сирена. В 30 грама сусам се съдържат 160 калории и 28% от необходимото за деня количество калций. Бок чой е зеленчук от семейството на зелето. Родината му е Китай. Наподобява много китайското зеле, но има своите специфични особености. В една чаша бок чой се съдържат 16% от необходимите количества калций за денонощие. Освен това е много беден на калории – само 20 за една чаша. Сусамовият тахан е богат на калций. Само 2 супени лъжици носят около 12% от нужното за деня. 30 грама крема сирене на ден носи приблизително 10% калций на организма. Една чаша кейл доставя на организма 9% от необходимия калций. Бадемите помагат за намаляването на холестерола. Добавяйте ги към салатите си като преди това ги накисвате. Около 22 бадема (170 калории) носят на тялото 8% от нужния калций, пише Dunavmost.com Една чаша броколи, съдържащи едва 55 калории, доставят около 6% от калция за деня. Въпреки че спанакът е сред най-често посочваните като добри източници на калций, той не може да се мери с пармезана и сусама. Въпреки това е много полезен, тъй като цели 2 чаши пресен спанак съдържат едва 14 калории, а доставят приблизително 6% от дневния калций. Спанакът е полезен и защото понижава риска от рак, намалява кръвното налягане, кръвната захар. , сирене Пекорино Бок чой Тахан Крема сирене Кейл и Броколи Сподели:", "date": "2018.03.26", "title": "Храни пълни с калции топят мазнините"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B0%D0%B4%D1%8A%D1%82-%D0%B2-%D0%BA%D0%B5%D0%BC%D0%B5%D1%80%D0%BE%D0%B2%D0%BE-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D0%BE%D0%B1%D0%B0%D0%B6%D0%B4%D0%B0%D0%BD%D0%B5-%D0%BE%D1%82-%D0%B3%D0%BE%D1%80%D1%8F%D1%89%D0%B8%D1%8F-%D0%BC%D0%BE%D0%BB-%D0%BA%D0%B0%D0%B6%D0%B5%D1%82%D0%B5-%D0%BD%D0%B0-%D0%BC%D0%B0%D0%BC%D0%B0-%D1%87%D0%B5-news737873.html", "text": "Много от жертвите на пожара, избухнал в мол в Кемерово, са деца. Деца, останали зад заключените врати на един от киносалоните. Изпадналите в шок ученици започнали да звънят на близките си и да се сбогуват с тях. Такъв е случаят с 12-годишната Вика, разказва \"КП\". Лелята на момиченцето споделя ужаса, който е преживяла, чувайки Вика за последен път. \"В 16,11 ч., веднага след избухването на пожара, ми звънна моята племенница Вика: Каза ми, че гори всичко, а вратите на киносалона са блокирани: \"Не мога да изляза, не мога да дишам\". \"Казах й: \"Вика, сваляй всичко от себе си, запуши си носа с дрехите\", а тя ми отвърна: \"Кажи на мама, че я обичах, кажи на всички, че ги обичах\", след което връзката прекъсна. Сега звъня непрекъснато, телефонът й дава свободно, но никой не вдига\", разказва потресената жена. До момента официалната информация е, че в адския пожар, станал вчера в 15 ч. местно време в търговския център 64 души, 16 се водят за безследно изчезнали. По неофициална информация загиналите вероятно са повече. В болница са постъпили 48 души като 36 от тях вече са изписани. За самоличността на загиналите няма официална информация. 19 тела са доставени за ДНК експертиза. Повечето от жертвите са намерени в трите киносалона, разположени на четвъртия и последния етаж на мола, откъдето е започнал и пожарът. Огнеборците успяват да стигнат до там едва вечерта на 25 март. Оказва се, че в сградата не се е задействала пожарната сигнализация, затова пожарникарите узнали за инцидента от работещи в търговския център и други посетители, успели да се спасят. Версиите за огнения ад са: умишлен палеж или случайно възпламеняване. В първите часове след пожара стана известно, че пламъците са тръгнали най-вероятно от детска игрална зала, намираща се до един от киносалоните. Зам.-губернаторът на Кемеровска област Владимир Чернов заяви, че е възможно някое от децата да е подпалило батута, на който са се забавлявали. Както съобщава телеграм-каналът «Маш», аниматор, работещ в мола, е разказал, че причина за пожара е можело да станат и свещи, запалени за детски празник. Разглежда се и друга версия - неизправна електромрежа. Спасители коментират, че помещенията на търговския център са били облицовани с пластмасови и изолиращи елементи, които при възпламеняване отделят отровен дим. \"Четири вдишвания и смърт\", казват спасителите. Най-последните данни засега сочат, че са открити живи петима души, обявени за безследно изчезнали. \"Зимняя вишна\" в Кемерово, са загинали Сподели:", "date": "2018.03.26", "title": "ПЪРВО В ПИК! АДЪТ В КЕМЕРОВО! Момиченце с последно обаждане от горящия мол: Кажете на мама, че я обичах! (ВИДЕО) "}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2-%D0%BE%D1%82%D0%B2%D0%B0%D1%80%D1%8F-%D0%B4%D0%B2%D0%B5-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B8-%D0%BF%D0%BE%D1%80%D1%8A%D1%87%D0%BA%D0%B8-%D0%B7%D0%B0-%D0%B1%D0%BB%D0%B8%D0%B7%D0%BE-30-000-000-%D0%BB%D0%B5%D0%B2%D0%B0-news737928.html", "text": "осъществят подобряване на градската среда по ОП \"Региони в растеж\" Пловдив отваря две обществени поръчки за близо 30 000 000 лева през седмицата. В сряда (28 март), стават известни фирмите, желаещи да срещу 17 820 844 (без ДДС). Ден по-късно пък ще станат ясни и фирмите, подали документи за големия ремонт на площад 'Централен\" - поръчката е за 10 250 000 лева (без ДДС), предава още \"Пловдив24\". И двете поръчки се забавиха сериозно заради обжалвания от Анка от Антоново, станала печално известна в Пловдив като овчарката Анка. Моделът й на поведения при всички обжалвания бе един и същ - възражения срещу разяснение с искане за спиране на процедурата. Сподели:", "date": "2018.03.26", "title": "Пловдив отваря две обществени поръчки за близо 30 000 000 лева"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-5-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D1%81%D0%B8%D0%BD-%D0%BD%D0%B0-%D0%B1%D0%B8%D0%B2%D1%88%D0%B8%D1%8F-%D0%B2%D1%80%D0%B0%D1%82%D0%B0%D1%80-%D0%BD%D0%B0-%D1%80%D0%B5%D0%B0%D0%BB-%D0%B8-%D0%B8%D1%81%D0%BF%D0%B0%D0%BD%D0%B8%D1%8F-%D1%81%D0%B0%D0%BD%D1%82%D1%8F%D0%B3%D0%BE-%D0%BA%D0%B0%D0%BD%D0%B8%D1%81%D0%B0%D1%80%D0%B5%D1%81-news737934.html", "text": "Ужасяваща новина застигна бившия вратар на Валенсия, Селта, Реал (Мадрид) и националния отбор - Сантяго Канисарес. Синът на бившия футболист - Санти, почина тази сутрин, след като страдаше от коварна болест. 5-годишното дете се бореше със заболяването в последната година, но за съжаление не се намери решение на проблема му. \"Моят син Санти почина. Мисля, че трябва да ви благодаря за подкрепата и обичта, която ни дадохте. Той си отиде мирно, осъзнал мисията си за петте години, в които беше с нас. #СантиШампион\", написа в социалната мрежа вратарят. Сподели:", "date": "2018.03.26", "title": "Почина 5-годишният син на бившия вратар на Реал и Испания Сантяго Канисарес"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%BA%D0%B5%D0%BC%D0%B5%D1%80%D0%BE%D0%B2%D0%BE-%D0%BF%D0%BB%D0%B0%D1%87%D0%B5-%D1%86%D1%8F%D0%BB-%D0%BF%D0%B5%D1%82%D0%B8-%D0%BA%D0%BB%D0%B0%D1%81-%D0%B8%D0%B7%D1%87%D0%B5%D0%B7%D0%BD%D0%B0%D0%BB-%D0%B1%D0%B5%D0%B7-%D1%81%D0%BB%D0%B5%D0%B4%D0%B0-%D0%B2-%D0%B3%D0%BE%D1%80%D1%8F%D1%89%D0%B8%D1%8F-%D0%BC%D0%BE%D0%BB-%D0%BC%D0%BE%D0%B6%D0%B5-%D0%B1%D0%B8-%D1%81%D0%B1%D0%BE%D0%B3%D0%BE%D0%BC-%D0%BD%D0%B0%D0%BF%D0%B8-news738026.html", "text": "Цял 5 \"А\" клас е изчезнал при пожара в Кемерово. В списъците на изчезналите, за които няма данни, в търговския център \"Зимняя вишня\" са и имената на осем деца от малкото селце Трещевский, Кемеровска област. Това са учениците от 5 \"А\" клас на местното училище  Виктория Почанкина, Вероника Понушкова, Елена , Татяна Курчевская, Сергей Манешкин, Виктория Зипунова, Анастасия и Диана . Вчера сутринта те, заедно с класния си ръководител, тръгнали на екскурзия в областния град. С пътуването учителите и родителите решили да отбележат началото на пролетната ваканция. Но пътуването се превърнало в истински кошмар. В пет часа вечерта местно време децата започнали да звънят на родителите си и да казват, че се намират в горящо кино, задъхват се и не могат да излязат от там. Както се оказало впоследствие, те отишли да гледат анимационен филм в киното, което се намира в търговския център. След избухването на пожара пътищата за изход от киното се оказали блокирани от огъня и децата през сълзи говорили по телефона, че не могат да излязат, и започнали да се сбогуват с родителите си. До момента тяхната съдба е неизвестна. Само двама не са тръгнали на екскурзията със съучениците си, разказва лелята на една от изчезналите ученички Евгения .  В момента родителите обикалят болниците с надежда зда открият децата си. От страниците на изчезналите без следа деца класът им бил задружен. \"Обичам съучениците си. С тях е много весело\", написала Вика Почанкина под направено в училището съвместно селфи. Спасена е класната ръководителка на 5 \"А\" клас, тя не била в киното по време на пожара. В този момент тя решила да се поразходи из мола. По последни данни в списъците на изчезнали има десетки, сред тях и 33 деца. Болшинството от тях се оказали буквално затапени от огнения ад в едно от кината. Вратите се оказали блокирани и децата не успели да излязат навън. Децата се опитали да се свържат с близките си. Из социалните мрежи плъзна чат на момиче със свои приятелки. \"Ние горим. Може би, сбогом...\", е успяла да напише Маша. Още едно момиче - 11-годишната Майя от , която също се оказала в огнения ад, пуснала статус: \"Това е краят\". Черникова Смирнова Низовская Оганисян Казан Сподели:", "date": "2018.03.26", "title": "ОГНЕН АД! Кемерово плаче! Цял пети клас изчезнал без следа в горящия мол! \"Може би, сбогом...\", написало момиченце в социалните мрежи"}
{"url": "http://pik.bg/%D1%80%D0%B5%D1%88%D0%B5%D0%BD%D0%B8%D0%B5%D1%82%D0%BE-%D0%B7%D0%B0-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%86%D0%B8%D1%8F-%D0%BD%D0%B0-%D0%BF%D1%83%D1%87%D0%B4%D0%B5%D0%BC%D0%BE%D0%BD-%D1%89%D0%B5-%D0%B1%D1%8A%D0%B4%D0%B5-%D0%B2%D0%B7%D0%B5%D1%82%D0%BE-%D1%81%D0%BB%D0%B5%D0%B4-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-news738025.html", "text": "TACC. Прокуратурата в германския град Шлезвиг, провинция Шлезвиг-Холщайн, е получила от Испания заповедта за арест на бившия председател на Женералитета на Каталуния. Това заяви представител на ведомството пред кореспондент на руската информационна агенция „Получихме от испанските органи заповедта за ареста му, имаме също и европейска заповед“, разкри източникът на агенцията, като същевременно уточни, че към настоящия момент Пучдемон е под стража. Решението за екстрадицията на бившия каталунски лидер, който бе отстранен от власт след едностранното обявяване на независимост на региона, ще бъде взето след Великден, който тази година западните християни отбелязват на 1 април. Сподели:", "date": "2018.03.26", "title": "Решението за екстрадиция на Пучдемон ще бъде взето след Великден"}
{"url": "http://pik.bg/%D0%B2-%D0%B1%D0%B0%D1%81%D0%BA%D0%B5%D1%82%D0%B1%D0%BE%D0%BB%D0%B0-%D1%80%D0%B5%D0%B0%D0%BB-%D1%81%D0%B8-%D1%85%D0%B0%D1%80%D0%B5%D1%81%D0%B0-%D0%BE%D1%89%D0%B5-%D0%B5%D0%B4%D0%B8%D0%BD-%D0%B1%D1%8A%D0%BB%D0%B3%D0%B0%D1%80%D0%B8%D0%BD-news738048.html", "text": "Испанският гранд Реал (Мадрид) има интерес към баскетболиста от школата на Балкан Александър Гавалюгов. 12-годишното момче е считано за един от най-талантливите български играчи в своята възраст. Александър е печелил редица отличия от български и международни турнири. Днес той бе избран за най-полезен играч на турнира от Балканската купа в Скопие, след като вкара 40 точки във финала срещу Вардар, спечелен от неговия тим. Семейството на баскетболиста за момента не иска да коментира интереса от Реал (Мадрид), пише \"Новспорт\". Както е известно в Реал Мадрид играе друг от най-добрите български играчи при подрастващите - Константин Костадинов. Сподели:", "date": "2018.03.26", "title": "В баскетбола! Реал си хареса още един българин"}
{"url": "http://pik.bg/%D1%80%D1%83%D1%81%D0%B8%D1%8F-%D0%BE%D1%82%D0%B2%D1%8A%D1%80%D0%BD%D0%B0-%D0%BD%D0%B0-%D1%83%D0%B4%D0%B0%D1%80%D0%B0-%D0%B3%D0%BE%D0%BD%D0%B5%D0%BD%D0%B5%D1%82%D0%BE-%D0%BD%D0%B0-%D0%BD%D0%B0%D1%88%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D0%BD%D1%8F%D0%BC%D0%B0-%D0%B4%D0%B0-%D0%BE%D1%81%D1%82%D0%B0%D0%BD%D0%B5-%D0%B1%D0%B5%D0%B7-%D0%BE%D1%82%D0%B3%D0%BE%D0%B2%D0%BE%D1%80-news738023.html", "text": "TACC Решението на редица страни да изгонят от пределите си руски дипломати няма да остане без отговор, Москва ще реагира на тези неприятелски стъпки. Това се казва в разпространеното в понеделник изявление от Министерството на външните работи на Руската федерация, предава . „Няма обективни и изчерпващи данни, съюзниците на Великобритания следват сляпио принципа на евроатлантическото единство в ущърб на здравия разум, нормите на цивилизационния междудържавен диалог и принципите на международното право. Само по себе си се разбира, че тези неприятелски стъпки на тази група страни няма да остане без следа и ще реагираме на тях“, става ясно от разпространения текст. Сподели:", "date": "2018.03.26", "title": "Русия отвърна на удара: Гоненето на наши дипломати няма да остане без отговор"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D0%BD%D0%BA%D0%BE%D0%B2-%D1%89%D0%B5-%D0%BD%D0%B0%D0%BF%D1%80%D0%B0%D0%B2%D0%B8-%D0%BF%D1%8A%D1%80%D0%B2%D0%B8-%D0%BA%D0%BE%D0%BF%D0%BA%D0%B8-%D0%BD%D0%B0-%D1%83%D1%87%D0%B0%D1%81%D1%82%D1%8A%D0%BA-%D0%BE%D1%82-%D1%85%D0%B5%D0%BC%D1%83%D1%81-%D0%B8-%D0%BD%D0%B0-%D1%80%D0%B5%D1%85%D0%B0%D0%B1%D0%B8%D0%BB%D0%B8%D1%82%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BE%D0%B1%D1%85%D0%BE%D0%B4%D0%BD%D0%B8-news737989.html", "text": "Утре министърът на регионалното развитие и благоустройството Николай Нанков ще даде старт на строителството на участък от АМ „Хемус“ и на рехабилитацията на обходния път на Ловеч, съобщи пресцентърът на ведомството. Символичната първа копка на дългата 9,3 км нова отсечка от магистралата ще бъде направена в 12 ч. в края на съществуващото трасе, където ще започва новият участък Ябланица – Боаза. Обектът, чието строителство се финансира от държавния бюджет, ще бъде изграден от консорциум „ХВП Ябланица“ ДЗЗД. В 14 ч., на обходния път на гр. Ловеч, при разклона за село Горан, ще се проведе церемонията, с която ще се постави началото на рехабилитацията на 9 км от второкласния път Плевен – Ловеч и 400-метровия тунел на околовръстното на областния град. Проектът се финансира по ОП „Региони в растеж“ 2014-2020 г. чрез Европейския фонд за регионално развитие и националния бюджет. Строително-монтажните работи по него ще бъдат изпълнени от „РЕГИОНАЛНИ ПЪТИЩА 2017“ ДЗЗД. На събитията са поканени да присъстват заместник министър-председателят Томислав Дончев и министърът на финансите Владислав Горанов. Сподели:", "date": "2018.03.26", "title": "Министър Нанков ще направи първи копки на участък от \"Хемус\" и на рехабилитацията на обходния път на Ловеч"}
{"url": "http://pik.bg/%D0%BC%D0%BB%D0%B0%D0%B4%D0%B5%D0%B6-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D0%BA%D1%8A%D0%BC-%D0%BF%D0%BE%D0%BB%D0%B8%D1%86%D0%B0%D0%B8-%D0%BC%D0%BD%D0%BE%D0%B3%D0%BE-%D0%B1%D1%8A%D1%80%D0%B7%D0%B0%D0%BC-%D0%B5%D1%82%D0%BE-%D0%B2%D0%B8-%D0%B5%D0%B4%D0%B8%D0%BD-%D0%BF%D0%B0%D1%80%D0%B8-%D0%BF%D0%BE%D1%87%D0%B5%D1%80%D0%BF%D0%B5%D1%82%D0%B5-%D1%81%D0%B5-news737940.html", "text": "21-годишният Алекси Ас. е бил предаден на съд по бързо производство от Окръжната прокуратура във Варна за предложен и даден подкуп на полицейски служители, за да не извършат действия по служба – престъпление по член 304а от Наказателния кодекс. Само за 6 работни дни след извършване на деянието обвинителният акт срещу младежа е бил внесен в съда. На 17 март тази година 21-годишният Алекси бил спрян за проверка. На полицейските служители, които работели в района на зеленчуковата борса във Варна им направило впечатление, че автомобилът на подсъдимия рязко увеличил скоростта и дори се качил на тротоара при десен завой, след като забелязал полицейския автомобил. На кръстовището на улиците \"Под игото“ и \"Георги Пеячевич“ на червен сигнал на светофара униформените се приближили до колата на Алекси и наредили на водача да представи документите си за проверка. При направената справка в ОД на МВР се установило, че 21-годишният водач не притежава свидетелство за управление на МПС и е неправоспособен. Алекси бил уведомен, че ще му бъде съставен акт за установяване на административно нарушение. Тогава младежът почукал на стъклото на полицейския автомобил и предложил на двамата служители почерпка. Обяснил им също, че много бърза. Предложените пари били отказани. След известно време Алекси отворил задната врата на полицейския автомобил и седнал. Проврял ръката си между предните две седалки и пуснал 2 банкноти по 10 лева, 1 с номинал 20 лева и 50 евро. За случая бил уведомен оперативният дежурен на Трето РУ на МВР и срещу 21-годишния варненец било образувано бързо производство за подкуп. Ако бъде признат за виновен, подсъдимият може да получи наказание до 10 години затвор и глоба до 15 000 лева. Предстои делото срещу него да бъде насрочено за разглеждане във Варненския окръжен съд. Сподели:", "date": "2018.03.26", "title": "Младеж без книжка към полицаи: Много бързам, ето ви един пари, почерпете се"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8-%D0%B0%D0%BD%D0%B0%D0%BB%D0%B8%D0%B7%D0%B0%D1%82%D0%BE%D1%80%D0%B8-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B5%D0%B2-news737820.html", "text": "Има една пагубно низходяща тенденция в двустранните отношения.България е единственото място, където Ердоган може да отиде обезпокояване. Ако видите вчера в Брюксел имаше атака срещу турското консулство. Според мен това, което е реално да се случи е да се намалят децибелите\". Това заяви пред БНТ арабистът проф. Владимир Чуков по повод срещата на върха във Варна. \"Ситуацията е много сложа, реалистичната прогноза е да има разговор с положителна новина, а не да видим реално решение на проблема. Преговорните отношения са процес на доверие и се изисква време. Довечера би трябвало да стартира бавен процес за договаряне на компромиси\", заяви от своя страна политическия психолог проф. Антоанета Христова. По думите й това, че срещата се състои във Варна е огромно постижение за страната ни, както и темите, които ще се обсъждат. \"Никой няма да загуби авторитета си в тази ситуация, Ердоган е човек, който налага волята си, а от другата страна с мек тон по-прикрито Европа умее да налага мнението си, но Ердоган ще наложи своето\", заяви проф. Христова. Чуков припомни много важни думи на Ердоган: \"Ние никога няма да насочим нашите оръжия срещу съюзниците ни. Бежанците ги мести като пешка, когато някой му харесва, той прави отстъпки. Кюрдите напуснаха Африн, ще бъдат заместени от бежанците, които сега са в Турция, а в бъдеще това са едни сигурни гласове за него.\" \"България е на място където се прави опит за сериозен международен посредник, не всеки го може, но и е важно да имаш човек който да го изиграе, ако се случи ще бъде добре и за нас и за отсрещната страна. Но бихме могли да постигнем резултати\", допълни от своя страна проф. Христова. Сподели:", "date": "2018.03.26", "title": "ГОРЕЩА ТЕМА! Политически анализатори с ексклузивен коментар за срещата Ердоган-Борисов и евролидерите"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%81%D1%82%D1%80%D0%B0%D1%81%D1%82%D0%B8-%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B7%D0%B8%D1%82%D0%B5-%D0%BA%D0%BE%D0%BB%D1%8C%D0%BE-%D0%BA%D0%BE%D0%BB%D0%B5%D0%B2-%D0%B8-%D0%B3%D0%B5%D0%BE%D1%80%D0%B3%D0%B8-%D1%85%D0%B0%D1%80%D0%B8%D0%B7%D0%B0%D0%BD%D0%BE%D0%B2-%D0%BF%D0%BE-%D1%87%D1%83%D0%B4%D0%BE-%D0%B5%D0%B4%D0%B8%D0%BD%D0%BD%D0%B8-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B2%D1%8A%D1%80%D1%85%D0%B0-news738041.html", "text": "Срещата на върха в Евксиноград Ердоган - Турция е успех, това казаха полотолозите Кольо Колев и Георги Харизанов. Голямото събитие обедини двамата експерти в предаването \"Още от деня\" на БНТ. \"Самият факт, че срещата ще се проведе, е успех\", каза Кольо Колев. \"Тя е успех за България в международен терен. Би трябвало да накара и най-яростните опозиционери, да бъдат по-смирени\", допълни Харизанов. Двамата бяха поканени в предаването по повод годишнината от президентските избори и сравнението на резултатите от тях с изхода от парламентарния вот. \"БСП спечелиха, защото Румен Радев беше кандидат на БСП, но той не беше самата БСП\", категоричен е Кольо Колев. ГЕРБ допуснали голяма грешка, \"искайки цялата власт. \"Хората се ужасиха, че Корнелия Нинова може да стане премиер - от шегичките на Крум Зарков в нейно присъствие, допуснаха се и други грешки\", контрира Георги Харизанов. \"БСП направиха грешки. Но много хора се уплашиха, че сегашното управление няма да носи стабилност, позитивна промяна. Между двата избора - за президент и за парламент има много голямо различие. Първият е символен\", поясни Колев. \"Скандалите изземат обществената енергия. Борисов изпуска своята партия. Видяхме го с уволняването на Боршош, със скандалите с Теменужка Петкова и Делян Добрев.  Няма  битка между Бойко Борисов и Румен Радев, а между Цветан Цветанов и неговото лоби с Румен Радев\", категоричен е Колев. Според него премиерът имал изключителен рефлекс \"да се измъква\" от всеки скандал. Въпреки че се се оттеглил от вътрешните скандали и се посветил на ролята си на посредник на международната сцена. \"Проблем Борисов - Цветанов, за съжаление на враговете им, няма\", отсече Харизанов. Сподели:", "date": "2018.03.26", "title": "ГОРЕЩИ СТРАСТИ! Политолозите Кольо Колев и Георги Харизанов по чудо единни: Срещата на върха във Варна е успех за България!"}
{"url": "http://pik.bg/%D0%B3%D0%BE%D0%BD%D0%B5%D0%BD-%D0%BE%D1%82-%D0%B5%D1%80%D0%B4%D0%BE%D0%B3%D0%B0%D0%BD-%D1%82%D1%83%D1%80%D1%81%D0%BA%D0%B8-%D0%BF%D0%BE%D0%BB%D0%B8%D1%82%D0%BE%D0%BB%D0%BE%D0%B3-%D0%B5%D1%81-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D0%BE%D0%BA%D0%B0%D0%B6%D0%B5-%D1%87%D0%B5%D1%80%D0%B2%D0%B5%D0%BD-%D0%BA%D0%B0%D1%80%D1%82%D0%BE%D0%BD-%D0%BD%D0%B0-%D1%82%D1%83%D1%80%D1%86%D0%B8%D1%8F-news737945.html", "text": "\"Отмествайки поглед от това, което се случва в Турция, Европейският съюз индиректно подкрепя и окуражава Ердоган. Той подкопава устоите на турското общество и въпреки всички престъпления, които извършва режимът срещу опозицията и инакомислещите в Турция, Европейският съюз не намери начин да предприеме някакви мерки. Единственото, което чуваме от Брюксел е, че Европа е притеснена и загрижена. Питам се, няма ли друг израз в речника на Европейския съюз, освен \"загрижени сме\". Ердоган ще отиде на срещата на върха ЕС - Турция във Варна, за да си \"изпроси\" остатъка от обещаните пари - тези 3 милиарда за него са изключително важни, смята политологът: \"Във Варна Ердоган ще настоява да получи цялата сума по сделката за бежанците. Тук обаче е важно да се каже, че парите от Европа, предвидени за бежанците, не се харчат за тях, а се инвестират в други проекти. По данни на турското вътрешно министерство, до края на миналия месец едва 230 000 сирийски бежанци от общо 3,5 милиона в Турция са настанени в бежански центрове. Други 75 000 сирийски бежанци в Турция са бездомни\". Във Варна Ердоган ще търси легитимност за своя авторитарен режим Четин Гюрер открои като друга причина за участието на Ердоган в срещата на върха желанието му да получи легитимност за неговия авторитарен режим: \"Той иска да покаже на света, че се бори с тероризма, което разбира се, не отговаря на истината. Иска да демонстрира пред света, че се ръководи от демократичните ценности. На фона на военната операция в кюрдския анклав Африн и навлизането на турската армия на територията на Сирия, Ердоган има нужда от легитимация пред света. Защото в противен случай много лесно може да бъде обвинен, че с войната срещу кюрдите в Африн извършва престъпление срещу човечеството\". Преговорите за членство на Турция в ЕС трябва да бъдат прекратени, смята политологът. Той е на мнение, че едва след завръщането на Турция към демократично общество, преговорите могат да се възобновят. \"За мен, отношенията между ЕС и Турция приличат на уреден брак по сметка, но нито ЕС, нито Турция са щастливи в този брак\", допълни той. Крайно време е Европейският съюз да покаже червен картон на Турция, заяви турският политолог Четин Гюрер. О т две години той преподава в университета в Бремен, благодарение на стипендия за учени, преследвани заради политическите си убеждения. Д-р Гюрер е сред стотиците турски учени, загубили работата си заради критика към президента Реджеп Ердоган и управлението му. В предаването \"Преди всички\" по БНР той коментира липсата на сериозна позиция на Европейския съюз относно нарушаването на демократичните права и свободи от страна на Анкара: Сподели:", "date": "2018.03.26", "title": "Гонен от Ердоган турски политолог: ЕС трябва да покаже червен картон на Турция"}
{"url": "http://pik.bg/%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%BD%D0%BE%D1%82%D0%BE-%D0%B1%D1%8E%D1%80%D0%BE-%D0%BD%D0%B0-%D0%B1%D1%81%D0%BF-%D1%81%D0%B5-%D1%81%D1%8A%D0%B1%D0%B8%D1%80%D0%B0-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D0%BA-news737950.html", "text": "На 27 март Изпълнителното бюро на БСП ще проведе свое заседание в град Пазарджик. Това съобщиха от пресцентъра на НС на БСП. Така ръководството на левицата изпълнява своето обещание да заседава в различни градове на страната, за да е близо до проблемите на хората по места и да предлага решения. В заседанието ще участват председатели на Областния съвет на БСП и народни представители от областта. Ще бъде проведена среща с обществеността в Пазарджик. Предвидена е пресконференция от 13.30 часа в Прес-клуб БТА на ул. „Екзарх Йосиф” 2. Сподели:", "date": "2018.03.26", "title": "Изпълнителното бюро на БСП се събира в Пазарджик"}
{"url": "http://pik.bg/%D0%B1%D1%80%D0%B0%D0%B2%D0%BE-%D1%81%D1%83%D0%BF%D0%B5%D1%80-%D0%BD%D0%B0%D1%87%D0%B0%D0%BB%D0%BE-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D0%B0-%D0%B5%D0%BF-%D0%BF%D0%BE-%D1%89%D0%B0%D0%BD%D0%B3%D0%B8-news738059.html", "text": "България започна по успешен начин Европейското първенство по вдигане на тежести в Букурещ. В категория до 48 килограма при жените Даниела Пандова спечели бронзов медал. 23-годишната родна състезателка записа 165 килограма в двубоя и това отреди трето място. В изхвърлянето Пандова съумя да направи два успешни опита. Вторият, от които бе на 71 кг, което донесе пета позиция след първото движение. В изтласкването пък успя да вдигне 94 кг, след като бе записала успешен опит на 85 и неуспешен на 93, което се оказа достатъчно за бронза, пише \"Спортал\". Победителка стана Рамона Андриес от Румъния с двубой от 179 кг, а със сребро се окичи Ане Мишел от Франция със 176. Сподели:", "date": "2018.03.26", "title": "БРАВО! Супер начало за България на ЕП по щанги"}
{"url": "http://pik.bg/%D0%B2-%D0%BF%D0%BE%D0%BB%D1%88%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB-%D1%88%D0%BF%D0%B8%D0%BE%D0%BD%D0%B8%D1%80%D0%B0%D0%BB-%D0%B7%D0%B0-%D1%80%D1%83%D1%81%D0%B8%D1%8F-news738047.html", "text": "Полското разузнаване обяви, че е задържан министерски служител по обвинение, че е дал на Русия сведения за полската позиция по газопровода „Северен поток 2”, който е планиран да свърже Русия и Германия, заобикаляйки Полша, предадоха световните агенции. Според разследващите мъжът е бил в контакт с офицери от тайните служби на Руската федерация и им е предавал сведения за важни инвестиции. Местни медии твърдят, че чиновникът е работел в министерството на енергетиката по проекти от стратегическо значение за полските енергийни инфраструктури. Арестуваният служител може да получи до 10 години затвор. Сподели:", "date": "2018.03.26", "title": "В Полша арестуваха министерски служител, шпионирал за Русия"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%BA%D0%BE%D0%B1%D0%B8%D0%BB%D0%B0%D1%82%D0%B0-%D1%81-%D0%B8%D0%B7%D0%BA%D1%8A%D0%BB%D0%B2%D0%B0%D0%BD%D0%B8%D1%82%D0%B5-%D0%BE%D1%82-%D0%B3%D0%B0%D1%80%D0%B2%D0%B0%D0%BD%D0%B8-%D0%BE%D1%87%D0%B8-%D0%BF%D0%BE%D0%B4-%D0%B2%D1%80%D1%8A%D1%85-%D1%80%D1%83%D0%B5%D0%BD-%D1%81%D0%BD%D0%B8%D0%BC%D0%BA%D0%B0-news738044.html", "text": "Кобилата, която бе открида от доброволците от \"Думи нямаме... Сълзи също не ни останаха... Кобилката е починала... Господ е решил да се погрижи за нея, след като собственикът и се погрижи тя да страда бавно и мъчително. Да агонизираш месеци наред, да загубиш бебето си, гарвани да изкълват очите ти, да искаш да хапнеш в последния си час, а да не можеш... Това само човек без душа може да го причини на друго същество. Този \"човек\" със сигурност Планинската спасителна служба в Кюстендил и Туристическо дружество \"Осогово\", да агонизира с изкълваните от гарваните очи под връх Руен, почина. Това съобщиха преди броени минути от организацията \"Заедно срещу насилието над животните\". ще бъде осъден от Господ, но ние силно се надяваме да бъде осъден и от прокуратурата. Призоваваме всички вас, приятели, да изкажете възмущението си към всички възможни институции, медии и дори към Премиера. Кажете НЕ на това престъпление и тази жестокост. Покажете с действия и извикайте високо с глас, че не това е светът, който искате да ви заобикаля\", пишат защитниците на животни в своята \"Фейсбук\"-страница. Сподели:", "date": "2018.03.26", "title": "Почина кобилата с изкълваните от гарвани очи под връх Руен (СНИМКА)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%BC%D0%B8%D1%85%D0%B0%D0%B8%D0%BB-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D0%B7%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B5%D1%81-%D0%B5%D1%80%D0%B4%D0%BE%D0%B3%D0%B0%D0%BD-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BE%D1%82%D1%81%D1%8A%D1%81%D1%82%D0%B2%D0%B0%D1%82-%D1%82%D1%80%D0%B8-%D1%84%D0%B0-news738050.html", "text": "САЩ, Русия и кюрдите отсъстват от тази среща в \"Евксиноград\", а те са фактори. Това заяви пред БНТ проф. Михаил Константинов, който не отрече, че срещата във Варна е постижение. Независимо дали ще пият шербет или бузу чай, няма никакво значение. Въпросът е каква насока на отношения ще има оттук-нататък, каза Орхан Исмаилов, който също бе гост в студиото на \"Още от деня\". Ердоган говори за различни неща, но той има проблем с вътрешната си политика. Селото е с него, но ще му трябва и градът, за да изконсумира всичко това, което е направил до момента, смята Константинов. Ако искаме да решим проблема с бежанците в Турция, трябва да оправим Сирия. Аз затова казвам, че отсъстват САЩ, Русия и кюрдите, заяви проф. Константинов. Войната в Сирия трябва да бъде прекратена, но не по сегашния начин. Тези хора трябва да се върнат там, те не могат до края на света да стоят извън страната. В Сирия невинни няма, заяви още математикът. От Кипър турците никога няма да се изтеглят. Кипърската рана е незаздравяема в сегашния й вид, посочи още Константинов. Ердоган се появи в голямата политика в Турция през 2005 г. и до ден днешен го избират. Всяка държава води политика, която защитава националните си интереси, посочи Орхан Исмаилов. Той се учуди защо е чувствително изказването на Ердоган за душевните граници, включващи Кърджали. Одрин ми е в сърцето, Бурса също, имам приятели там, каза той. Ние сме много добри съседи и партньори в НАТО. Но, ако смятаме, че това засяга нашият национален суверинитет, трябва да се поставят въпросите на срещата, каза Орхан Исмаилов. Проблемът е не само НАТО да защитава южния фланг, а да го предпази и от това да се сбие сам със себе си. Случаят с Кипър е предостатъчен. Значи трябва да се реши кипърският проблем, Сирия и този с кюрдския народ. Кюрдите са огромна сила, въоръжена, и се подкрепя от САЩ и частично от Русия, припомни Константинов. Сподели:", "date": "2018.03.26", "title": "ИЗВЪНРЕДНО В ПИК! Проф. Михаил Константинов за срещата ЕС-Ердоган: Във Варна отсъстват три фактора, а те са ключ към решаването на проблемите "}
{"url": "http://pik.bg/%D1%81%D0%BB%D0%B5%D0%B4-%D0%BC%D0%B8%D0%BD%D0%B8-%D1%88%D0%BE%D0%BA%D0%B0-%D0%BD%D0%B0-%D1%86%D0%B5%D0%BD%D1%82%D1%80%D0%B0%D0%BB%D0%BD%D0%B8%D1%8F-%D0%BA%D0%BE%D1%80%D1%82---%D1%88%D0%B0%D1%80%D0%B4%D0%B8-%D1%81%D1%8A%D1%81-%D1%81%D0%B8%D0%BB%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-%D0%B3%D1%80%D0%B8%D1%88%D0%BE-news737995.html", "text": "Почти седем години след като постигна победа над Григор Димитров за първи път, Жереми Шарди надви Гришо отново. През 2011 г. французинът сломи тогава 19-годишния си съперник, след което загуби следващите им три мача, преди на Масърса в Маями отново да надиграе първата ни ракета. 31-годишният Шарди не започна 2018 г. впечатляващо, но на Мастърсите в Индиън Уелс и Маями му потръгна. Непоставеният тенисист не промени тактиката си през цялото време срещу Григор, като непрекъснато с мощни топ спин форхенди търсеше бекхенда на опонента си, чакайки или грешка, или топка, която да може да атакува. \"Изиграх много добър мач от началото до края. Много съм доволен от представянето си. \", каза Шарди, връщайки се на направеното срещу третия поставен в схемата. \"Просто съм щастлив и се насладих на вечерта. Наслаждавам се на играта си, на победите и се надявам да продължа така.\" В следващия кръг Шарди се изправя срещу Милош Раонич, акцентира \"Тенис Кафе\". Жереми надви Григор с 6:4, 6:4. Преди срещата Шарди бе сочен за аутсайдер спрямо Димитров, но колебливата форма на Гришо и възходящите изяви на французина в последните седмици намаляват изненадата до огромна степен. Сподели:", "date": "2018.03.26", "title": "След мини-шока на Централния корт - Шарди със силни думи за Гришо"}
{"url": "http://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BA%D0%BD%D0%B4%D1%80-%D0%BF%D0%BE%D1%81%D0%B5%D1%82%D0%B8-%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%BE-%D0%BA%D0%B8%D1%82%D0%B0%D0%B9-news738053.html", "text": "Bloomberg Лидерът на Пхенян Ким Чен-ун направи изненадваща визита в Пекин – първата му задгранична след идването му на власт през 2011 г., съобщава , като се позовава на трима източници. Повече подробности за посещението, включително колко дълго ще остане Ким Чен-ун в Китай и с кого ще проведе срещи там, към момента не са известни. Допуска се, че той е пристигнал в Пекин с влак през граничния китайски град Дандун. Местни медии излъчиха кадри, на които се вижда пристигащ влак, изглеждащ по същия начин като онзи, използван от бащата на севернокорейския лидер – Ким Чен Ир, при посещението му в Китай малко преди смъртта му през 2011 г. Сподели:", "date": "2018.03.26", "title": "Лидерът на КНДР посети изненадващо Китай"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D0%B0%D0%BB%D0%B5%D0%BD%D1%82%D0%B8%D0%BD-%D1%80%D0%B0%D0%B4%D0%B5%D0%B2-%D0%B8-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BC%D0%B2%D1%80-%D0%BD%D0%B0-%D0%B8%D0%BD%D1%81%D0%BF%D0%B5%D0%BA%D1%86%D0%B8%D1%8F-%D0%B2-%D0%B1%D1%83-news737966.html", "text": "Вътрешният министър Валентин Радев пристигна този следобед в Бургас. Радев, придружаван от главсекът на МВР Младен Маринов, се срещат с бургаските медии. Поводът е годишният отчет за дейността на ОД на МВР в Бургас. Радев ще посочи дали е доволен от работата на полицаите в една от най-натоварените дирекции в страната. Сподели:", "date": "2018.03.26", "title": "ИЗВЪНРЕДНО! Вътрешният министър Валентин Радев и главният секретар на МВР на инспекция в Бургас"}
{"url": "http://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B0%D0%BD%D1%82%D0%B8%D0%BC-i-%D0%B5-%D0%B5%D0%B4%D0%B8%D0%BD-%D0%BE%D1%82-%D0%BD%D0%B0%D0%B9-%D0%B4%D0%BE%D1%81%D1%82%D0%BE%D0%B9%D0%BD%D0%B8%D1%82%D0%B5-%D0%B7%D0%B0%D1%89%D0%B8%D1%82%D0%BD%D0%B8%D1%86%D0%B8-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%B8-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%BD-news737975.html", "text": "“Ще бъда блажен, ако с моята саможертва възкръсне България за нов свободен живот”. Думите са на Антим I - един от най-достойните защитници на свободата и независимостта на страната ни и строител на съвременната държавност.” Това заяви председателят на БСП Корнелия Нинова след като поднесе цветя на паметника на Антим I в София. По думите й рядко се среща такава извисеност в човек - образованост, духовност, но и кротост и последователност. „Антим I е от хората, чертали историята ни, но винаги останали близки до народа с любов, вяра и грижа”, каза също Корнелия Нинова Сподели:", "date": "2018.03.26", "title": "Корнелия Нинова: Антим I е един от най-достойните защитници на свободата и независимостта на страната ни"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B8%D0%B5-%D1%82%D1%83%D0%BD%D0%B4%D0%B6%D0%B0-%D0%B7%D0%B0%D0%BB%D1%8F-%D0%BE%D0%B4%D1%80%D0%B8%D0%BD-%D1%81%D0%BD%D0%B8%D0%BC%D0%BA%D0%B8-news737976.html", "text": "Придошлата река Тунджа заля част от турския град Одрин. Под вода е стадиона, на който се провеждат мазните борби, има и затворени мостове. Вчера са отчели отток на водите на Тунджа 214 куб. метра в секунда, а днес се е увеличил на 234. В българския участък на реката трети ден нивото на Тунджа в Община Елхово е на ниво 377 см, при критични 395 см. Причината за разливите са обилните снеговалежи и дъждове в планинската част на Сливен, Айтос и Сунгурларе. Водите се събират във водосборния район от реките Мочурица и Тунджа. Тунджа в Сливенско и край Ямбол драстично понижава нивото си, язовир \"Жребчево\" има достатъчно свободен обем и е далеч от преливане. Сподели:", "date": "2018.03.26", "title": "БЕДСТВИЕ! Тунджа заля Одрин (СНИМКИ)"}
{"url": "http://pik.bg/%D0%BC%D0%B5%D0%B4%D0%B2%D0%B5%D0%B4%D0%B5%D0%B2-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D1%89%D0%B0%D1%82%D0%B5%D0%BB%D0%BD%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D0%BF%D0%BE%D0%B6%D0%B0%D1%80%D0%B0-%D0%B2-%D0%BA%D0%B5%D0%BC%D0%B5%D1%80%D0%BE%D0%B2%D0%BE-news737971.html", "text": "РИА Новости. Руският премиер Дмитрий Медведев призова към щателно разследване на пожара в Кемерово, за да се установят причините за инцидента, предава „Разбираемо е, че причините за тази трагедия трябва да се установят по най-щателен начин. Има много версии за причините, но това е работа на следствието“, заяви Медведев. При пожара в търговски център „Зимна вишня“ в Кемерово загинаха 64 души. Сподели:", "date": "2018.03.26", "title": "Медведев призова за щателно разследване на пожара в Кемерово"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%81%D0%BE%D1%86%D0%B8%D0%BE%D0%BB%D0%BE%D0%B3%D1%8A%D1%82-%D0%BF%D1%8A%D1%80%D0%B2%D0%B0%D0%BD-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D0%B7%D0%B0-%D0%BE%D1%87%D0%B0%D0%BA%D0%B2%D0%B0%D0%BD%D0%B8%D1%8F%D1%82%D0%B0-%D0%B8-%D1%88%D0%B0%D0%BD%D1%81%D0%BE%D0%B2%D0%B5%D1%82%D0%B5-%D0%BE%D1%82-%D1%81%D1%80%D0%B5%D1%89%D0%B0%D1%82%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D0%B5%D1%81-%D0%B2%D1%8A%D0%B2-news737954.html", "text": "След броени часове погледите на всички в Европа ще са отправени към България. Страната ни е домакин на определяната като изключително важна среща между Турция и Европейския съюз. В дните преди нея тонът между двете страни е изключително остър, а резултатът е от особена важност за целия континент. ПИК потърси за експертен коментар и за очакваните резултати политолога Първан Симеонов от \"Галъп\". Моите очаквания са сдържани заради много високото напрежение, което се натрупа между Брюксел и Анкара в последните години, както и заради все по-хлабавата връзка между Турция и Запада. Смисълът на тази среща е по-скоро да се поддържат каналите за комуникация и институционалните механизми за това, а не толкова да се постигне някакъв конкретен резултат, който отива много повече на предоговаряне на условията по прословутото споразумение. Договорянето на условията по спозарумението е възможност, продължаването му е възможно, укрепването му е възможно, но не мисля, че са възжони повече резултати и кой знае колко сериозно затопляне на отношенията между Брюксел и Анкара от натрупаните противоречия. По-скоро очакванията ми са неособено високи. Не бих казал, че е така. Напротив - това е работата на опозицията. Даже нещо повече - в дипломацията често се практикува това, за да даде това по-добра преговорна възможност на съответната страна, защото, когато общественото мнение в дадена страна и особено опозицията, е и взискателна, това дава възможност на преговарящия от тази страна да каже: \"Ето, в моята страна общественото мнение и опозицията имат натиск\". Понякога действията на опозицията развързват ръцете за преговори от страна на управляващите. Темата с тракийските бежанци не може да се определи като принизяване - тук става въпрос за националния интерес. Може би трябва да оставим текущата политическа конюктура. Срещата е колкото Европейски съюз - Турция, толкова и възможност за двустранни разговори. Нека не забравяме, че България е част от Европейския съюз. Напълно възможно е тази среща да постигне някакви национални приоритети, ако и да е европейска среща. Аз не намирам поставянето на национални приоритети за принизяване. По-скоро обаче не съм голям оптимист, защото не виждам кой знае каква енергичност от страна на българските власти в това отношение - визирам сутрешното изказване на външния министър Екатерина Захариева, която подчерта, че тази тема се движи вън и независимо от тази среща и, че предстои заседание на групата, която обсъжда този въпрос. Друг е въпросът обаче, доколкото ми е известно, че до този момент тази група не функционира добре. Има още една тема, заради която съм скептик. Другите проблеми са много, за да очакваме някакъв съществен напредък. Просто погледнете Гърция, погледнете ситуацията около Кипър. Нима това не са национални въпроси, които също влияят на тази среща? Така че това в момента е нормалната, отбранителна позиция на представителите на кабинета. Но аз пак казвам и призовавам, доколкото имам това право като гражданин - партийните различия и вътрешнополитически употреби, да бъдат намалени в този момент. Управляващите даже трябва да се възползват от топката, която им повдига опозицията, за да имат по-солидна преговорна позиция във Варна. Като цяло съм оптимист за вътрешната употреба на тази среща. Очакванията към нея са толкова ниски, че на този фон всичко може да се интерпретира като успех, на фона на вътрешните политики в България. Не съм много голям оптимист за Ердоган, тъй като за него са важни предстоящите сравнително скоро избори, които го карат да се опита да излезе от международната изолация, в която се намира. Най-малкото той не трябва да дава коз в ръцете на своите вътрешни опоненти, които използват точно това разделение в турското общество в неговата проевропейска и не чак толкова проевропейска част. За Европа също е в интерес да се постигне нещо, защото споразумението към този момент не функционира достатъчно добре, оказва се, че няма паритет между нелегалните и легалните мигранти. Знаете, че това е един от пунктовете в това споразумение. На всичкото отгоре Европа има интерес да поддържа топли отношения с Турция, защото европейската интеграция на Турция е замразена - Европа трябва да поддържа някакви нормални отношения при това положение, което е доста трудно. Интересът е взаимен и очаквам по-скоро положителни резултати. Нека бъдем сдържани. Това е може би последният шанс на България да покаже, че това е успешно председателство. Вътрешнополитическите скандали окончателно отнеха вниманието от председателството, от друга страна няма напредък за Шенген и еврозоната, няма и особен напредък и по темата със Западните Балкани - Юнкер още в началото на месеца охлади ентусиазма. Единственият напредък е в отношенията с Македония, но това не е напредък, който особено много произтича от европредседателството. Нека не забравяме, че България и Македония имат специални отношения. Един напредък с Македония не е нещо, с което трябва да се хвалим, напротив - това е нещо върху което трябва да работим всеки ден. Тази среща във Варна е последният шанс България да представи това европредседателство като успешно. Има този шанс. Сподели:", "date": "2018.03.26", "title": "САМО В ПИК! Социологът Първан Симеонов за очакванията и шансовете от срещата Ердоган-ЕС във Варна! Кой ще спечели от турските карти на масата?"}
{"url": "http://pik.bg/%D0%BF%D0%BE%D0%B3%D0%BD%D0%B0%D1%85%D0%B0-%D0%B8-%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B0-%D0%BE%D0%BA%D1%8A%D1%80%D0%B2%D0%B0%D0%B2%D0%B8%D0%BB-%D1%8E%D0%B6%D0%BD%D0%B0-%D1%84%D1%80%D0%B0%D0%BD%D1%86%D0%B8%D1%8F-news737898.html", "text": "Приятелката на джихадиста Радуан Лакдим, който в петък взе заложници в южния фрески град Треб, има досие \"С\" (тоест, лице, представляващо особена опасност за националната сигурност), предаде АФП. Осемнадесет годишната жена, чието име не се съобщава, е била следена от френските служби за сигурност, съобщиха източници от разследването и съда. Приятелката на 25-годишния френски гражданин от марокански произход бе арестувана в петък вечерта, а 17-годишен негов приятел е задържан в нощта на петък срещу събота. Задържането им под стража е било удължено. Съдебен източник уточни, че младата жена проявява признаци на радикализация. Лакдим на 23 март открадна кола в южния град Каркасон. По-късно той нахлу в магазин в близкия град Треб, взе заложници и се обяви за войник на \"Ислямска държава\". Джихадиститът бе застрелян след няколкочасова операция. При престъплението загинаха един полицай и един от заложниците. Сподели:", "date": "2018.03.26", "title": "Погнаха и гаджето на терориста, окървавил Южна Франция"}
{"url": "http://pik.bg/%D0%BD%D0%B0%D0%B4-500-%D1%81%D1%8A%D1%81%D1%82%D0%B5%D0%B7%D0%B0%D1%82%D0%B5%D0%BB%D0%B8-%D0%B2%D0%B7%D0%B5%D1%85%D0%B0-%D1%83%D1%87%D0%B0%D1%81%D1%82%D0%B8%D0%B5-%D0%B2-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%BE%D1%82%D0%BE-%D0%BF%D1%8A%D1%80%D0%B2%D0%B5%D0%BD%D1%81%D1%82%D0%B2%D0%BE-%D0%BF%D0%BE-%D1%88%D0%BE%D1%82%D0%BE%D0%BA%D0%B0%D0%BD-%D0%BA%D0%B0%D1%80%D0%B0%D1%82%D0%B5-%D0%B4%D0%BE-%D1%81%D0%BD%D0%B8%D0%BC%D0%BA%D0%B8-news737997.html", "text": "На 24 и 25 март в зала \"София\" в Борисовата градина се проведе 13-то национално индивидуално първенство по Шотокан Карате-До. В състезанието взеха участие 527 каратеки от 35 клуба на Българска Федерация Шотокан Карате-До. С голям зрителски интерес бяха наблюдавани основните индивидуални дисциплини Ката и Кумите и през двата дни от първенството. На общо 4 татамита през първият ден от турнира се състезаваха най-малките до 14 години, а през втория ден участваха всички над тази възраст. БФШК използва случая, за да награди медалистите от световното и европейско първенство от изминалата 2017 година с кимона. За носителите на призовите места от европейска и световна \"Кохай Купа\" пък имаше спортни екипи, които бяха осигурени съвместно с официалния партньор на тазгодишното първенство - Централен Кооперативен Съюз. При награждаванията за всички участници до 14 г. имаше специален комплимент от производителите на натуралната билкова напитка за детската имунна система. Сред присъстващите официални лица бяха Александър Славков - председател на федерацията, Лъчезар Ненов - зам.председател и националния треньор Димитър Тодоранов. \"Състезанието премина много добре. Всяка изминала година интереса към първенството от страна на участници и зрители расте. Благодарим на министерството на младежта и спорта и Национална спортна база за оказаното съдействие\", сподели Александър Славков. Сподели:", "date": "2018.03.26", "title": "Над 500 състезатели взеха участие в националното първенство по Шотокан Карате-До (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B2%D0%B0%D1%80%D0%BD%D0%B0-%D0%BF%D0%BE%D1%81%D1%80%D0%B5%D1%89%D0%BD%D0%B0-%D0%B4%D0%BE%D0%BD%D0%B0%D0%BB%D0%B4-%D1%82%D1%83%D1%81%D0%BA-%D0%B2-%D0%BC%D0%BE%D1%80%D1%81%D0%BA%D0%B0%D1%82%D0%B0-%D1%81%D1%82%D0%BE%D0%BB%D0%B8%D1%86%D0%B0-%D1%81%D0%BD%D0%B8%D0%BC%D0%BA%D0%B8-news737990.html", "text": "Кметът на Варна Иван Портних посрещна председателя на Европейския съвет Доналд Туск на летище \"Варна\", след което гостът замина за \"Евксиноград\". Евролидерът пристигна за среща в резиденцията на евролидерите с турския президент Реджеп Тайип Ердоган. Той ще има и двустранна среща с премиера Бойко Борисов. Очаква се до 17 часа всички евролидери и турския президент да са пристигнали в морската столица и срещата да стартира. По първоначални данни се очаква пресконференция в около 19 ч. Сподели:", "date": "2018.03.26", "title": "ПЪРВО В ПИК TV! Кметът на Варна посрещна Доналд Туск в морската столица (СНИМКИ)"}
{"url": "http://pik.bg/%D0%BF%D0%B5%D1%82-%D0%B2%D0%B0%D0%B6%D0%BD%D0%B8-%D0%B8-%D0%BE%D1%81%D0%BD%D0%BE%D0%B2%D0%BD%D0%B8-%D0%B8%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B8%D1%8F-%D0%B7%D0%B0-%D0%B6%D0%B5%D0%BD%D1%81%D0%BA%D0%BE%D1%82%D0%BE-%D0%B7%D0%B4%D1%80%D0%B0%D0%B2%D0%B5-news737842.html", "text": "Редовните профилактични прегледи могат да установят какво е състоянието на организма ви и да открият навреме опасността от зараждащо се заболяване. Ето пет основни изследвания, които си струва да правите на определен период, за да запазите здравето си. Препоръката на специалистите е да проверявате зрението си на всеки две години, а ако носите очила или контактни лещи за коригиране на далекогледство или късогледство – всяка година. Очните болести са обикновено безболезнени или с по-леки болезнени изяви в сравнение с другите болести, а някои от тях – като глаукомата например – са без никакви симптоми доста време след началото на заболяването. Промени в зрителните органи могат да са сигнал и за други недиагностицирани медицински проблеми като високо кръвно налягане или диабет. Това, че според вас виждате добре, не означава винаги, че всичко с очите ви е наред. Дори да нямате никакви притеснения, че кръвното ви скача или пада понякога, специалистите съветват жените между 18 и 65 години да го измерват поне веднъж на две години. Много е важно апаратът да е точен (по възможност професионален) и процедурата да се извършва правилно – в спокойно състояние, седнали, след 5 минути в пълен покой, точно поставен маншон на ръката, да се повтори три пъти и да се отчете средната стойност и т.н. Затова може би е най-добре медицинско лице да измери кръвното ви, препоръчват кардиолозите. Този гинекологичен тест се препоръчва на всички жени от 25 до 49 години поне веднъж на две години. Процедурата е бърза и безболезнена за пациентката, а резултатът е много полезен за установяване на болестни изменения в клетките на маточната шийка. В повечето случаи анормалните клетки могат да се върнат към нормалния си строеж от само себе си, но понякога се налага да се отстранят, за да се предотврати развитие на цервикален карцином. При цитонамазката (PAP test) се вземат повърхностни клетки от шийката на матката и се изследват под микроскоп за предракови промени. Тестът е разработен през 1928 г. от патолога Джордж Папаниколау и благодарение на въвеждането му като профилактична мярка, заболеваемостта от рак на маточната шийка намалява значително. Никой не обича да ходи на зъболекар, но ако чакате първо да ви заболи, посещението става още по-неприятно, страданието още по-силно, лечението по-продължително и всичко ще ви излезе много по-скъпо. Затова по-добре си правете редовни профилактични прегледи. Обикновено се препоръчва да проверявате зъбите си на 6 месеца, но според специалистите периодът зависи от индивидуалното състояние на пациента. Ако сте със здрави зъби и спазвате добра орална хигиена, може да ходите на преглед и веднъж на годината, но ако имате „лоши“ зъби или проблемни венци, правете го на шест месеца. В случай че страдате от някакви дентални заболявания или пък от други болести, които могат да се отразят на зъбите ви, стоматологът ви ще ви посъветва да го посещавате още по-често, на два-три месеца. Необходимо е да се прави, защото опасното повишаване на лошия холестерол няма ранни симптоми – първият сигнал може да е сърдечният удар, предупреждават лекарите. Измерването се препоръчва на хората след 45-годишна възраст, прави се с взимане на кръв за лабораторно изследване. Ако нямате никакви рискови фактори и предразполагащи към висок холестерол заболявания, при добър резултат може да повторите теста след 3-5 години, обясняват лекарите. източник: Розали.ком Сподели:", "date": "2018.03.26", "title": "Пет важни и основни изследвания за женското здраве"}
{"url": "http://pik.bg/%D0%BE%D1%82%D0%BC%D0%B5%D0%BD%D0%B8%D1%85%D0%B0-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE%D1%82%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D0%B1%D1%80%D0%B5%D0%B3%D0%BE%D0%B2%D0%BE-news738001.html", "text": "Отменено е бедственото положение в Брегово,  каза  кметът Милчо Лалов. Той посочи, че нивото на река Тимок е спаднало много, няма опасност за защитните съоръжения. „Отпаднала е опасността от наводнение и за това бедственото положение е отменено“, добави кметът на Община Брегово. На 11 март бедственото положение бе обявено, след като река Тимок заля 2000 дка обработваеми площи. Бедственото положение бе удължено след това и заради високите подпочвени води. Милчо Лалов посочи, че в началото на април се очаква комисия от специалисти от „Басейнова дирекция“ - Плевен, РИОСВ – Монтана, ОД “Земеделие“ - Видин да проверят състоянието на защитните съоръжения. Сподели:", "date": "2018.03.26", "title": "Отмениха бедственото положение в Брегово"}
{"url": "http://pik.bg/%D0%BA%D0%B0%D0%BA%D0%B2%D0%BE-%D1%81%D1%82%D0%B0%D0%B2%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%80%D0%B0%D0%B7%D0%B1%D0%B8%D1%85%D0%B0-4-%D0%BA%D0%BE%D0%BB%D0%B8-%D0%B7%D0%B0-%D0%BD%D0%BE%D1%89-%D0%BD%D0%B0%D1%80%D1%8F%D0%B7%D0%B0%D1%85%D0%B0-%D0%B3%D1%83%D0%BC%D0%B8%D1%82%D0%B5-%D0%BD%D0%B0-%D0%B4%D1%80%D1%83%D0%B3%D0%B8-5-news737901.html", "text": "Четири съседни автомобила били разбити по едно и също време в жк \"Тракия“ в Пловдив. По предварителни данни, в нощта срещу петък, пред жилищен блок на бул. \"Асеновградско шосе“ апаши взломили прозорци на предни врати на два \"Мерцедес“-а и две \"БМВ“-та. От едната кола била открадната сумата от 30 лева, а от останалите не били установени липси. Авторите на посегателствата се издирват от служители на Пето РУ. Междувременно разследване стартирали и колегите им от Първо РУ по сигнал за увредени пет моторни превозни средства, паркирани на ул. \"Братя Шкорпил“. В неделя сутрин било установено, че \"Пежо“, \"Рено“, \"Мерцедес“, \"Фиат“ и \"Шкода“ са със спукани предни и задни леви гуми. Сподели:", "date": "2018.03.26", "title": "Какво става в Пловдив? Разбиха 4 коли за нощ, нарязаха гумите на други 5"}
{"url": "http://pik.bg/%D1%82%D1%83%D1%81%D0%BA-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-14-%D0%B4%D1%8A%D1%80%D0%B6%D0%B0%D0%B2%D0%B8-%D0%BE%D1%82-%D0%B5%D1%81-%D1%89%D0%B5-%D0%B5%D0%BA%D1%81%D0%BF%D1%83%D0%BB%D1%81%D0%B8%D1%80%D0%B0%D1%82-%D1%80%D1%83%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-news738007.html", "text": "Общо 14 държави от Общността ще експулсират руски дипломати в координиран отговор на случая с отравянето на бившия офицер от руското Главно разузнавателно управление (ГРУ) във Великобритания. Това обяви председателят на Европейския съвет Доналд Туск. „Като пряко продължение на решението на Европейския съвет от миналата седмица да даде общ отговор на Русия, вече 14 държави-членки са решили да експулсират руски дипломати\", заяви Туск на пресконференция във Варна, където по-късно в понеделник ще се проведе срещата на върха между лидери на ЕС и Турция. Сподели:", "date": "2018.03.26", "title": "Туск във Варна: 14 държави от ЕС ще експулсират руски дипломати"}
{"url": "http://pik.bg/%D0%B5%D0%BA-%D0%BF%D0%BE-%D1%81%D0%BB%D1%83%D1%87%D0%B0%D1%8F-%D1%81-%D0%BA%D0%B5%D0%BC%D0%B1%D1%80%D0%B8%D0%B4%D0%B6-%D0%B0%D0%BD%D0%B0%D0%BB%D0%B8%D1%82%D0%B8%D0%BA%D0%B0-%D0%BD%D1%8F%D0%BC%D0%B0-%D0%BC%D0%B5%D1%85%D0%B0%D0%BD%D0%B8%D0%B7%D1%8A%D0%BC-%D0%B7%D0%B0-%D1%81%D0%B0%D0%BD%D0%BA%D1%86%D0%B8%D0%B8-news737987.html", "text": "От 25 май в ЕС влизат в сила допълнителни правила за защита на личните данни. Това съобщи днес говорител на Европейската комисия, попитан за становище по случая с \"Кембридж Аналитика\". Говорителят уточни, че тези нови правила няма да могат да бъдат приложени в този случай, защото влизат в действие след събитията. По новите правила дружествата ще може да бъдат глобявани от ЕК с до четири процента от световния им годишен оборот. ЕК е получила уверение от властите в САЩ, че проверяват случая, води се кореспонденция. Злоупотребата, ако се потвърди, е неприемлива, коментира говорителят. Личните данни не може да се използват без съгласието на потребителите, добави той. Сподели:", "date": "2018.03.26", "title": "ЕК: По случая с \"Кембридж Аналитика\" няма механизъм за санкции"}
{"url": "http://pik.bg/%D1%86%D0%B0%D1%86%D0%B0%D1%80%D0%BE%D0%B2-%D0%BE%D0%B1%D1%81%D1%8A%D0%B4%D0%B8-%D1%81-%D0%BA%D0%BE%D0%BB%D0%B5%D0%B6%D0%BA%D0%B0%D1%82%D0%B0-%D1%81%D0%B8-%D0%BE%D1%82-%D0%BB%D1%8E%D0%BA%D1%81%D0%B5%D0%BC%D0%B1%D1%83%D1%80%D0%B3-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0-news738005.html", "text": "Главният прокурор на Република България Сотир Цацаров и главният прокурор на Великото Херцогство Люксембург Мартина Соловиев проведоха работна среща в Съдебната палата в София. Мартина Соловиев е у нас по повод откритата днес конференция за Европейската прокуратура, която се провежда в рамките на българското председателство на Съвета на Европейския съюз. Двамата главни прокурори обсъдиха въпроси на сътрудничеството между прокуратурите, както и бъдещите действия по изграждането на службата на Европейската прокуратура, чието седалище ще бъде в Люксембург. Особено внимание бе отделено на въпросите на формиране на състава й, правилата за избор на европейски прокурори, както и на изграждането на административния капацитет на европейската прокурорска служба. Сподели:", "date": "2018.03.26", "title": "Цацаров обсъди с колежката си от Люксембург създаването на Европейска прокуратура"}
{"url": "http://pik.bg/%D0%BB%D1%8E%D0%B1%D0%B8%D0%BC%D0%B5%D1%86%D1%8A%D1%82-%D0%BD%D0%B0-%D1%81%D0%B5%D0%BA%D1%82%D0%BE%D1%80-%D0%B3-%D0%BA%D0%B0%D1%80%D0%B0%D0%BD%D0%B3%D0%B0-%D1%81-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%B2%D0%B8%D0%B4%D0%B5%D0%BE-news737967.html", "text": "Лидерът на ЦСКА - Фернандо Каранга, бе избран за играч №1 на 26-ия кръг на шампионата. Бразилецът обясни жестовете, които показва след гол. Въпросните предизвикаха сериозни дискусии в българския футбол. \"Ако гледате моите попадения в Бразилия, ще разберете, че винаги съм се радвал така. Не знам защо тук се обръща толкова голямо внимание на въпросния жест. Следващия път като вкарам гол, ще внимавам повече. Заради емоциите, след мача с Левски, малко прекалих. Извинявам се, ако съм обидил някого. Да коментирам съдийството не е моя работа\", заяви Каранга. Сподели:", "date": "2018.03.26", "title": "Любимецът на Сектор \"Г\" Каранга с емоционална изповед (ВИДЕО)"}
{"url": "http://pik.bg/%D1%83%D0%B4%D0%B0%D1%80%D0%BD%D0%B8-%D0%B0%D1%80%D0%B5%D1%81%D1%82%D0%B8-%D0%B2-%D0%BF%D0%B5%D1%82%D1%80%D0%B8%D1%87%D0%BA%D0%BE%D1%82%D0%BE-%D1%81%D0%B5%D0%BB%D0%BE-%D1%82%D0%BE%D0%BF%D0%BE%D0%BB%D0%BD%D0%B8%D1%86%D0%B0-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D1%84%D1%80%D0%B0%D1%88%D0%BA%D0%B0%D0%BD%D0%B8-%D1%81-%D0%B4%D1%80%D0%BE%D0%B3%D0%B0-%D0%B4%D0%B8%D0%BB%D1%8A%D1%80%D0%B8-news737910.html", "text": "Полицейски служители на ОДМВР-Благоевград проведоха акция по линия на противодействие на съхранението и разпространението на наркотични вещества в петричкото село Тополница. В хода на операцията е извършена проверка на къща и прилежащо към нея дворно място, обитавани от К.К. (67г.). Намерени са и иззети около 84,68 грама канабис, 3,15 грама хероин и около 10,9 грама амфетамин. К.К. е задържан със заповед за задържане до 24 часа. По случая е образувано досъдебно производство. Малко по-късно в района на кръстовището за Тополница в посока Кулата, от полицейски служители на РУ-Петрич е извършена проверка на лек автомобил \"Опел Астра“, управляван от К.Т. (35г.) от първото село. В колата му е намерен и иззет плик, съдържащ около 144.56 грама хероин. К.Т. е задържан със заповед за задържане до 24 часа. Образувано е досъдебно производство. Сподели:", "date": "2018.03.26", "title": "Ударни арести в петричкото село Тополница! Закопчаха фрашкани с дрога дилъри"}
{"url": "http://pik.bg/%D0%B3%D0%B5%D0%BE%D1%80%D0%B3%D0%B8-%D0%BF%D1%8A%D1%80%D0%B2%D0%B0%D0%BD%D0%BE%D0%B2-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B5%D1%81---%D1%82%D1%83%D1%80%D1%86%D0%B8%D1%8F-%D0%B4%D0%B0-%D1%81%D0%B5-%D0%BF%D0%BE%D1%81%D1%82%D0%B0%D0%B2%D1%8F%D1%82-%D0%B8-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%B2%D1%8A%D0%BF%D1%80%D0%BE%D1%81%D0%B8-news737969.html", "text": "АБВ Часове преди началото на срещата между председателите на Европейския съвет и на Европейската комисия Доналд Туск и Жан-Клод Юнкер, президента на Турция Реджеп Ердоган и българския премиер Бойко Борисов, държавният глава на България (2002-2012) Георги Първанов сподели в Плевен своите очаквания относно работната вечеря, която ще даде възможност за обсъждане на въпроси от взаимен интерес и последните събития в Турция, както и въпроса как отношенията ЕС - Турция могат да напреднат на основата на взаимно уважение и общи интереси, съобщиха от пресцентъра на . „Самият факт, че се провежда такъв разговор е позитивен и има различни сценарии. Не очаквам да се загърбят проблемите, да се пренебрегнат и да се проведе една чисто протоколна среща. По-скоро това би било един тежък разговор между европейските лидери и президента на Турция Ердоган, в който не би трябвало да се избегне нито един от реалните проблеми, а дали ще има движение по всеки един от тях е трудно да се каже. Достатъчно е да има воля на този етап и да се намерят форматите“, посочи той. „Иска ми се в този активен диалог, в който министър-председателят има своята роля, да се намери начин да се поставят и българските въпроси. Въпросите, свързани с нашата сигурност, въпросите на тракийци и редица други конкретни въпроси, които са в богатия дневен ред на двустранните отношения“, каза още Георги Първанов. Срещата ЕС - Турция ще се състои тази вечер в резиденция Евксиноград край Варна. При гостуването си в Плевен Георги Първанов връчи на библиотеката в Народно читалище своята трилогия, свързана с десетгодишния му мандат като президент на България. По-рано същия ден, той участва в среща с възпитаници на ДФСГ “Интелект“ – Плевен, която премина под мотото „България – днес и утре“. Сподели:", "date": "2018.03.26", "title": "Георги Първанов: На срещата ЕС - Турция да се поставят и българските въпроси"}
{"url": "http://pik.bg/3000-%D1%81-%D0%BC%D0%B5%D1%80%D0%B0%D0%BA-%D0%B7%D0%B0-%D1%81%D1%82%D0%B0%D0%BD%D0%B8-%D0%B1%D0%BE%D0%B3%D0%B0%D1%82-%D0%BD%D0%B0%D0%B9-%D0%BC%D0%BB%D0%B0%D0%B4%D0%B8%D1%8F%D1%82-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%B5-%D0%B5%D0%B4%D0%B2%D0%B0-%D0%BD%D0%B0-9-%D1%81%D0%BD%D0%B8%D0%BC%D0%BA%D0%B8-news737900.html", "text": "Българската национална телевизия стартира най-успешната телевизионна игра \"Стани богат\" от април. Шоуто ще се излъчва всеки делничен ден от 19:00 часа в програмата на БНТ1, като премиерата на формата ще се състои на 1 април, също от 19 ч. Играта ще се завърне с класическата схема - 15 въпроса и добре познатите три жокера (\"50/50\", \"Помощ от публиката\" и \"Обади се на приятел\"). Голямата награда, за която участниците ще се състезават, е 100 000 лева, а сигурните суми остават 500 лв. (на 5-и въпрос) и 2 500 лв. (на 10-и въпрос). Над 3 000 души до момента са се регистрирали на онлайн платформата stanibogat.bnt.bg, като повече от 300 вече са участвали в предишни издания на \"Стани богат\" или в \"Минута е много\". Според регламента, на стола на богатството може да се седне само веднъж, но втори шанс могат да получат онези кандидати, които са отпаднали в играта \"Най-бързият печели\". Най-младият кандидат е едва 9-годишен, а най-възрастният - току-що е навършил 86 години. 25% от заявилите участие са хора под 35-годишна възраст. Много от тях са били деца и ученици, когато играта се излъчваше у нас, а днес обществената телевизия ще им даде възможност да седнат на стола на богатството. Досега лицензът за \"Who wants to be a millionaire?\" е продаден в над 100 държави, като в повечето от тях играта постига завидни рейтинг-върхове. Милиони телевизионни зрители от Словакия до Индия, от Австралия до Исландия и от Колумбия до Далечния Изток знаят за какво става дума щом чуят фразата \"Обади се на приятел\". В САЩ играта дълго време доминира на телевизионния пазар в условията на силна конкуренция, а в Индия форматът чупи всички рекорди по гледаемост. Бляскавата история на един от най-популярните телевизионни формати започва на 4 септември 1988 година като радиошоу във Великобритания. Автор на тогавашния проект е Дейвид Бригс, който дава съгласието си на Крис Тарант да направи радиоигра с парични награди. Първият брой на формата излиза в телевизионния ефир на ITV1 с името \"Планина от пари\", а правилата са почти същите, каквито и днес. Първият въпрос е носел награда само от 1 паунд, а последният - 1 млн. паунда. Това е и най-голямата награда, получавана в телевизионно шоу до тогава. Макар и спряна в някои държави, тази пролет най-великата игра за знания се завръща на екран освен в България, и в родината на предаването Великобритания. Сподели:", "date": "2018.03.26", "title": "3000 с мерак за \"Стани богат\": най-младият кандидат е едва на 9! (СНИМКИ)"}
{"url": "http://pik.bg/%D0%B0%D0%B4%D1%8A%D1%82-%D1%81%D0%BB%D0%B5%D0%B7%D0%B5-%D0%B2-%D0%BA%D0%B5%D0%BC%D0%B5%D1%80%D0%BE%D0%B2%D0%BE-64-%D1%81%D0%B0-%D0%B2%D0%B5%D1%87%D0%B5-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D1%81%D1%82%D1%80%D0%B0%D1%88%D0%BD%D0%B8%D1%8F-%D0%BF%D0%BE%D0%B6%D0%B0%D1%80-%D0%B2%D0%B8%D0%B4%D0%B5%D0%BE-news737915.html", "text": "Огнената стихия обхвана търговския център за втори път за по-малко от 24 часа, след като при пожар в същата сградата смъртта си намериха няколко десетки души. Заради инцидента от понеделник падна покривът на мола. На този етап няма данни за пострадали. Експлозия разтърси вчера мол в Кемерово. Взривът стана причина за пожар в търговския център, който бе потушен след часове. Днес министърът на извънредните ситуация на Русия Владимир Пучков официално заяви, че броят на загиналите в неделя хора е 64. \"Това е последната информация, с която разполагаме\", каза той. Сподели:", "date": "2018.03.26", "title": "АДЪТ СЛЕЗЕ В КЕМЕРОВО! 64 са вече жертвите на страшния пожар (ВИДЕО)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%BF%D1%8A%D1%80%D0%B2%D0%B0-%D1%81%D1%80%D0%B5%D1%89%D0%B0-%D0%B2-%D0%B5%D0%B2%D0%BA%D1%81%D0%B8%D0%BD%D0%BE%D0%B3%D1%80%D0%B0%D0%B4-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D1%82%D1%83%D1%81%D0%BA-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%BE%D1%87%D0%B0%D0%BA%D0%B2%D0%B0%D0%BD%D0%B8%D1%8F%D1%82%D0%B0-%D1%81%D0%B8-%D0%B7%D0%B0-%D0%BB%D0%B8%D0%B4%D0%B5%D1%80-news738003.html", "text": "Премиерът Бойко Борисов и председателят на Европейския съвет Доналд Туск обсъдиха очакванията от лидерската среща ЕС – Турция. В разговор, който предшества работната вечеря днес, двамата подчертаха важността на срещата с президента на Турция Реджеп Тайп Ердоган. „Както неведнъж съм заявявал, за България е важно да има добри отношения със своя съсед. Добрите отношения са важни и за ЕС заради овладяването на миграционния поток, който създаде много проблеми на Съюза през последните години“, посочи българският министър-председател. Борисов подчерта, че България е заинтересована от нормализирането на диалога между Анкара и Брюксел и ще се опита да допринесе за постигане на разбирателство, което разрешава, а не създава проблеми. Идеята ти за тази среща като възможност да бъде възстановен диалогът с Турция е чудесна и се цени високо от всички, с които съм обсъждал темата, каза на премиера Борисов председателят на Европейския съвет Доналд Туск. Той посочи, че са натрупани много въпроси, които трябва да бъдат обсъдени, и най-добрият начин за разрешаването им е диалогът. След срещата Туск направи обръщение пред европейски медии по повод пожара в Кемерово и отношенията на страните от ЕС с Русия във връзка с дипломатическия скандал във Великобритания. Сподели:", "date": "2018.03.26", "title": "ИЗВЪНРЕДНО В ПИК! ПЪРВА СРЕЩА В \"ЕВКСИНОГРАД\": Борисов и Туск обсъдиха очакванията си за лидерската среща ЕС-Турция "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BF%D0%B5%D1%80%D1%82-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%B5%D0%BD-%D0%B1%D0%BE%D0%B9%D0%BA%D0%BE-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%81%D1%82%D0%B0%D0%B2%D0%B0-%D0%B2-%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D1%81%D1%8A%D1%81-%D1%81%D1%80%D0%B5%D1%89%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D1%80-news737852.html", "text": "Най-важното нещо, което ще остане за историята и протокола от това председателство, е тази среща във Варна и това се дължи на Бойко Борисов. Това каза журналистът Илхан Андай. Изказването си той направи часове преди една от най-важните за Европа срещи в последния половин век - тази с Турция, която ще се проведе днес във Варна. Андай направи и експертен коментар какви са причините за важността на тази среща, както и какво може да се очаква като резултати след нейния край. \"Ако сметките на Ердоган за изборите в Турция - предсрочни в края на тази година или редовни през следващата, той би заиграл ва банк в темата с бежанците и насочването на потока. Той няма да го направи през България, а през Гърция\", каза той. \"Ердоган не ни спасява. Ние си плащаме, за да не пуска бежанците. На митингите, където той говори за Кърджали и за сърцето си, той намеква за един съюз с Китай и Русия, което е нормално. Той използва една ритерика в Турция, но на срещата довечера ще бъде коренно различен\", предположи Андай. \"Бойко Борисов и Ердоган са много близки. Борисов може да си позволи, ако съветниците до него му кажат, че Ердоган вреди на Бойко Борисов с риториката си, Бойко може да му каже \"Дур\" (стоп на турски - б.ред.) по тази тема, примерно за Кърджали. Добре, че на БСП пиарите не са добри, иначе те щяха да повдигнат въпроса къда Ердоган вижда в България подтиснати хора? Той се обърна със словото за задушевните граници, но каза \"Братя и сестри мюсюлмани в Кърджали и всички подтиснати там\"\", завърши Андай. \"С Турция се преговаря трудно. Те ще опитат да отделят въпроси, по които те имат интерес. Европа има интерес да постави целия спектър от въпроси. Ердоган и Европа имат различен дневен ред и различни оценки\", заяви експертът по международна сигурност Йордан Божилов. Според него турската страна ще поиска да се отделят въпроси, по които те имат интерес, а Европа има интерес да постави целия спектър въпроси на отношенията ЕС-Турция. \"Споразумението с Турция предвижда не само изплащане на едни пари, но и връщане на бежанци, които са навлезли на европейска територия, които нямат статут или нямат право да получат такъв статут”, заяви още Божилов. Сподели:", "date": "2018.03.26", "title": "ЕКСКЛУЗИВНО В ПИК! Експерт категоричен: Бойко Борисов остава в историята със срещата във Варна"}
{"url": "http://pik.bg/%D1%80%D1%83%D0%BC%D1%8A%D0%BD%D1%81%D0%BA%D0%B8-%D0%BF%D0%BE%D0%BB%D0%B8%D1%86%D0%B8-%D1%81%D0%B0-%D1%83%D1%87%D0%B0%D1%81%D1%82%D0%B2%D0%B0%D0%BB%D0%B8-%D0%B2-%D0%BC%D0%BE%D0%BB%D0%B4%D0%BE%D0%B2%D1%81%D0%BA%D0%B8-%D0%BC%D0%B8%D1%82%D0%B8%D0%BD%D0%B3-%D0%B7%D0%B0-%D0%BE%D0%B1%D0%B5%D0%B4%D0%B8%D0%BD%D0%B5%D0%BD%D0%B8%D0%B5-%D0%BD%D0%B0-%D0%B4%D0%B2%D0%B5%D1%82%D0%B5-%D1%81%D1%82%D1%80%D0%B0%D0%BD%D0%B8-news737857.html", "text": "Romania Insider, цитирани от \"Фокус\". Бившият румънски президент Траян Бъсеску призова парламентите на Молдова и Румъния да гласуват за обединение на двете държави. Той изнесе митинг в Кишинев през около 10 хил. души, предава Траян Бъсеску, който е председател на румънската опозиционна Партия на народното движение и Дан Барна, председател на Съюза „Спасете Румъния“ изнесоха речи по случай сто години от обединяването на Молдова и Румъния. Проруският президент на Молдова Игор Додон заяви, че срещата на юнионистите е събрала „незначителна група наивници“ и че идеите за обединение ще останат „стерилна мечта от миналото“. Сподели:", "date": "2018.03.26", "title": "Румънски полици са участвали в молдовски митинг за обединение на двете страни"}
{"url": "http://pik.bg/%D0%B8%D0%BB%D0%B8%D1%8F%D0%BD%D0%B0-%D0%B9%D0%BE%D1%82%D0%BE%D0%B2%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D0%B0%D0%BA%D1%82%D0%B8%D0%B2%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D1%81-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B7%D0%B0%D0%B4-%D0%B3%D1%80%D0%B0%D0%BD%D0%B8%D1%86%D0%B0-news737855.html", "text": "„България не трябва да бъде мащеха за сънародниците ни в чужбина, а активно да работи с тях. Комуникацията и взаимодействието между българската държава и българите в чужбина трябва да се подобрят – в тази посока работи президентската институция.“ Това заяви вицепрезидентът Илияна Йотова на среща в посолството на България в Берн с представители на българската общност в Конфедерация Швейцария. „Българите зад граница са огромен потенциал за страната ни“, отбеляза Илияна Йотова. Българите в Швейцария по официални данни са малко над 8 хиляди, повечето от които са висококвалифицирани специалисти. Илияна Йотова запозна присъстващите с дейността на Съвета за работа с българите в чужбина, която в момента е съсредоточена върху Националната стратегия от 2014 г. и нейните слабости. Във водената от вицепрезидента делегация в Швейцария е и доц. д-р Харалан Александров, член на съвета. Срещата на Илияна Йотова в Берн бе първата с представители на т.нар. нова емиграция. През първата година от мандата вицепрезидентът посети почти всички български исторически диаспори. Сънародниците ни споделиха с Илияна Йотова силното си желание да поддържат жива връзката с България и да помагат на родината си. Като основен те посочиха въпроса за липсата на представителност и за създаването на обществени съвети на българите в чужбина. Голям интерес среща подготвяната от вицепрезидента интернет платформа за българите навън, като сънародниците ни заявиха готовност да участват с идеи при реализирането й. По думите на Илияна Йотова интернет платформата ще съдържа събрана на едно място полезна информация за българите в чужбина и ще съдейства за задълбочаване на контактите между общностите ни извън България. Вицепрезидентът изтъкна необходимостта от създаване на регистър на българските общности в чужбина. Илияна Йотова отбеляза добрия синхрон между българските институции, които работят по темата за сънародниците ни извън България. Вицепрезидентът поздрави посланик Меглена Плугчиева за тесните контакти, които дипломатическата ни мисия поддържа с българите в Швейцария. Днес Илияна Йотова ще разговаря с федералния президент на Конфедерация Швейцария Ален Берсе. По-късно предстои и среща с депутати от Националния парламент, представители на Федералното правителство и ръководството на Дружеството за външна политика. Сподели:", "date": "2018.03.26", "title": "Илияна Йотова започва активна работа с българите зад граница"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D0%BE%D1%81%D1%80%D0%B5%D1%89%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-%D0%B2-%D1%80%D0%B5%D0%B7%D0%B8%D0%B4%D0%B5%D0%BD%D1%86%D0%B8%D1%8F-%D0%B5%D0%B2%D0%BA%D1%81%D0%B8%D0%BD%D0%BE%D0%B3%D1%80%D0%B0%D0%B4-%D1%81%D0%BD%D0%B8%D0%BC%D0%BA%D0%B8-news738013.html", "text": "Българският премиерът Бойко Борисов посрещна преди минути турския президент Реджеп Тайип Ердоган в резиденция \"Евксиноград\", в която ще се състои изключително важната среща на върха на ЕС и Турция. В срещата ще вземат участие и висшите представители на Брюксел Жан-Клод Юнкер и Доналд Туск. Началото й е планирано за 19 часа и ще продължи най- малко два часа, а след това Бойко Борисов, Доналд Туск и Жан-Клод Юнкер ще дадат съвместна пресконференция. Двата самолета с делегацията на Ердоган кацнаха на летище \"Варна\" малко преди 15 часа днес. Заради срещата мерките за сигурност в града са изключително високи. Преди заминаването си турския президент направи изявление на летище Ататюрк в Истанбул, на което изрази специална благодарност на министър- председателя Бойко Борисов за домакинството и подчерта подчерта, че \"с премиера на съседна приятелска България Борисов ще обсъдим въпроси, които са от интерес на двата народа, както и от регионален интерес\". Сподели:", "date": "2018.03.26", "title": "ИЗВЪНРЕДНО В ПИК TV! Борисов посрещна  Ердоган в резиденция \"Евксиноград\" (СНИМКИ)"}
{"url": "http://pik.bg/%D0%B3-%D0%BD-%D1%80%D0%B0%D0%B4%D0%B5%D0%B2-%D0%BF%D1%80%D0%B5%D0%B3%D0%BB%D1%8A%D1%82%D0%BD%D0%B5%D1%82%D0%B5-%D0%B5%D0%B3%D0%BE%D1%82%D0%BE-%D1%81%D0%B8-%D0%B8-%D0%BF%D0%BE%D0%B6%D0%B5%D0%BB%D0%B0%D0%B9%D1%82%D0%B5-%D1%83%D1%81%D0%BF%D0%B5%D1%85-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BB%D0%B5%D1%81%D0%BD%D0%BE-%D0%B5-%D1%82%D0%BE%D1%87%D0%BD%D0%BE-%D0%B4%D0%BD%D0%B5%D1%81-%D0%B4%D0%B0-%D0%B1%D1%8A%D0%B4%D0%B5%D1%88-%D0%BF%D0%BE-news737916.html", "text": "Румен Радев се утвърждава като перфектен популист. Продължава да разделя, вместо да обединява нацията. Загрижен е само и единствено за собствения си рейтинг. Пиша го с болка, точно днес, когато светът гледа към България, към Варна. Радев се включи активно в церемониалните възпоменания на тракийските бежанци и Одринската епопея. Банална, пропагандна антитеза: ето ме мен, народният човек, патриотът, загрижен за раните български, ето го лошия, Борисов, \"мекерето\", което сервира шербет на султана в Евксиноград. Премиерът да напомни на Ердоган, че Турция трябва да компенсира тракийци, пожела президентът. Звучи чудесно, наистина. Кой би възразил, кой не би ръкопляскал? Само че дали сега е точното време? Тъкмо в този момент ли, когато Ердоган идва да преговаря с лидерите на Европа, когато няколко континента напрегнато следят какво ще се случи с бежанците от Сирия, ще се спогодят ли Анкара и Меркел? Радев съзнава, че Борисов не встъпва в двустранни преговори и че залогът във Варна е по-голям от неизговореното в отношенията ни с Турция. И въпреки това дълбае, свири по тънката струна, създавайки илюзията, че е особено съпричастен към националните ни приоритети. Всъщност по-достойно би било да пожелае успех на Борисов в ролята му на медиатор, не да му вменява теми и позиции. Помирявайки света, ще постигнем добруване и за себе си. Но егото...как да се пребори с егото си? Лесно е да трупаш рейтинг-точки, трудно е да се смириш в името на общия успех. Сподели:", "date": "2018.03.26", "title": "Г-н Радев, преглътнете егото си и пожелайте успех на Борисов. Лесно е точно днес да бъдеш популист"}
{"url": "http://pik.bg/%D0%B2%D1%8A%D1%80%D0%B3%D0%B0%D0%BB-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D0%BF%D1%80%D0%B5%D0%B1%D0%B8%D1%85%D0%B0-%D0%BC%D1%8A%D0%B6-%D0%BF%D1%80%D0%B5%D0%B4-%D0%BE%D1%87%D0%B8%D1%82%D0%B5-%D0%BD%D0%B0-%D1%81%D0%B8%D0%BD%D0%B0-%D0%BC%D1%83-news737904.html", "text": "Санданчанинът Асен Черкезов като по чудо оцеля след сбиване в заведение в града. Той е ударен с бутилка в лявата част на главата, на милиметри от слепоочието, от мъж, който бил в същото заведение с компания от София. Инцидентът станал в ранните часове на вчерашния ден. Черкезов бил със съпругата си, сина си и техни приятели в заведението, съобщава \"Струма.бг\". Ето какво разказа той за нападението: „Резервирахме маса в Сандански хан и към 21.00 ч. пристигнахме. На отсрещната маса имаше компания от София – 3-ма мъже и три жени, не ги познавахме. Още на входа започнаха да ни обиждат и да ни казват: „Ей, мангали, вън от заведението”. Приехме това като някаква шега, защото видяхме, че мъжете са във видимо пияно състояние. Седнахме, поръчахме си и започнахме да се веселим. Танцувахме на дансинга. Единият от мъжете продължи да отправя реплики към нас. На тавана на заведението има наредени звънци на една колона. Няколко пъти удряше звънците, като един от тях падна на масата пред сина ми. Тогава станах и попитах мъжа: „Ей, какво правиш?”. Отговорът му бе: „Мангал, махай се оттук”. При повторното удряне на звънците аз отново се обърнах към него и му казах да спре да го прави, защото сме тук да се веселим. Тогава той вдигна една бутилка и я хвърли към мен. Удари ме в лявата част на слепоочието. Тогава синът ми и компанията ми скочиха да ме защитят и стана бой. Въпросният мъж падна под масата, беше пиян и понесе няколко ритници и удари. Може би припаднето от стола си е ударил коляното, защото разбрахме, че е получил фрактура на крака. Дойде полиция, прибра ни в управлението в Сандански и дадохме показания за случая. Извадих си медицинско свидетелство за нанесените удари по лицето ми. Очаквам органите на реда да си свършат работата и установят виновника”. Сподели:", "date": "2018.03.26", "title": " ВЪРГАЛ В САНДАНСКИ! Пребиха мъж  пред очите на сина му!"}
{"url": "http://pik.bg/%D0%BE%D1%82%D0%BD%D0%B5%D0%BC%D0%B0%D1%82-10-%D1%82%D0%BE%D1%87%D0%BA%D0%B8-%D0%B7%D0%B0-%D1%88%D0%BE%D1%84%D0%B8%D1%80%D0%B0%D0%BD%D0%B5-%D0%B2-%D0%BD%D0%B0%D1%81%D1%80%D0%B5%D1%89%D0%BD%D0%BE%D1%82%D0%BE-news737859.html", "text": "10 точки ще се отнемат на шофьори за неправилно изпреварване, ако е създадена опасност за движението. Досега санкцията бе 8 точки. 10 точки ще се вземат и за шофиране в насрещното платно по магистрала или скоростен път, а при повторно нарушение - 12 точки. Промените в наредбата за контролните точки са вече в сила, след като бяха обнародвани преди дни, съобщава Дарик. Без 8 точки ще остават шофьори, ако не спрат на знак Стоп. В промените в наредбата е предвидено още младите шофьори да получат максималния брой точки две години след като са взели книжка. Контролни точки ще се възстановяват чрез частично увеличаване с 1/3 след преминато допълнително обучение. То не трябва да е повече от веднъж годишно, има и условие водачът да е платил глобите в срок от един месец от влизането в сила на наказателното постановление. Предвидена е и възможност за служебно възстановяване след изтичане на две години, считано от датата, на която е влязло в сила последното наказателно постановление. Сподели:", "date": "2018.03.26", "title": "Отнемат 10 точки за шофиране в насрещното"}
{"url": "http://pik.bg/%D0%B2-%D0%B5%D0%B4%D0%B8%D0%BD-%D1%82%D0%BE%D0%BD-%D1%81-%D0%B1%D1%81%D0%BF-%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BF%D0%BE%D0%B8%D1%81%D0%BA%D0%B0-%D0%BE%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B4%D0%B0-%D0%BF%D0%BE%D0%B2%D0%B4%D0%B8%D0%B3%D0%BD%D0%B5-%D1%82%D0%B5%D0%BC%D0%B0%D1%82%D0%B0-%D0%B7%D0%B0-%D1%82%D1%80%D0%B0%D0%BA%D0%B8%D0%B9%D1%81%D0%BA%D0%B8%D1%82%D0%B5-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD-news737925.html", "text": "Войнската доблест и непреклонност не могат да изкупят слабостта нито на някогашните, нито на днешните политици. Това каза държавният глава Румен Радев по време на тържествено поклонение по повод Деня на Тракия и отбелязването на 105 години от Одринската епопея в столицата . „В този славен ден на Тракия, мястото на всеки български държавник е тук, сред вас. Да поискаме прошка, да почетем жертвите, да ви чуем и заедно да отстояваме правата ви на български граждани\", заяви държавният глава. \"Въпросът за дължимите обезщетения за имотите на тракийските бежанци е част от този ангажимент и той не може да бъде премълчаван от никакви съображения. Това е въпрос на справедливост и национално достойнство. Търсенето на решение за този казус не е анахронизъм, а е част от съвременния европейски прочит на историята. Той е в духа и практиката на днешната международна политика и българското общество няма да допуснат историческата истина да се преиначава, а горчивите факти да се замитат под килима на геополитическите съображения\", заяви Румен Радев в един тон с лидерката на БСП Корнелия Нинова Сподели:", "date": "2018.03.26", "title": "В ЕДИН ТОН С БСП! Румен Радев поиска от Борисов да повдигне темата за тракийските обезщетения пред Ердоган"}
{"url": "http://pik.bg/%D0%B9%D0%B5%D0%BB%D0%B5%D0%BD%D0%B0-%D0%BA%D0%B0%D1%80%D0%BB%D0%B5%D1%83%D1%88%D0%B0-%D1%81%D0%B8-%D0%BF%D0%B0%D0%B4%D0%B0-%D0%BF%D0%BE-%D0%B3%D0%B5%D1%80%D0%B8-%D0%BD%D0%B8%D0%BA%D0%BE%D0%BB-%D1%81%D1%80%D1%8A%D0%B1%D1%81%D0%BA%D0%B0%D1%82%D0%B0-%D0%B7%D0%B2%D0%B5%D0%B7%D0%B4%D0%B0-%D1%80%D0%B0%D0%B7%D0%BA%D1%80%D0%B8-%D0%B7%D0%B0-%D1%82%D0%B0%D0%B9%D0%BD%D0%B0-%D1%81%D1%80%D0%B5%D1%89%D0%B0-%D1%81-%D0%B0%D0%B7%D0%B8%D1%81-%D0%B2-%D1%81%D0%BE%D1%84%D0%B8-news737927.html", "text": "Сръбската звезда Йелена Карлеуша призна, че харесва чалга дивите в България, но любимата й певица не е от лекия жанр. Съпругата на футболната звезда Душко Тошич най-много харесва Гери-Никол. \"Очаквам покана от България и ще ви гостувам с удоволствие. Обичам българската музика, а вашите певици са изключително красиви и изглеждат като световни топмодели. Музикалната ви продукция е наистина на световно ниво\", коментира Карлеуша в интервю за Би Ти Ви, след което допълни, че най-много й допада стайлинга на родната аренби звезда от Варна. Наскоро Карлеуша участва в \"Music Week 2018\" в зимния курорт Копаоник, който бе домакин на фестивала за трета година. Ексцентричната блондинка взриви публиката, която наброяваше повече от 2000 души. Поп дивата изнесе истински шоу пърформан - пя и танцува повече от два часа и доказа, че наистина е най-провокативната медийна личност на Балканите. По време на изпълнението на хита си \"Ide maca oko tebe\", Карлеуша покани на сцената млад мъж, който съблече, а зрителите подкрепиха смелчагата със силните си аплодисменти. През миналата година Йелена пусна дуетното си парче с Азис \"O.S.T.A.V.L.J.A.M.T.E\", което предизвика истински фурор в Сърбия. Песента има почти ‎29 000 0000 гледания в платформата \"YouTube\" и продължава да бележи рекорди. \"Азис е изпълнител, който много обичам и ценя. С удоволствие слушам неговите песни и обожавам гласа му. Аз го потърсих, за да направим този дует и той беше въодушевен от идеята. Дойдох в България и записахме песента за около час работа в студиото. С него се работи много лесно, защото е голям артист\", сподели балканската сензация. \"Записвам песни и подготвям нов музикален албум. От месец юли стартира моето турне в различни балкански градове. Големият спектакъл ще бъде на стадион \"Ушче\" в Белград през 2019 година. Очаквам да има повече от 100 000 души на концерта. Използвам случая да поканя и българските си фенове\", заяви още Йелена Карлеуша. Сподели:", "date": "2018.03.26", "title": "Йелена Карлеуша си пада по Гери-Никол! Сръбската звезда разкри за тайна среща с Азис в София (СНИМКИ)"}
{"url": "http://pik.bg/%D1%83%D0%B6%D0%B0%D1%81-%D0%B2-%D0%BA%D0%B0%D1%80%D0%B0%D0%B2%D0%B0%D0%BD%D0%B0-%D0%BD%D0%B0-%D0%BF%D0%B0%D1%80%D0%BA%D0%B8%D0%BD%D0%B3%D0%B0-%D0%B4%D0%BE-%D1%85%D1%80%D0%B0%D0%BC%D0%B0-%D0%BD%D0%B0-%D0%B2%D0%B0%D0%BD%D0%B3%D0%B0-%D0%B2-%D1%80%D1%83%D0%BF%D0%B8%D1%82%D0%B5-news737861.html", "text": "мед пари Мъж в тежко състояние бе открит в каравана, паркирана пред храма на Ванга в местността Рупите, полиция и спешни екипи го открили безпомощен и окървавен, след като със сетни сили той успял да подаде сигнал на 112 и да извика помощ. На мястото е намерен търговецът на и пчелни продукти - 58-годишният Бойко Иванов, който стенел от болки. Закаран е спешно в болница, където се установили множество хематоми и кръвонасядания по тялото, както и две счупени ребра, разказва \"Струма.ком\". Мъжът разказал, че завчера около 22 часа в караваната му нахълтали три непознати за него лица, преобърнали я в търсене на и започнали да го бият, за да им даде 6000 лева. Бойко е от санданското село Поленица, криминалнопроявен. При разпитите той не се сеща откъде му идва белята. Полицията в Петрич издирва нападателите. Сподели:", "date": "2018.03.26", "title": "Ужас в каравана на паркинга до храма на Ванга в Рупите!"}
{"url": "http://pik.bg/%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81%D0%B5-%D0%BD%D0%B0%D0%B4%D1%8F%D0%B2%D0%B0-%D0%BD%D0%B0-%D0%B4%D0%BE%D0%B1%D1%80%D0%B8-%D0%BD%D0%BE%D0%B2%D0%B8%D0%BD%D0%B8-%D0%BE%D1%82-%D0%B2%D0%B0%D1%80%D0%BD%D0%B0-news737929.html", "text": "Да се надяваме, че ще имаме добри новини от Варна. Това каза пред журналисти вицепремиерът Валери Симеонов след тържественото поклонение по повод Деня на Тракия и отбелязването на 105 години от Одринската епопея в столицата . На въпрос очаква ли се диалогичност от страна на Турция във Варна, Симеонов заяви: „След като има среща значи трябва да има диалогичност. Тя е предопределена от самото съгласие за тази среща. Да се надяваме, че ще имаме добри новини“. Сподели:", "date": "2018.03.26", "title": "Валери Симеонов се надява на добри новини от Варна"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D1%82%D1%80%D1%83%D0%BF-%D0%BD%D0%B0-35-%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%BB%D0%BE%D0%B2%D0%B5%D1%87-%D0%BD%D1%8F%D0%BC%D0%B0-%D1%81%D0%BB%D0%B5%D0%B4%D0%B8-%D0%BE%D1%82-%D0%BD%D0%B0%D1%81%D0%B8%D0%BB%D0%B8%D0%B5-news737923.html", "text": "Труп на 35-годишен мъж е бил открит в централната част на Ловеч вчера /25 март/ сутринта, съобщиха от ОДМВР - Ловеч. Сигналът е бил подаден в 07.00 ч. в РУ Ловеч, за това, че на ул.\"Търговска\" 7 е открито тялото на мъж, който е от града. Извършен е оглед на мястото, към момента не са установени следи от насилие. Работата по случая продължава. Образувано е досъдебно производство. Сподели:", "date": "2018.03.26", "title": "МИСТЕРИЯ! Откриха труп на 35-годишен мъж в центъра на Ловеч, няма следи от насилие"}
{"url": "http://pik.bg/%D0%BF%D1%80%D0%BE%D0%B4%D0%B0%D0%B4%D0%BE%D1%85%D0%B0-%D0%BD%D0%B0-%D1%82%D1%8A%D1%80%D0%B3-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B1%D1%83%D1%82%D0%BE%D0%BD%D0%BA%D0%B8-%D0%BD%D0%B0-%D0%BA%D1%80%D0%BE%D0%B9%D1%84-%D0%B7%D0%B0-30-000-%D0%B5%D0%B2%D1%80%D0%BE-news737932.html", "text": "Две години след смъртта на холандската легенда Йохан Кройф, бяха продадени последните му футболни обувки. Бутонките на легендата бяха купени на търг за 30 000 евро в Ротердам. Както е известно, вчера се навършиха две години, откакто митичният холандец напусна този свят заради тежко заболяване. Сумата от продажбата на бутонките отива за фондацията \"Sunday Foundation\", която подпомага деца в неравностойно положение в Сиера Леоне. Очаква се парите да стартира изграждането на училище в африканската държава, съобщи \"Гол.бг\". Сподели:", "date": "2018.03.26", "title": "Продадоха на търг последните бутонки на Кройф за 30 000 евро"}
{"url": "http://pik.bg/%D0%BC%D1%8A%D0%B6-%D1%81%D0%BF%D1%83%D0%BA%D0%B0-%D0%B3%D1%83%D0%BC%D0%B0-%D0%B2-%D0%B4%D1%83%D0%BF%D0%BA%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BF%D1%80%D0%B0%D1%89%D0%B0-%D1%81%D0%BC%D0%B5%D1%82%D0%BA%D0%B0%D1%82%D0%B0-%D0%BD%D0%B0-%D0%BA%D0%BC%D0%B5%D1%82%D0%B0-%D1%81%D0%BD%D0%B8%D0%BC%D0%BA%D0%B8-news737865.html", "text": "Пловдивчанин спука гума и счупи джанта на булевард в Кършияка. Причината е огромна дупка на булевард „Победа”. Възмутеният гражданин се закани да изпрати сметка за ремонта на кмета на района Ральо Ралев.  Дупката на булеварда се е отворила още повече след поредицата от студени и снежни дни под тепетата, съобщава \"Трафик Нюз\". „При първа възможност ще ремонтираме участъка. Сега времето не позволява, тъй като вали и в дупката има вода. Не могат да се извършват ремонти при такива метрологични условия, тъй като няма да са ефективни. Вчера в неделя сме запълнили няколко дупки на булевард „Дунав”, тъй като времето го позволяваше”, коментира кметът на района Ральо Ралев. Сподели:", "date": "2018.03.26", "title": "Мъж спука гума в дупка в Пловдив, праща сметката на кмета (СНИМКИ)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B5%D1%82%D0%BE-%D0%BA%D1%8A%D0%B4%D0%B5-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%BB%D0%B8%D0%B4%D0%B5%D1%80%D0%B8%D1%82%D0%B5-%D0%BD%D0%B0-%D0%B5%D1%81-%D1%81-%D0%B5%D1%80%D0%B4%D0%BE%D0%B3%D0%B0%D0%BD---%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D0%B1%D0%BE%D1%80%D0%B8-news737931.html", "text": "Трескава подготовка кипи в двореца Туск ще прекара нощта в Слънчевото бунгало в резиденцията, докато Юнкер няма да пренощува у нас. \"Евксиноград\" край Варна. Залата в която ще се проведе историческата среща между турския президент Ердоган, Доналд Туск, Жан Клод Юнкер и премиерът Борисов вече е готова. Опънат е и червения килим пред резиденцията, знамената са поставени и се очакват да пристигнат важните гости. Както ПИК съобщи по-рано от Варна, заради идването на Ердоган у нас са предприети невиждани мерки за сигурност. Колите, които влизат в града се проверяват и записват, а към подходите за Евксиноград се пропускат само обозначени автомобили с предварително издадени пропуски. Морската ни столица буквално е блокирана и ще остане така през целия ден. Командирована е полиция и жандармерия от цялата страна, за да гарантира сигурността. Пак по същата причина тотален хаос е настанал и покрай организацията на мероприятието. До момента не е ясно в колко часа ще бъдат пропускани родните и чужди медии и журналисти от цял свят се лутат хаотично край Евксиноград в пълно неведение кога ще бъдат допуснати до резиденцията и какви проверки трябва да минат. До момента няма официално съобщение за програмата на срещата и цари хаос и неизвестност. Ердоган пристига с 30 автомобила, 2 самолета и двама готвачи. Той ще прекара около 2 часа в България, но въпреки това му е заделен етаж от цял хотел. Маршрутите на всички лидери се пазят в тайна и до час ще бъде спряно придвижването на автомобили и обществен транспорт в района на резиденцията и части от Варна. Не се знае обаче точно кои, тъй като все още не се издава откъде ще пристигнат лидерите. Сподели:", "date": "2018.03.26", "title": "ПЪРВО В ПИК TV! Ето къде ще се проведе срещата на лидерите на ЕС с Ердоган - вижте как Борисов ще ги посрещне (СНИМКИ) "}
{"url": "http://pik.bg/%D1%87%D0%B0%D1%81%D0%BE%D0%B2%D0%B5-%D0%BF%D1%80%D0%B5%D0%B4%D0%B8-%D1%81%D1%80%D0%B5%D1%89%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B0%D0%B2%D1%81%D1%82%D1%80%D0%B8%D0%B9%D1%81%D0%BA%D0%B8%D1%8F%D1%82-%D0%BA%D0%B0%D0%BD%D1%86%D0%BB%D0%B5%D1%80-%D1%82%D1%83%D1%80%D1%86%D0%B8%D1%8F-%D0%BD%D1%8F%D0%BC%D0%B0-%D0%BC%D1%8F%D1%81%D1%82%D0%BE-%D0%B2-%D0%B5%D1%81-news737937.html", "text": "В навечерието на срещата на върха ЕС-Турция тази вечер във Варна австрийският канцлер Себастиан Курц призова за спиране на всякакви преговори за присъединяването на Турция към Евросъюза. \"Условията за присъединяване не са изпълнени и поради тази причина предприсъединителните преговори трябва да бъдат прекратени с Турция\", каза Курц пред германското издание \"Ди Велт\". Според него в тази връзка трябва да бъдат преразгледани финансовите параметри на предприсъединителната помощ, която бе предвидена на стойност от 4.45 млрд. евро за период от 2014 до 2020 г.\", предава БГНЕС. \"Турция остава значим стратегически партньор за ЕС, с когото трябва да има сътрудничество в рамките на програмата за съседите\", поясни австрийският канцлер. Той остро осъди и турската операция в Сирия, на която са жертва кюрдите. Сподели:", "date": "2018.03.26", "title": "Часове преди срещата във Варна! Австрийският канцлер: Турция няма място в ЕС"}
{"url": "http://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%BD%D0%B0-2-%D0%B3%D0%BE%D0%B4%D0%B8%D0%BD%D0%B8-%D1%83%D1%81%D0%BB%D0%BE%D0%B2%D0%BD%D0%BE-%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B3%D0%B5%D1%80%D0%B1-%D0%B7%D0%B0-%D1%83%D0%B1%D0%B8%D1%82-%D0%BF%D0%B5%D1%88%D0%B5%D1%85%D0%BE%D0%B4%D0%B5%D1%86-news737941.html", "text": "Гоцеделчевският депутат от ГЕРБ Димитър Гамишев беше осъден на 2 години условно и лишен за 3 години от шофьорска книжка заради пътен инцидент със загинал пешеходец. Присъдата постанови състав на Окръжен съд – Благоевград, председателстван от Атанас Маскръчки. Народният представител беше признат за виновен, че по непредпазливост на 27 ноември 2014 г. на пътя за село Копривлен е блъснал с джипа си „Хюндай“ Иван Жбантов, който с двамата си братя разговарял със спрял на пътя багерист. След инцидента Димитър Гамишев веднага помогнал да бъде откаран в болница пострадалият, който след това е транспортиран за лечение в „Пирогов“, където починал след около месец, съобщава Струма БГ. Припомняме, че по искане на главния прокурор бе свален депутатският имунитет на Димитър Гамишев, за да се гледа делото. В хода на наказателния процес бяха разпитани свидетели и приети две автотехнически експертизи. Заради противоречия между единичната и тройната експертиза по отношение на скоростта на автомобила бе допуснато арбитражно заключение от вещото лице проф. Карапетков. Според неговите изчисления шофьорът на джипа „Хюндай“ е карал със скорост около 63 км/час и когато видял хора на пътното платно, натиснал аварийно спирачки и завил волана наляво. Единият от тях – Атанас Жбантов, успял да се спаси, но брат му Иван е бил ударен. Вещото лице е приело, че ударната сила е била напред и надясно, на около 10-20 см от осовата линия в дясната лента. Водачът е реагирал със закъснение от 1 секунда, автомобилът се е движел върху почистен асфалт, не е загубил устойчивост и не попада в така наречената „опасна зона“. За да онагледи механизма на пътно- транспортния инцидент, вещото лице изготвило компютърна симулация. След подробните му обяснения в съдебна зала последваха серия от въпроси от страна на защитата за това, че експертът не е ходил на местопроизшествието и не е правил оглед на автомобила, а е изготвил заключението си въз основа на материали от досъдебното производство – полицейски протоколи, снимки, разпити на свидетели. Оказа се, че от самото произшествие няма протокол, тъй като до идването на полицаите пострадалият е вдигнат и откаран в болница. Адвокат Мария Михайлова поиска експертизата да не се приема, тъй като е непълна, а вещото лице е работило избирателно – без да вземе предвид наличието на багер и зацапването на дясната лента за движение, без да отчете големината на парчетата от автомобила, които са изпаднали при сблъсъка, а изчислението на удара не кореспондирало с движението на пешеходците. Всичко това било в ущърб на подсъдимия, поради което защитата поиска нова тройна експертиза, но прокурор Ирина Аспарухова и адвокат Пенко Ненов, представляващ гражданските ищци, не се съгласиха. Съдебният състав, председателстван от Атанас Маскръчки, прие експертизата на проф. Карапетков и отказа да назначи нова, след което не уважи новите доказателствени искания на защитата – да се провери дали ПТП-то е станало в населено място и кой е собственик на пътя – общината или държавата. Присъдата ще бъде обжалвана пред Софийски апелативен съд. В хода на делото наследниците на Иван Жбантов не са предявили иск за обезщетение, тъй като предпочитат да заведат гражданско дело след приключване на наказателния процес. Сподели:", "date": "2018.03.26", "title": "Осъдиха на 2 години условно депутат от ГЕРБ за убит пешеходец"}
{"url": "http://pik.bg/%D0%BD%D0%B8%D0%BA%D0%B8-%D0%BC%D0%B8%D1%85%D0%B0%D0%B9%D0%BB%D0%BE%D0%B2-%D0%BA%D1%8A%D1%81%D0%B0-%D1%81-%D0%BE%D0%BC%D0%BE%D0%BD%D0%B8%D1%8F-%D1%81%D0%BB%D0%B5%D0%B4-%D0%BA%D1%80%D0%B0%D1%8F-%D0%BD%D0%B0-%D1%81%D0%B5%D0%B7%D0%BE%D0%BD%D0%B0-news737938.html", "text": "Българският вратар Николай Михайлов почти сигурно напуска кипърския първодивизионен Омония след края на сезона, съобщава местната преса. Михайлов беше привлечен в клуба от Никозия през зимата със свободен трансфер. Той започна добре и записа шест участия за отбора, в две от които не допусна гол, но впоследствие получи контузия и изпадна от състава. \"Дните на Николай Михайлов в Омония са преброени. Българският вратар беше привлечен по спешност преди януарския трансферен прозорец заради контузия на Пит Велтхайзен, но се представи незадоволително и в края на сезона ще напусне\", коментира \"Reporter Cyprus\", цитиран от \"Спортал\". Изданието изтъква, че шансовете на Михайлов да остане в Омония са намелели значително и след уволнението на Ивайло Петев през миналата седмица. Друг кипърският вестник, \"SigmaLive\", пък пише, че вратарят има договор с Омония до лятото на 2019 г., а от клуба все още не са решили бъдещето му. В българската преса вече се появиха информации за интерес към стража от страна на родния му клуб Левски. Сподели:", "date": "2018.03.26", "title": "Ники Михайлов къса с Омония след края на сезона"}
{"url": "http://pik.bg/%D0%BB%D1%8E%D0%B1%D0%BE%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-26-%D0%BC%D0%B0%D1%80%D1%82-%E2%80%93-1-%D0%B0%D0%BF%D1%80%D0%B8%D0%BB-news737828.html", "text": "Тази седмица ще бъде изпълнена с трудни моменти. На повечето представители на отделните зодии ще се наложи да взимат трудни решения и да се изправят пред любовни предизвикателства. Някои, разбира се, ще се радват и на щастие в любовен план. Тази седмица ще е една от най-драматичните за Овните в любовен аспект. На хоризонта се задава промяна. Възможно е през тази седмица да откриете любовта или да почувствате пеперуди в корема. За някои от представителите на Овните е възможно да се случи забежка за една нощ, която обаче да прерасне в нещо повече. Изкушения няма да липсват. За Овните, които са във връзка са възможни разочарования. За други дори има вероятност да приключат взаимоотношения с партньорите си. Напрежението ще стихне в края на седмицата. Уморени сте от всички тайни във връзката си или в любовния си живот. Ако имате неудовлетворяваща връзка, това е седмицата, в която да промените живота си. Време е да потърсите нещо истинско и да разтърсите живота си. Предстои ви промяна, която сте отлагали от много време. Очакват ви вълнуващи дни през тази седмица. Разположението на планетите през тази седмица може да се окаже разочароващо за вас и да донесе нещастен завършек на афера или връзка. Ако това се случи, то може да се дължи на сексуална несъвместимост или нежелание от страна на партньора да се потопи в по-интимна връзка с вас. Време е да продължите. Разтърсване през тази седмица може да застраши емоционалната ви хармония, която сте изградили с партньора си. Възможно е това да се дължи на извънредни и неочаквани ситуации у дома. Хубавото е, че ще получите подкрепа от партньора си, когато това се налага. През тази седмица ще ви се наложи да проведете някои сериозни разговори с партньора си, независимо дали ви харесва или не. Много е вероятно да постигнете съгласие. За някои дори въпросите ще са на живот и смърт за връзката. Късметът е на ваша страна, защото в този период и двамата ще сте готови да говорите и да правите нещата заедно. Във връзката ви може да има радикална промяна, най-вече по отношение на финансите, но и в интимния живот. Възможни са изненади в средата на седмицата. Ако сте правили инвестиции заедно с партньора си, тази седмица е времето, в което те да ви се изплатят. В сексуален план седмицата ще е подходяща за откровени разговори за нещата, които искате да промените в леглото. Партньорът ви и вие ще сте отворени към нови експерименти. Любовният ви живот ще е като влакче в лунапарк. В един момент ще пътува нагоре, след това надолу. Цялата тази бъркотия ще се дължи на Венера и Уран, които ще бъдат във вашия партньорски сектор през тази седмица. Връзката ви с партньора ще действа по необичаен начин, което ще даде реална възможност и за двамата да се почувствате отново живи. Необвързаните може да открият любовта през тези дни. Скорпионът е може би единственият зодиакален знак, който ще се радва на пълно щастие в любовта и романтиката тази седмица. Възползвайте се и грабете от живота колкото можете повече. В края на седмицата Венера ще влезе във вашия сектор на любовта и ще остане там до 24 април. Ще се радвате на истинско обожание от партньора ви и ще преливате от енергия. Няма да липсват и пориви за романтика и наслада. Тази седмица ще е просто непредвидима за вас в любовен план. Динамиката и резките обрати няма да липсват. Виновни за това са Венера и Уран. Възможно е да претърпите катаклизъм във връзката си. Ако сте необвързани има вероятност някой да ви разтърси и да ви извади от вашата изолация, стреляйки право в сърцето ви. Живейте за момента и се отдайте на страстта, защото няма нищо сигурно през тази седмица. За Козирозите във връзка тази седмица може да се окаже разтърсваща. Възможни са домашни драми, които да отвлекат вниманието ви от удоволствията, които можете да споделите взаимно. Има и друга възможност – с партньора ви да вземете бързо решение за нещо, което да придвижи връзката ви напред в положителна посока. Ще бъде едно наистина вълнуващо пътуване. Ако през тази седмица се появи възможност за непланирано пътуване с партньора ви, не го отхвърляйте. Това може да е моментът, в който да подредите нещата между вас. Бъдете спонтанни и отидете на романтично пътуване само двамата. Няма да съжалявате. Посрещнете предизвикателствата с отворени обятия. Вие и вашият партньор ще имате известни проблеми с финансите през тази седмица. През първите дни от седмицата може да се наложи да вземете решение, което да не е особено отговорно. Този риск може да доведе до конфликти. В края на седмицата отношенията ви може да се обострят допълнително. Сподели:", "date": "2018.03.26", "title": "Любовен хороскоп за 26 март – 1 април"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B8%D0%B7%D0%B2%D0%B5%D1%81%D1%82%D0%B5%D0%BD-%D1%80%D1%83%D1%81%D0%BA%D0%B8-%D1%84%D0%B0%D1%80%D0%B0%D0%BE%D0%BD-news737919.html", "text": "Основателят на  руската финансова пирамида «МММ» Сергей Мавроди почина в Боткинската болница. Както съобщава РИА Новости, 62-годишният  Мавроди е бил откаран в болницата тази нощ.  В 06,40 ч. той е починал от масивен инфаркт. Информацията за смъртта на Мавроди е потвърдена от адвоката му. ПИК припомня, че АО «МММ» е най-голямата в историята на Русия финансова пирамида, организирана от Сергей Мавроди. «МММ» е създадена през 1989 г. и до 1 февруари 1994 г.  провежда само финансова и търговска дейност. По различни оценки в пирамидалната структура са въвлечени от 2 до 15 милиона вложители. На 4 август 1994 г. Сергей Мавроди е арестуван заради неплащането на данъци и ощетяване на държавната хазна с близо 50 милиона рубли. Спецакцията по залавянето му е предавана по телевизията. Постепенно машинациите на фараона излизат наяве и измамените хора се вдигат на протести. По косвени сведения пострадали са близо 10 милиона души. След внезапното обезценяване на ценните билети на пирамидата 50 от вложителите се самоубиват. Сподели:", "date": "2018.03.26", "title": "Почина известен руски фараон "}
{"url": "http://pik.bg/%D0%BF%D1%80%D0%BE%D1%84-%D0%B0%D1%82%D0%B0%D0%BD%D0%B0%D1%81-%D1%81%D0%B5%D0%BC%D0%BE%D0%B2-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BE%D1%87%D0%B0%D0%BA%D0%B2%D0%B0%D0%BC%D0%B5-%D0%B8%D0%B7%D0%B2%D0%B8%D0%BD%D0%B5%D0%BD%D0%B8%D0%B5-%D0%BE%D1%82-%D0%B5%D1%80%D0%B4%D0%BE%D0%B3%D0%B0%D0%BD-%D0%B7%D0%B0-%D0%BA%D1%8A%D1%80%D0%B4%D0%B6%D0%B0%D0%BB%D0%B8-news737946.html", "text": "Смисълът на срещата на лидерите на ЕС с турския президент Реджеп Ердоган, на която страната ни е домакин, е да създаде предпоставка за нови срещи. Това каза пред Дарик професор Атанас Семов , който е доктор по европейско право. Според него е добре да не се разбира публично за резултата от срещата. \"Първата територия, която е истински застрашена от непредвидимостта на турското въздействие, е именно България, не Гърция, не толкова Кипър дори. Затова за нас е ключово важно Европа да държи изкъсо юздите на Турция, да я държи близо до себе си Турция. И ако може по-почтено да се държи с Турция, а не да я послъгва с обещания, които не може да изпълни от типа на това, че ще махнем визите за турски граждани, защото това не може и не бива да се случва. Не знам доколко има полза да бъде обещавано обаче. Тоест един по-мъжки, по-честен и по-устойчив във времето като диалог между Европа и Турция е необходим и мисля, че, ако щете, дори и силната роля в историята на Владислав Варненчик може да подейства положително в тази посока\", посочи проф. Семов. Попитан ще се осмели ли Бойко Борисов да напомни на Ердоган, че не винаги нечий душевни граници съвпадат с реалните такива, ако говорим за Кърджали, професорът коментира: \"Мисля, че ние няма да получим много вести от тази среща. Няма да се разбере какво и как се е говорило и това донякъде е нормално. Смисълът на тази среща е да създаде предпоставка за нови срещи. Даже би било добре, ако не се изкуши никой от участниците в срещата да разказва подробности. Тази среща е малко като втора среща на младеж и девойка - на първата среща се харесват, на втората среща става ясно ще има ли трета, ще я бъде ли връзката. Затова съм сигурен, че българският тон ще бъде тонът на любезен домакин, който изчаква момента, за да постави важни въпроси\". \"Не смятам, че ще е провал, ако не чуем след срещата Ердоган да се извини за своите кърджалийски емоции или за всички други безобразия, които Турция прави във вътрешната политика на България. Да дойде във Варна, да се срещне с европейските лидери с домакинството на българския министър-председател е вече един добър резултат\", смята докторът по европейско право. Годината е едва 2018 г., проблемът Турция ще продължи поне до 2030 г., подчерта проф. Семов и добави: \"Трябва да се подготвим за неговото решаване постепенно, а не да очакваме деня, в който пристигне, той да се извини за имперското поведение на Турция, за това, че той крепи властта си изцяло върху външнополитическа агресия, защото вътрешно икономически държавата му не се развива добре. Да очакваме, че той ще се събуди в деня след Благовещение с представата, че християнството е религия, която има право да съществува поне на равно с исляма в Европа, е наивно. Да очакваме, че ще събуди демократ е наивно. Не можем да искаме това. Можем да искаме обаче да признае, че Европа му е нужна, точно както с доста умели политически ходове Лондон тези дни ясно внушава на собствените си избиратели колко му е нужен ЕС\". Сподели:", "date": "2018.03.26", "title": "Проф. Атанас Семов: Не трябва да очакваме извинение от Ердоган за Кърджали"}
{"url": "http://pik.bg/%D1%81%D1%82%D0%B8%D0%BB-%D0%B1%D0%BB%D1%8F%D1%81%D1%8A%D0%BA-%D0%B8-%D0%BC%D1%83%D0%B7%D0%B8%D0%BA%D0%B0%D1%82%D0%B0-%D0%BD%D0%B0-%D1%82%D0%B8%D1%82%D0%B0-%D0%B2-%D1%88%D0%B5%D1%81%D1%82%D0%BE%D1%82%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-%D0%BD%D0%B0-sofia-fashion-week-2018-news737876.html", "text": "От 27 до 30 март в зала ЕФЕ на хотел Маринела на едно място ще се съберат най-добрите дизайнери и модели за седмицата на модата. И тази година на най-бляскавото и стилно модно събитие дизайнерите ще покажат своите творчески идеи за настъпващия пролетно-летен сезон 2018. Истински празник на модата и красотата с уникален декор на сцената очаква всички,които обичат висшата мода и изкуство. Водещи на модния форум ще бъдат прекрасните Тео и Боряна Баташова. Кристали,огледала и бели калии са част от концепцията за декора на залата специално изработен от хотел Маринела и Events Decor Diamanti. Красивите момичета на Visages Model Group и Inter Models ще дефилират по подиума в зала ЕФЕ с най-новите модни колекции на Sofia Fashion Week. По модел на световните модни седмици връзката между модата и забавлението ще е силно застъпен в настоящото издание. Отделните ревюта на сцената на SOFIA FASHION WEEK 2018 ще бъдат подсилени с изпълненията на един от най-актуалните музикални звезди като Тита, Venzy, Pavell & Venci Venc', Балет Megami и Acrobatic Show Megami, Гери Никол и 100 кила. Още първата вечер от седмицата на модата ще станем свидетели на много красота,стил и изящество. Забележителната Жени Живкова ще открие Sofia Fashion Week с невероятната си пролетно-лятна колекция. Wolf Walley, Fashion House Elena Hristova, Papena, Kwiat, Code Fit, Amari също ще разкрият модните си чудеса. Евгения Борисова ще представи ексклузивна haute couture колекция, предназначена специално за арабския свят. Cesare Paciotti се завръща на модната сцена, а много нови марки ще направят дебюта си, като част от престижния форум. Винаги интересни и вдъхновяващи, дизайнерите Христо Чучев и Стоян Радичев ще представят новите си колеции през втората вечер, като Berna Moda, Be Queen Fashion House, Princess Fashion Studio, Banderol Fashion House, Aggressor се присъединяват, за да създадат истинска модна приказка. Третата вечер е посветена на гост дизайнери, като Carducci, All U Re, Nina Naustdal, Lilian Edwards, Bapa, Narcos, Inside Us и др., които ще направят вечерта ви специална и незабравима. Последната вечер на Sofia Fashion Week е запазена за ексклузивното и атрактивно мултимедийно коафьорско шоу на Christiam of Roma, с което ще завърши седмицата на модата в София. Сподели:", "date": "2018.03.26", "title": "Стил, блясък и музиката на Тита в шестото издание на SOFIA FASHION WEEK 2018"}
{"url": "http://pik.bg/%D0%BF%D0%BE%D1%80%D0%B5%D0%B4%D0%BD%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D0%BD%D0%B0-%D0%BF%D1%8A%D1%82%D1%8F-%D1%88%D0%BE%D1%84%D1%8C%D0%BE%D1%80-%D0%BD%D0%B0%D0%BF%D0%B0%D0%B4%D0%BD%D0%B0-%D0%B4%D1%80%D1%83%D0%B3-%D1%81%D1%8A%D1%81-%D1%81%D1%82%D0%B8%D0%BA-%D0%B7%D0%B0-%D0%B3%D0%BE%D0%BB%D1%84-%D1%81%D0%BD%D0%B8%D0%BC%D0%BA%D0%B8-news737895.html", "text": "Шофьор използва стик за голф при саморазправа с още няколко водачи в столицата. Кадрите се разпространяват в социалните мрежи. На тях се вижда група от няколко души, които са излезли от колите си и са блокирали движението на кръстовището на столичните булеварди \"Черни връх” и \"Арсеналски”, предава Би Ти Ви. Един от шофьорите внезапно вади стик за голф и посяга да удари друг от участниците в конфликта, но до сериозен удар не се стига. Сподели:", "date": "2018.03.26", "title": "ПОРЕДНА АГРЕСИЯ НА ПЪТЯ! Шофьор нападна друг със стик за голф (СНИМКИ)"}
{"url": "http://pik.bg/%D1%82%D1%80%D1%8A%D0%BF%D0%BA%D0%B8-%D0%B4%D0%B0-%D1%82%D0%B5-%D0%BF%D0%BE%D0%B1%D0%B8%D1%8F%D1%82-%D0%BA%D0%BB%D0%B0%D1%83%D0%B4%D0%B8%D1%8F-%D1%88%D0%B8%D1%84%D1%8A%D1%80-%D0%B6%D0%B8%D0%B2%D0%B5%D0%B5-%D1%81-%D0%BF%D1%80%D0%B8%D0%B7%D1%80%D0%B0%D0%B7%D0%B8-%D0%B2-%D0%B8%D0%BC%D0%B5%D0%BD%D0%B8%D0%B5-%D0%BE%D1%82-%D1%82%D1%8E%D0%B4%D0%BE%D1%80%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B8-news737858.html", "text": "Преди 15 години Клаудия Шифър и Матю Вон спират без предупреждение пред входната врата на имението от времето на Тюдорите \"Coldham Hall\" в Англия с един въпрос: \"Продава ли се?\". \"Буквално почукахме на вратата и казахме: това място наистина много ни харесва\", разказва Клаудия Шифър пред екипа на \"Architectural Digest\". \"Собствениците на имението нямаха представа нито кои сме, нито какво правим на вратата им\", продължава с разказа Шифър. Месеци по-късно тя и режисьорът Матю Вон се венчават именно там пред 120 гости, след като вече са сключили сделката и са станали новите собственици на мястото, което толкова много им е харесало. Сега го показват пред списанието с цялата му прелест. В имението, коет о разполага с 14 спални, живеят Клаудия, Матю и трите им деца, които са на 14, 12 и 7 години. Освен това имат кучета, котки, овце, прасе и дори костенурка. Построено е през 1574 година в H форма в чест на Крал Хенри VIII. Имението се казва \" Coldham Hall\" и дължи името си на кралица Елизабет I, на която не й харесало, че по време на престоя там й сервирали студена шунка ( на английски cold ham) . Служело е и като убежище на католически свещеници, които били преследвани от кралицата. Според Шифър си имат и няколко призрака. \"Чуваме странни шумове, понякога музиката сама се пуска. Веднъж имахме медиум на гости и ни каза, че призраците ни всъщност са мили. Така че не се страхувайте\", казва бившият топмодел. През уикендите тук е пълно с гости и деца, които почти през цялото време са на двор а , играейки я крикет, я тенис, просто се разхождат или пък плуват. Семейството често събира приятели на партита и вечери. Все пак, б и било престъпление да имаш подобно имение и да не каниш често гости, пише \"Ева.бг\". Сподели:", "date": "2018.03.26", "title": "ТРЪПКИ ДА ТЕ ПОБИЯТ! Клаудия Шифър живее с призрази в имение от Тюдорите (СНИМКИ)"}
{"url": "http://pik.bg/%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BD%D0%B0-%D0%B2%D0%B0%D0%BB%D0%B5%D1%80%D0%B8-%D1%81%D0%B8%D0%BC%D0%B5%D0%BE%D0%BD%D0%BE%D0%B2-%D1%81-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D1%81%D0%B2%D0%B5%D1%82%D0%B8%D1%8F-%D1%81%D0%B8%D0%BD%D0%BE%D0%B4-%D0%B7%D0%B0%D0%BF%D0%BE%D1%87%D0%BD%D0%B5%D1%82%D0%B5-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B0-%D0%B7%D0%B0-%D0%BA%D0%B0%D0%BD%D0%BE%D0%BD%D0%B8%D0%B7%D0%B0%D1%86%D0%B8%D1%8F-%D0%BD-news737866.html", "text": "Отново призоваваме Светия Синод да преодолее съмненията и колебанията, ако има такива, и да започне процедура за канонизация на Васил Левски. Отново призоваваме и молим Светия Синод на БПЦ да преодолее съмнения и колебания, ако има такива, и да започне процедура за канонизация на Васил Левски. Това се посочва в призив-обръщение, изпратен от Националния изпълнителен комитет на ПП „Национален фронт за спасение на България“ до Светия Синод на Българската Православна Църква. Измина месец, откакто НИК на НФСБ се обърна към Вас с горещата молба да бъде спешно разгледан въпросът с канонизацията като светец на йеродякон Игнатий, познат със светското си име Васил Иванов Кунчев и тачен в паметта на народа ни като Апостола на свободата Васил Левски. До този момент Светият Синод на БПЦ не е наченал процедура по канонизация, не е започнал предварително проучване по нея и не е отговорил официално на нашия призив. Отдаваме това на ангажираността на нашите архиереи и Негово Светейшество патриарх Неофит Български, включително около посещението на руския патриарх, затова си позволяваме смирено да ви напомним за нашата молба. Като миряни ние сме част от нашата единна, свята, съборна и апостолска Църква и сме сигурни, че архиереите от БПЦ ще откликнат на желанието ни да разгледат този изключително важен за целия ни христолюбив народ въпрос. Още повече – канонизацията се подкрепя от мнозинството миряни и много свещенослужители, защото Васил Левски жертва себе си в името на свободата на българите да изповядват нашата Православна Вяра свободно, без гонения, хули и поругание! Готови сме за среща с Негово Светейшество патриарх Неофит в удобно за него време, на която да представим допълнителни мотиви. Прочее, отново призоваваме и молим Светия Синод на БПЦ да преодолее съмнения и колебания, ако има такива, и да започне процедура за канонизация на йеродякон Игнатий – Апостола на свободата Васил Левски! Подписали:Валери Симеонов Данчо Хаджиев Валентин Касабов Борис Ячев“ Сподели:", "date": "2018.03.26", "title": "Партията на Валери Симеонов с призив към Светия синод: Започнете процедура за канонизация на Васил Левски"}
{"url": "http://pik.bg/%D0%BF%D1%83%D1%81%D0%BA%D0%B0%D1%82-%D1%81%D0%BF%D0%B0%D1%81%D0%B5%D0%BD%D0%B8%D1%82%D0%B5-%D0%BE%D1%82-%D0%B7%D0%B0%D0%BC%D1%80%D1%8A%D0%B7%D0%B2%D0%B0%D0%BD%D0%B5-%D1%89%D1%8A%D1%80%D0%BA%D0%B5%D0%BB%D0%B8-%D0%BE%D1%82%D0%BD%D0%BE%D0%B2%D0%BE-%D0%BD%D0%B0-%D1%81%D0%B2%D0%BE%D0%B1%D0%BE%D0%B4%D0%B0-news737815.html", "text": "нес експерти на Регионалната инспекция по опазване околната среда и водите в Русе ще обиколят Североизточна България, за да поставят алуминиеви пръстени на уловените белите щъркели. До момента над 70 щъркели са спасени от хора. В продължение на повече от седмица заради застудяването станахме свидетели на десетки случаи, в които хората помагат на изпаднали в беда щъркели. Д От Регионалната инспекция по опазване околната среда и водите в Русе благодариха в ефира на БНТ на хората, които са спасили бедстващите птици, но заявиха, че не е желателно да бъдат в много близък контакт с животните, защото никой не може да каже какви вируси и зарази носят и трябва да знаят, че това са диви животни, защитени от Закона. \"Човешката намеса не е желателна още, защото съществува риск да се променят техните инстинкти\", казаха от РЗИ. Сподели:", "date": "2018.03.26", "title": "Пускат спасените от замръзване щъркели отново на свобода"}
{"url": "http://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D1%82%D1%8F%D0%BB%D0%BE-%D0%BD%D0%B0-%D0%BC%D1%8A%D0%B6-%D0%B8%D0%B7%D0%BF%D0%BB%D1%83%D0%B2%D0%B0-%D0%BE%D1%82-%D0%B4%D1%83%D0%BD%D0%B0%D0%B2-news737856.html", "text": "Тяло на мъж изплува от водите на река Дунав. На находката попаднали гранични полицаи. Това съобщиха от ОДМВР-Видин. На 23 март около 15:20 часа полицаите сигнализирали за открития труп, намерен малко след речен километър 798 (до село Кутово). Дежурна оперативна група на ОДМВР-Видин извършила оглед и установила, че трупа е на мъж на видима възраст 50-55 години. Следи от насилствена смърт не били констатирани. Тялото било транспортиран за аутопсия във видинската болница. Според откритите документи в джоб на дреха, мъжът е идентифициран като 50-годишен сръбски гражданин. Работата по случая продължава, образувано е досъдебно производство по описа на РУ-Видин. Сподели:", "date": "2018.03.26", "title": "ЗЛОВЕЩО! Тяло на мъж изплува от Дунав"}
{"url": "http://pik.bg/%D1%82%D1%80%D0%B8-%D1%81%D0%B5%D0%BB%D0%B0-%D0%B4%D0%BE-%D0%B2%D0%B5%D0%BB%D0%B8%D0%BD%D0%B3%D1%80%D0%B0%D0%B4-%D1%81%D0%BA%D0%BE%D1%87%D0%B8%D1%85%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B7%D0%B0%D1%80%D0%B0%D0%B4%D0%B8-%D0%BB%D0%BE%D1%88-%D0%BF%D1%8A%D1%82-news737811.html", "text": "Жителите на три села до Велинград излязоха на протест заради забавянето на проекта за околовръстния път на града. Потърпевши са освен хората в курорта, и жителите на близките села, до които достъпът е почти невъзможен. Пътят, по който се налага да минават, е осеян с дупки и няма асфалт. Хората твърдят, че за да изминат 15 км, са им нужни около час – час и и 20 минути. \"Това е нашето ежедневие. Миналата година баща ми почина, чаках 3 часа линейката в началото на селото. На връщане линейката потъна и се наложи кметът на селото да отиде тежка техника, за да я издърпат. Това не е нормално за една европейска и правова държава”, каза пред Би Ти ВИ Сали Трончов, жител на едно от селата. „В началото на мандата кметът на общината обеща, че до края на мандата пътят ще бъде в експлоатация. До този момент има само готов проект и нищо повече. По информация на общината проектът в момента е в АПИ. На този етап няма никакво решение”, допълни той. Хората настояват или премиерът да ги посети, или да покани техни представители, за да поискат помощ лично от него. Кметът на Абланица и махала „Магерово” Гълъбин Мечкарски посочи, че според кмета на Велинград сумата, необходима за пътя, не е посилна за общината. Според Мечкарски са нужни около 15-20 млн. лева. Сподели:", "date": "2018.03.26", "title": "Три села до Велинград скочиха на протест заради лош път"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B5%D0%B2%D1%80%D0%BE%D0%BF%D0%B0-%D0%B8%D0%B7%D0%B1%D0%B8%D1%80%D0%B0-%D0%BE%D0%B1%D1%89-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news737750.html", "text": "На 26 и 27 март 2018 г. в София ще се проведе Конференцията за създаване на Службата на европейския  прокурор. Конференцията се организира съвместно от Европейската комисия и Българското председателство на Съвета на ЕС. Темата на форума е сред основните приоритети както на Българското председателство на Съвета на ЕС, така и на Европейската комисия с цел обсъждане на въпросите, свързани със създаването на Службата и подготовката на участващите държави членки в засиленото сътрудничество за предстоящото прилагане на регламента. По време на Конференцията се очаква да бъдат обсъдени следните въпроси: избор и назначаване на главен прокурор на ЕС и на делегирани европейски прокурори; последици от създаването на EPPO, включително вътрешни процедурни правила, адаптации в националните правни системи и сътрудничество с националните органи; разработване на система за управление на случаите; сътрудничество с други агенции на ЕС, неучастващи държави-членки и трети държави; и обучение на служители от EPPO. Събитието ще събере около 90 участници, представляващи съответните национални органи на участващите държави членки на Европейския съюз, Европейската комисия, Генералния секретариат на Съвета, Европейския парламент, неучастващите държави членки, представителите на трети страни, Евроюст, OLAF, Европол , практикуващи юристи и академични среди. %Предстои с общи усилия да направим така, че Европейската прокуратура да започне своите първи разследвания през 2020 г. Това каза главният прокурор Сотир Цацаров по време на конференция . „Ако се върнем малко назад, всички бихме казали, че измина много време от 2009 г., когато Лисабонският договор влезе в сила и чл. 86 от него стана основа за създаването на Европейска прокуратура. Вярно е, че пътят, изминат досега, не беше лесен, но сега е време за реалното изграждане на тази прокуратура като работеща институция. Предстои приемането на избор и правила на главен прокурор, назначаване на европейски делегирани прокурори и изграждане на административен капацитет на институцията“, каза още Цацаров и уточни, че се очаква с общи усилия Европейската прокуратура да започне своите първи разследвания през 2020 г. „Предстои изграждане на силна, ефективна и независима прокуратура и вярвам, че това ще бъде постигнато с общи усилия. Както каза Франциско Фонсека Морильо - директора на Дирекция „Правосъдие, основни права и гражданство“ на Европейската комисия, „сговорна дружина планина повдига“. Бих казал, че планината вече е повдигната и сега е време да я задържим в такова повдигнато положение“, каза още главният прокурор. Сподели:", "date": "2018.03.26", "title": "ИЗВЪНРЕДНО В ПИК TV! Европа избира общ прокурор (ОБНОВЕНА)"}
{"url": "http://pik.bg/%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-%D0%B1%D1%8F%D1%81%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D1%86%D0%B5%D0%BB%D1%83%D0%B2%D0%BA%D0%B0-%D0%BC%D0%B5%D0%B6%D0%B4%D1%83-%D0%B1%D1%80%D0%B0%D0%B4-%D0%BF%D0%B8%D1%82-%D0%B8-%D0%B4%D0%B6%D0%B5%D0%BD%D0%B8%D1%84%D1%8A%D1%80-%D0%B0%D0%BD%D0%B8%D1%81%D1%82%D1%8A%D0%BD-news737818.html", "text": "В Холивуд продължават да обсъждат \"развода на века\"  между секссимволите Анджелина Джоли и Брад Пит. Западните таблоиди съобщават, че актрисата е бясна заради снимка на Пит и бившата му съпруга Дженифър Анистън. Пикантното фото е публикувано от вестник \"Стар\". Конкурентни медии обаче доказват, че снимката не е истинска, а монтаж. На нея Анистън уж се целува страстно с Брад Пит, но всъщност фотото е от 2009 г. и на него блондинката е в обятията не на бившия си съпруг, а на актьора Джейсън Бейтман. Въпреки това Анджелина не е във възторг от подобни публикации. Приятелите й твърдят, че тя все още ревнува Брад и само мисълта, че той би се върнал при вечната й съперница, я вбесява. Сподели:", "date": "2018.03.26", "title": "Анджелина Джоли бясна заради целувка между Брад Пит и Дженифър Анистън "}
{"url": "http://pik.bg/%E2%80%9E%D0%B0%D0%B3%D1%80%D0%B8%D0%BE%D0%BD%E2%80%9C-%D1%80%D0%B0%D0%B7%D0%B4%D0%B2%D0%B8%D0%B6%D0%B2%D0%B0-%D0%BF%D0%B0%D0%B7%D0%B0%D1%80%D0%B0-%D1%81-%D0%BF%D1%80%D0%BE%D0%B4%D0%B0%D0%B6%D0%B1%D0%B0-%D0%BD%D0%B0-%D0%B7%D0%B5%D0%BC%D0%B8-%D0%BD%D0%B0-%D1%80%D0%B0%D0%B7%D1%81%D1%80%D0%BE%D1%87%D0%B5%D0%BD%D0%BE-%D0%BF%D0%BB%D0%B0%D1%89%D0%B0%D0%BD%D0%B5-news737875.html", "text": "Дружеството за управление на земеделски предлага терени в цяла България на цени от 300 лв./дка Засилен интерес към земеделските земи, предлагани от „Агрион“, отчетоха от компанията за управление на поземлени активи. Дружеството продава апетитни парцели в цялата страна на изключително атрактивни цени, които започват от 300 лв./дка. Най-сериозен интерес се наблюдава в районите на Варна, Хасково и Монтана, отчитат от ръководството на компанията.  Размерите на парцелите, които все още не са продадени, както и точното им местоположение в различните землища, може да се видят на адрес . „Възможността за покупката на поземлени имоти на разсрочено плащане за период от три години, без първоначално самоучастие, предизвика сериозен интерес сред потенциалните купувачи и набира все по-голяма популярност“, казаха от „Агрион“. От подобна опция се възползват предимно по-малки земеделски производители, които търсят различни варианти да придобият земеделска земя, без да им се налага да плащат накуп за нея. По този начин те имат възможност да вложат свободните си парите в техника или по-качествени семена, което води до по-ефективно и модерно земеделие. От разсроченото плащане се възползват и земеделци, които кандидатстват по за субсидия различните европрограми.  За тази година за българските фермери са предвидени 2.91 млрд. лв., което е с над 400 млн. лв. повече в сравнение с 2017 г. От тях над 2.6 млрд. лв. са за сметка на ЕС, а близо 276 млн. лв. е националното съфинансиране. По мярката „Млад Фермер“, която е част от Програмата за развитие на селските райони, се осигурява финансиране в размер на левовата равностойност на 25 хил. евро.  Благодарение на субсидиите от европейските програми и държавните помощи за много начинаещи земеделци обработването на ниви е вариант за докарване на прилични доходи, смятат експертите. Покупката на земя е отлична възможност за земеделските стопани да окрупнят парцелите си и да разширят стопанствата си. Комасацията увеличава производителността и намалява разходите. Тя дава по-добри условия за механизирана обработка на земята, което е предпоставка за увеличаване на  добивите и за развиване на селско стопанство с висока добавена стойност. Окрупняването на терени помага и формирането на по-добра цена на земеделските площи. Стойността на комасираните имоти е доста по-висока от средната за даден регион, дори и да се сравняват терени от едно и също землище, категорични са експертите в бранша. По официални данни на Министерство на земеделието, храните и горите средният размер на земеделските терени у нас е едва 5.5 дка., което е едно от най-ниските нива в ЕС. Земеделските земи привличат и все повече инвеститори, които търсят подходящи терени, за да вложат свободните си средства, твърдят експерти в недвижимите имоти. Сметките показват, че това е много добра дългосрочна инвестиция със сигурна доходност и нисък финансов риск. При средно покачване на цената с приблизително 4% на година и рента от 50 лв., покупката на поземлен имот би могла да донесе доходност от близо 10%. Това значително надскача рентабилността на инвестиционни фондове, като се избягва тяхната волатилност и несигурност. За сравнение приходите от лихви при банковите депозити в момента са много под 1%. Сподели:", "date": "2018.03.26", "title": "„Агрион“ раздвижва пазара с продажба на земи на разсрочено плащане"}
{"url": "http://pik.bg/%D1%80%D0%B5%D0%B2%D0%BD%D0%B8%D0%B2%D0%B5%D1%86%D1%8A%D1%82-%D0%BF%D0%B5%D1%82%D1%8A%D1%80-%D0%BA%D0%BE%D0%B9%D1%82%D0%BE-%D0%B7%D0%B0%D0%BA%D0%BB%D0%B0-%D0%B6%D0%B5%D0%BD%D0%B0%D1%82%D0%B0-%D1%81-%D0%BA%D0%BE%D1%8F%D1%82%D0%BE-%D0%B6%D0%B8%D0%B2%D0%B5%D0%B5-%D0%B7%D0%B0%D1%81%D1%82%D0%B0%D0%B2%D0%B0-%D0%BF%D1%80%D0%B5%D0%B4-%D1%81%D1%8A%D0%B4%D0%B0-news737809.html", "text": "63-годишният Петър, който на 13 март 2017 уби жена с нож в смолянското село Турян, ще се изправи пред пловдивския Апелативен съд. Той обжалва така наложента му на първа инстанция присъда от 12 години лишаване от свобода при първоначален “строг” режим. Делото се гледа по съкратената процедура, след като Петър призна фактите и обстоятелствата за отцеубийството, което пък редуцира наказанието с една трета, съобщава \"Трафик Нюз\". В обвинителния акт на Прокуратурата е записано, че екзекуцията е извършена съзнателно, по особено мъчителен начин и с особена жестокост. По делото е установено, че на 13 март 2017 г., в с. Турян, общ. Смолян, Петър умишлено умъртвил 51-годишна жена - Милена Стефанова, с която живеел на семейни начела, чрез нанасяне на удари с нож в областта на тялото. Трупът на жената е бил намерен в ливада, близо до къща в селото. Според съдебномедицинската експертиза по тялото на жената е имало множество прободно-порезни наранявания. Съдът е постановил Петър да заплати и 100 000 лева на близките на пострадалата, представляващи обезщетение за причинени неимуществени вреди. Сподели:", "date": "2018.03.26", "title": "Ревнивецът Петър, който закла жената, с която живее, застава пред съда"}
{"url": "http://pik.bg/%D1%83%D0%BD%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%B4%D0%BE%D0%B2%D0%BE%D0%BB%D0%B5%D0%BD-%D1%81%D0%BF%D0%B5%D1%87%D0%B5%D0%BB%D0%B8%D1%85%D0%BC%D0%B5-%D0%B2%D1%80%D0%B5%D0%BC%D0%B5-%D0%B7%D0%B0-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-%D0%BD%D0%BE-%D0%B1%D0%B8%D1%82%D0%BA%D0%B0%D1%82%D0%B0-%D0%BF%D1%80%D0%B5%D0%B4%D1%81%D1%82%D0%BE%D0%B8-news737821.html", "text": "Според унгарския министър-председател Виктор Орбан решението за налагане на квоти за прием на мигранти сред страните от ЕС е отложено и затова Унгария е спечелила време, пише унгарският в. \"Маджар Хилап\". \"Орбан заяви, че лидерите на ЕС са обсъдили по време на скорошната си среща на високо равнище важни и трудни въпроси, сред които и миграцията. \"Ясно казах, че не можем да приемем предложение за задължителни квоти. Унгария отхвърля това и докато съм министър-председател няма да има споразумение“, допълни той, цитиран от \"Фокус\". Министър-председателят допълни, че по този въпрос решителната конфронтация ще бъде през юни „и тогава ще се наложи да покажем своята издръжливост“. Сподели:", "date": "2018.03.26", "title": "Унгарският премиер доволен: Спечелихме време за бежанците, но битката предстои"}
{"url": "http://pik.bg/%D0%BF%D0%BE-%D0%B3%D0%BE%D1%80%D0%B5%D1%89%D0%B8-%D1%81%D0%BB%D0%B5%D0%B4%D0%B8-%D0%B0%D0%B3%D0%B5%D0%BD%D1%82%D0%B8-%D0%BD%D0%B0-%D0%B4%D0%B0%D0%BD%D1%81-%D1%81%D0%BB%D0%B5%D0%B4%D1%8F%D1%82-%D0%B7%D0%B0-%D0%BD%D0%BE%D0%B2%D0%B8%D1%87%D0%BE%D0%BA-news737849.html", "text": "Агентите на родното ФБР ще следят за използването на опасни химикали като \"Новичок\". Това предвиждат промени в Закона за ДАНС, внесени от правителството за гласуване в парламента. Министерският съвет вменява ново задължение на агенцията. Освен за посегателства над националната сигурност, свързани с международната търговия на оръжия, родното ФБР ще бъде длъжно да следи и за производството, съхранението, разпространението и използването на оръжия за масово унищожение. Такива са ядрените оръжия, касетъчните боеприпаси, биологически оръжия и химически, сред които е и придобилият популярност заради случая със Сергей Скрипал и дъщеря му Юлия \"Новичок\". Сред новите функции на ДАНС е и осъществяването на комуникациите на България със задграничните й представителства освен в случаите, когато това е работа на Държавната агенция „Разузнаване“. Новите текстове касаят основно транспонирането на евродиректива за събирането и съхраняването на данни на пасажери на полети. Националното звено за резервационни данни ще пази 5 години данни от паспортите и самолетните билети на пътуващите с цел превенция или впоследствие разследване на престъпления. Информацията ще бъде достъпна за партньорските служби, сред които вече и Европол. Тя ще се предоставя за все по-широк кръг заподозрени – измамници, представяли се за държавни служители, ръководители на опити за държавен преврат, хакери и др. Полицаи, граничари, антитерористи обаче не могат да взимат решение да предприемат мерки срещу пътници на база раса, етнос, политически или религиозни възгледи или сексуална ориентация, е записано в закона. Без да фигурира в евродирективата, звеното ще събира лични данни и на екипажа на самолета, тъй като често негови членове стават съучастници в терористични актове или в отвличане на Сподели:", "date": "2018.03.26", "title": "ПО ГОРЕЩИ СЛЕДИ! Агенти на ДАНС следят за \"Новичок\""}
{"url": "http://pik.bg/%D0%BA%D0%B0%D0%BB%D0%B8-%D0%BD%D0%B0-%D0%B5%D0%BA%D1%81%D0%BF%D0%B5%D0%B4%D0%B8%D1%86%D0%B8%D1%8F-%D0%B2-%D0%B4%D0%B6%D1%83%D0%BD%D0%B3%D0%BB%D0%B0%D1%82%D0%B0-%D0%BD%D0%B0-%D0%B0%D1%80%D0%B6%D0%B5%D0%BD%D1%82%D0%B8%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news737882.html", "text": "Кали продължава с обиколката си в Южна Америка, а в момента е в Аржентина. \"Поздрав от мен, от Игуасу в Аржентина. Тук при нас е много топло - 33 градуса, знам, че в България в момента има много сняг и искрено съжалявам, че ви е много студено, защото все пак се очаква да дойде лятото. Но пък се радвам, че аз съм на топличко и имам възможност да се насладя на много красива природа. Тук в Игуасу има джунгла и предстои да я видим, както и водопадите. Изкарвам си страхотно\", споделя певицата. Кали обещава, че ще държи феновете си в течение на всички хубави преживявания в Аржентина и ще споделя снимки в социалните мрежи. Кадрите, които до момента е показала, са повече от въздействащи и провокират всеки да помечтае да посети тези красиви места от света. Заедно със свои приятелки Кали предприе обиколка из Перу, Чили, Аржентина и Бразилия. Сподели:", "date": "2018.03.26", "title": "Кали на експедиция в джунглата на Аржентина (СНИМКИ)"}
{"url": "http://pik.bg/%D0%BD%D0%B0-%D0%BA%D0%BE%D1%81%D1%8A%D0%BC-%D0%BA%D1%80%D0%B8%D1%82%D0%B8%D1%87%D0%BD%D0%BE-%D0%B5-%D0%BD%D0%B8%D0%B2%D0%BE%D1%82%D0%BE-%D0%BD%D0%B0-%D1%80%D0%B5%D0%BA%D0%B0-%D1%80%D1%83%D1%81%D0%B5%D0%BD%D1%81%D0%BA%D0%B8-%D0%BB%D0%BE%D0%BC-news737826.html", "text": ". От няколко дни нивото на водата в коритото на реката се повишава заплашително. Мазетата на сградите в най-ниската част на село Красен са наводнени от проникналите в тях подпочвени води. Снегът в Русенска област беше около 30 см., предава Нова телевизия. Опасенията на хората от Местните се тревожат, че реката ще продължи да прелива и ще залее и домовете им. Ремонт е необходим за дигите край село Красен. Оказва се, че и коритото на реката има нужда от почистване, защото се е затлачило. Депозиран е Критични са нивата на река Русенски лом Повече от 500 декара земеделска земя и дворове на къщи са залети. евентуални наводнения са провокирани от разтопяването на снежната покривка. проект в Междуведомствената комисия за бедствия и аварии, но пари по него все още не са отпуснати. Сподели:", "date": "2018.03.26", "title": "На косъм! Критично е нивото на река Русенски Лом"}
{"url": "http://pik.bg/%D1%83%D0%B4%D0%B0%D1%80-%D0%B3%D0%B4%D0%B1%D0%BE%D0%BF-%D0%B7%D0%B0%D0%BB%D0%BE%D0%B2%D0%B8-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B0-%D0%B3%D1%80%D1%83%D0%BF%D0%B0-%D0%B8%D0%B7%D0%B2%D1%8A%D1%80%D1%88%D0%B2%D0%B0%D0%BB%D0%B0-%D0%B8%D0%BC%D0%BE%D1%82%D0%BD%D0%B8-%D0%B8%D0%B7%D0%BC%D0%B0%D0%BC%D0%B8-news737884.html", "text": "Поредна успешна реализация срещу организирана престъпна група в София на ГДБОП и Прокуратура. Тя е действала на територията на кв. „Люлин“. До момента са задържани пет лица. Едното лице е с парична гаранция, защото е съдействало активно на прокуратурата. Това бе обявено от административният ръководител на Специализираната прокуратура Иван Гешев по време на брифинг на прокуратурата и МВР, съобщама \"новини.бг\". Претърсени са били 30 адреса. По досъдебното производство има данни за над 10 апартамента, които са били присвоени чрез имамаи. Групата се е занимавала с имотни измами и търговия на земи. Директорът на ГДБОП главен комисар Ивайло Спиридонов обясни, за групата е имало оперативна информация отпреди 7 месеца. „Първоначално сигналът е бил за незаконна лихварска дейност. Установило се е, че тя се е занимавала с разнородна дейност. Активно се занимават с имотни измами. Доста жилища са придобити чрез такива измами. Тази престъпна дейност е извършена чрез фалшификация на документи и прехвърляне през много лица. Към момента има достатъчно събрани доказателства за такива“. Работата по случая продължава и към момента. Ако се съберат данни за длъжностни лица, участвали в схемата, те ще бъдат привлечени като обвиняеми. Измамниците са търсели жилища, които изглеждат необитаеми. Чрез свои познати са установявали дали лицето, живяло там е починало. След това със съдействие на общински служители са установявали дали лицето е имало наследници. Следвало е намирането на бушони, които срещу някаква малка сума са вписвани като наследници. След това при нотариус се е правело прехвърляне. Сподели:", "date": "2018.03.26", "title": "УДАР! ГДБОП залови престъпна група, извършвала имотни измами"}
{"url": "http://pik.bg/%D0%BE%D1%80%D0%B0%D0%BD%D0%B6%D0%B5%D0%B2%D0%B8%D1%8F%D1%82-%D1%81%D0%BD%D1%8F%D0%B3-%D0%BE%D1%82-%D1%81%D0%B0%D1%85%D0%B0%D1%80%D0%B0-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%88%D0%BE%D0%BA%D0%B8%D1%80%D0%B0-news737832.html", "text": "Оранжевият сняг продължава на шокира. Явлението се случва веднъж на 5 години. Оцветеният сняг, който валя край Русе, се премести и към Източна Европа. Освен в България необичайното явление бе наблюдавано в Румъния, Молдова, Украйна и Русия, съобщи Нова телевизия. Свидетели правят атрактивни снимки, на които се вижда оранжевата окраска. Метеоролози казват, че става дума са фин пясък от пустинята Сахара, който е оцветил снега. Този път обаче пясъкът бил в по-голямо количество. Сподели:", "date": "2018.03.26", "title": "Оранжевият сняг от Сахара продължава да шокира"}
{"url": "http://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%80%D0%B0%D0%B7%D0%B3%D0%BE%D0%B2%D0%B0%D1%80%D1%8F-%D1%81-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%BD%D0%B0-%D1%81%D0%BB%D0%BE%D0%B2%D0%B0%D0%BA%D0%B8%D1%8F-news737892.html", "text": "Проведохме ползотворни разговори и направихме преглед на двустранните отношения със Словения. Миналата година отбелязахме 25 г. от установяването на двустранните дипломатически отношения. Това заяви президентът Румен Радев след срещата със словенския си колега Борут Пахор. България и Словения са не само партньори и съюзници в рамките на НАТО и ЕС, но споделяме и сходен исторически опит и традиции. С президента Пахор се обединихме, че около нашите страни съществува регулярен и пълноценен политически диалог. И той е добрата предпоставка за развитие на нашите отношения във всички области-икономика, образование, култура, туризъм, инвестиции. Специално ви благодаря, че лично открихте вчера важната за нас директна авиолиния между Любляна и София, която ще даде не само нов тласък в туризма, а и е важна за директната връзка между нашите два народа, обърна се Радев към Пахор. Радев подчерта още, че за нас е от съществена важност опитът на Словения в постигането на един от най-високите темпове на икономически ръст в ЕС, в осигуряването на висок стандарт и качество на живот на словенците, моделът за функционирането на икономиката. Много важен бе опитът, който сподели президентът Пахор за помирението с миналото, тук имаме какво да научим. Споделихме, че България и Словения са от двете страни на крехкия регион, наречен Западни Балкани и е много важно от двете страни да има държави, които допринасят за стабилността и сигурността в региона. Обсъдихме и перспективите на европейския проект, проблемите около мигрантската криза, нашето членство в Шенген и еврозоната, където имаме подкрепата на Словения, но само подкрепа не е достатъчна. Важен е пътят и механизмът, по който да постигнем едно пълноправно членство. Благодаря за това, което правите за подобряване на нашите двустранни отношения, обърна се още Радев към словенския президент. Сподели:", "date": "2018.03.26", "title": "Румен Радев разговаря с президента на Словакия"}
{"url": "http://pik.bg/%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D1%81%D1%8A%D0%B4%D1%8A%D1%82-%D0%BD%D0%B0-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-%D0%BE%D0%BF%D1%80%D0%B0%D0%B2%D0%B4%D0%B0-%D0%B7%D0%BB%D0%B0%D1%82%D0%BA%D0%BE-%D0%B1%D0%B0%D1%80%D0%B5%D1%82%D0%B0%D1%82%D0%B0-news737889.html", "text": "Това е изводът на Върховните касационни съдии в окончателната присъда по процеса срещу Баретата и още 9 други, сред които и нашумелия в последно време Ивайло Борисов - Ториното. Ториното също е оправдан напълно по решението на ВКС. Златомир Иванов е оправдан и по обвинението за отнемане на чуждо имущество - мерцедеса, с който се яви в Съдебната палата, когато срещу него бе извършено покушение. Припомняме, в края на януари 2013 година на стълбите на Съдебната палата в центъра на София бе стреляно срещу Баретата от таванските помещения на кооперация. Тогава Златомир Иванов се яви в съда, за да обжалва присъдата си от 17 години затвор като ръководител на ОПГ и подбудител на убийството на Румен Стефанов - Алфа. Собственикът на автомобила пред съда заяви, че е предоставил доброволно на Баретата автомобила, въпреки че преди това пред полицаите е дал показания, че возилото му е било иззето с насилие. Освен Златко Баретата и Ивайло Борисов - Ториното по делото за организирана престъпна група бяха съдени още 7 наркодилъри. Стефан Грозданов, Петър Цветанов, Тодор Цветанов, Тихомир Стоянов, Кристиян Лалев, Добромир Добрев и Галин Лазаров получават с решението на ВКС присъди от различен срок - от глоба в размер на 1000 лв. до 5 години лишаване от свобода.. Златомир Иванов - Златко Баретата не е бил ръководител на организирана престъпна група и не е търгувал с наркотици в периода от 2011 и 2013 г. в София и по Черноморието. Сподели:", "date": "2018.03.26", "title": "ОКОНЧАТЕЛНО! Съдът на Лозан Панов оправда Златко Баретата"}
{"url": "http://pik.bg/%D1%82%D1%80%D0%BE%D0%B5%D0%BD-%D1%81%D0%BF%D0%B0%D0%B4-%D0%BD%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D0%B1%D0%B8%D0%BB%D0%B5%D1%82%D0%B8-%D0%B2-%D0%B3%D1%80%D0%B0%D0%B4%D1%81%D0%BA%D0%B8%D1%8F-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D0%B2-%D1%81%D0%BE%D1%84%D0%B8%D1%8F-news737835.html", "text": "Троен спад на продажбата на еднократните билети в столичния градски транспорт отчитат от Центъра за градска мобилност (ЦГМ). През 2015 г. в столицата са продадени над 9,5 млн. билети, а за миналата година - 3,8 млн. На 1 юни 2016 г. влезе в сила решението на СОС за увеличаването на цената на билата от 1 на 1,60 лв. От ЦГМ отчитат и спад в продажбите на талоните за десет пътувания, на които също бе променена цената от 8 на 12 лв. - през 2015 г. са продадени 1,2 млн. талони, а през 2017 г. 700 хиляди. В същото време обаче продажбата на абонаментните карти бележи над 68% ръст. През 2015 г. ЦГМ са продали 3,8 млн бройки, а през изминалата над 5,7 млн. лв. При всички видове карти се наблюдава близо двукратно увеличаване на продажбата, пише \"Монитор\". Годишната абонаментна карта бележи най-висок интерес сред пътниците. Срещу сумата от 365 лв. на година столичани могат да използват цялата градска мрежа. През 2015 г. От нея са се възползвали 226 човека, година по-късно – 16 808, а през 2017-а броят на издадените карти достига 25 018. През 2020 г. в София се очаква да заработи и електронна система за таксуване в градския транспорт. След поредица от обжалвания на обществената поръчка преди дни се стигна до получаването на оферти и стана ясно, че 10 кандидата искат да изградят тикет система. Все още не е ясно дали пътниците ще бъдат таксувани спрямо времето, което са прекарали в градския транспорт или на изминало разстояние. Сподели:", "date": "2018.03.26", "title": "Троен спад на продажбата на билети в градския транспорт в София"}
{"url": "http://pik.bg/%D1%81%D1%8A%D0%BF%D1%80%D0%B8%D1%87%D0%B0%D1%81%D1%82%D0%BD%D0%BE%D1%81%D1%82-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%B1%D0%BE%D1%80%D0%B8%D1%81%D0%BE%D0%B2-%D0%B8%D0%B7%D1%80%D0%B0%D0%B7%D0%B8-%D1%81%D1%8A%D0%B1%D0%BE%D0%BB%D0%B5%D0%B7%D0%BD%D0%BE%D0%B2%D0%B0%D0%BD%D0%B8%D1%8F-%D0%B7%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D0%BA%D0%B5%D0%BC%D0%B5%D1%80%D0%BE%D0%B2%D0%BE-news737893.html", "text": "В телеграма до министър-председателя на Руската федерация Дмитрий Медведев премиерът Бойко Борисов изрази своите най-дълбоки съболезнования във връзка инцидента в гр. Кемерово, довел до смъртта на десетки хора. „Ужасната трагедия, отнела живота и на много деца, я прави още по-тежка за всички. Изразявам дълбоката си съпричастност и съчувствие на семействата на загиналите и желая бързо възстановяване на пострадалите“, се казва в телеграмата. Сподели:", "date": "2018.03.26", "title": "СЪПРИЧАСТНОСТ! Премиерът Борисов изрази съболезнования за трагедията в Кемерово"}
{"url": "http://pik.bg/%D1%85%D1%8E-%D0%B4%D0%B6%D0%B0%D0%BA%D0%BC%D0%B0%D0%BD-%D1%81%D0%B5-%D0%BF%D0%B5%D0%BD%D1%81%D0%B8%D0%BE%D0%BD%D0%B8%D1%80%D0%B0-%D0%BE%D1%82-x-men-%D0%B5%D1%82%D0%BE-%D0%BA%D0%BE%D0%B9-%D1%89%D0%B5-%D0%B5-%D0%BD%D0%BE%D0%B2%D0%B8%D1%8F%D1%82-%D1%83%D0%BE%D0%BB%D0%B2%D1%8A%D1%80%D0%B8%D0%B9%D0%BD-news737851.html", "text": "Предстои заснемането на поредния \"X-Men\", но този път без участието на Хю Джакман. Холивудският актьор съобщи, че вече е уморен от ролята на Уолвърийн. Джакман играе Уолвърийн в продължение на 17 години като ролята на супергероя му донася световната слава. През тези години той участва в 7 филма, а през 2015 г. след появата на последния филм за Уолвърийн, Джакман решава да изостави ролята на култовия герой. Според вътрешни източници, продуцентите на фантастичната сага искат да \"подмладят\" Уолвърийн и да дадат ролята на сина на Клинт Истууд - 32-годишният Скот Истууд. Във филмографията на актьора присъстват филми като \"Бързи и яростни\", \"Отряд самоубийци\" и \"Огненият пръстен: Революция\". Сподели:", "date": "2018.03.26", "title": "Хю Джакман се пенсионира от \"X-Men\"! Ето кой ще е новият Уолвърийн"}
{"url": "http://pik.bg/%D0%B8%D1%81%D1%82%D0%B5%D1%80%D0%B8%D1%8F-%D0%BC%D0%B5%D0%B3%D0%B7-%D0%BE%D1%82%D0%BF%D1%80%D0%B0%D1%88%D0%B8-%D0%B7%D0%B0-%D1%82%D0%B0%D0%B9%D0%BB%D0%B0%D0%BD%D0%B4-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B5%D0%B4%D0%B2%D0%B0-%D0%BD%D0%B5-%D0%B8%D0%B7%D0%BF%D1%83%D1%81%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B0-news737888.html", "text": "Последната приумица на Миглена Каканашева е да снима трикотажната си колекция в Тайланд. От два дни тя занимава феновете си с предстоящото пътуване. В \"Инстаграм\" тя накара всички да познават дестинацията, за която ще пътува и обеща да донесе магнитчета на всички познали. Каканашева направи последователите си част от стягането на багажа й и самото придвижване до летището. Тя пусна живо видео, на което ципът на куфарът й се скъса в последния момент, а тя закъсняваше ужасно много за полета. Накрая успя да хване полета буквално в последните минути, като беше видимо притеснена. Т Не е ясно кой прави компания на Мегз по време на пътуването. От историите й в \"Инстаграм\" се вижда, че красавицата пътува с голяма компания, сред която е и милионерският наследник Иван Динев. Компанията изглеждаше в прекрасно настроение въпреки стреса, който Каканашева им докара със закъснението си. Смеейки се, те казаха, че много ги е ядосала, а тя обеща да бъде по-отговорна занапред и че ще снима всичко за феновете си, пише \"Хотарена\". Сподели:", "date": "2018.03.26", "title": "ИСТЕРИЯ! Мегз отпраши за Тайланд, след като едва не изпусна самолета"}
{"url": "http://pik.bg/%D0%B3%D0%BE%D0%BB%D1%8F%D0%BC-%D0%BF%D1%80%D0%B0%D0%B7%D0%BD%D0%B8%D0%BA-%D0%B5-%D0%B4%D0%BD%D0%B5%D1%81-%D0%B4%D0%B0-%D0%BF%D0%BE%D1%87%D0%B5%D1%80%D0%BF%D1%8F%D1%82-%D1%82%D0%B5%D0%B7%D0%B8-7-%D1%87%D0%B5%D1%81%D1%82%D0%B8%D1%82%D0%B8-%D0%B8%D0%BC%D0%B5%D0%BD%D0%B0-news737785.html", "text": "На този ден православната църква отбелязва Събор на Св. Арахангел Гавриил. Бог изпратил архангел Гавраил в храма да извести на св.пр. Захарий раждането на Йоан Кръстител и неговото бъдещо служение като Предтеча на Иисус Христос. Архангел Гавраил занесъл и благата вест на Пресветата Дева за това, че тя ще роди Спасителя Иисус Христос. Имен ден празнуват всички, които носят името Габриел (означава - Божия крепост), Габриела, Габи, Гавраил, Гаврил, Гавраила, Гаврила. Сподели:", "date": "2018.03.26", "title": "ГОЛЯМ ПРАЗНИК Е! Днес да почерпят тези 7 честити имена"}
{"url": "http://pik.bg/%D0%BA%D0%B0%D1%82%D0%B5%D0%B3%D0%BE%D1%80%D1%87%D0%B8-%D1%80%D0%B5%D0%B0%D0%BB-%D0%BC%D0%B0%D0%B4%D1%80%D0%B8%D0%B4-%D0%B8%D1%81%D0%BA%D0%B0-%D0%B8%D0%BA%D0%B0%D1%80%D0%B4%D0%B8-%D0%BD%D0%BE-%D0%BD%D1%8F%D0%BC%D0%B0-%D0%B4%D0%B0-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F-%D1%81-%D0%B6%D0%B5%D0%BD%D0%B0-%D0%BC%D1%83-news737775.html", "text": "Реал Мадрид Интер Мауро Икарди Сантиаго Бернабеу Пол Погба Златан Ибрахимович Джанлуиджи Донарума Хенрих Мхитарян В опит да задържи голямата си звезда, Интер иска да поднови договора му и да включи в него откупна клауза на стойност 160 млн. евро. Ръководството на ще се откаже от преговорите с голмайстора на , ако в тях участва съпругата на аржентинския национал Уанда Нара. През януари от кралския клуб не пожелаха да общуват с бившата порноактриса, която се изявява като личен агент на Икарди, по повод евентуален трансфер на нападателя на \" \". \"Белите\" ще се придържат към позицията си и през лятото, но до преговори може да се стигне, ако бъде привлечен посредник. Освен Уанда Нара, в черния списък на Реал попада и Мино Райола, който, който представлява , , , и други известни имена. Сподели:", "date": "2018.03.26", "title": "Категорчи! Реал (Мадрид) иска Икарди, но няма да преговаря с жена му"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B5%D0%B8%D0%BF%D0%B5%D1%82%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D1%83%D0%B1%D0%B8%D1%85%D0%B0-%D1%88%D0%B5%D1%81%D1%82%D0%B8%D0%BC%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-news737781.html", "text": "Russia Today, цитиран от Фокус. Египетската полиция е убила шест бойци, свързани с група, която, според вътрешното министерство на страната, извърши бомбен атентат в крайбрежния град Александрия в събота, предава руския телевизионен канал \"Вътрешното министерство нанесе ефективен удар на въоръженото крило на „Мюсюлмански братя“, движението Хасам, сутринта на 25 март. Министерството разкри терористично гнездо и откри огън по терористите, като уби шест от тях \", се казва в изявление. Трима от убитите са били идентифицирани от полицията. Остава неясно дали убитите са участвали в бомбения атентат в събота, който бе насочени към началника на службата за сигурност и при който загинаха двама полицаи. Сподели:", "date": "2018.03.26", "title": "ГОРЕЩО! Еипетските власти убиха шестима терористи"}
{"url": "http://pik.bg/%D0%BA%D0%B0%D0%BF%D1%80%D0%B8%D0%B7%D0%B8-%D0%BD%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-%D0%BD%D0%BE-%D0%BC%D0%BD%D0%BE%D0%B3%D0%BE-%D0%B4%D1%8A%D0%B6%D0%B4-%D0%B8-%D0%BF%D0%BE%D0%BB%D0%B5%D0%B4%D0%B8%D1%86%D0%B8-%D1%80%D0%B0%D0%B7%D0%B2%D0%B0%D0%BB%D1%8F%D1%82-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA%D0%B0-news737736.html", "text": "Днес в сутрешните часове на места в централните райони на Дунавската равнина ще има условия за поледици. Ще има значителна облачност, с превалявания от дъжд, на повече места и по-значителни като количество в Източна България. Ще духа до умерен, в Източна България и силен юг-югоизточен вятър. Температурите ще се повишат. Минималните ще са между минус 1° и 4°, по Черноморието 5°-7°, максималните от 5°-6° в северозападните райони до 14°-15° в Източна България и крайните югозападни райони. Над планините ще има значителна облачност и ще превалява сняг, под 1400 м – дъжд и сняг. Ще духа силен, по билата до бурен югозападен вятър. Максималната температура на височина 1200 ще е около 6°, на 2000 метра - около 0°. На 26.03.2018 слънцето ще изгрее в 07:20 часа и ще залезе в 19:46 часа. Продължителност на деня 12:26 часа. На 26.03.2018 луната ще изгрее в 14:04 часа и ще залезе в 04:10 часа. Осветеност на диска в 0h UT 65 %. Фаза на луната: след първа четвърт преди пълнолуние. Сподели:", "date": "2018.03.26", "title": "КАПРИЗИ НА ВРЕМЕТО! Температурите скачат, но много дъжд и поледици развалят понеделника"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D1%87%D0%B0%D0%BA%D0%B0-%D1%82%D1%83%D1%81%D0%BA-%D1%8E%D0%BD%D0%BA%D0%B5%D1%80-%D0%B8-%D0%B5%D1%80%D0%B4%D0%BE%D0%B3%D0%B0%D0%BD-%D0%B2-%D0%B5%D0%B2%D0%BA%D1%81%D0%B8%D0%BD%D0%BE%D0%B3%D1%80%D0%B0%D0%B4---%D0%B1%D0%B5%D0%B7%D0%BF%D1%80%D0%B5%D1%86%D0%B5%D0%B4%D0%B5%D0%BD%D1%82%D0%BD%D0%B8-%D0%BC%D0%B5%D1%80%D0%BA%D0%B8-news737798.html", "text": "Целият свят е вперил очи в България. Съдбовната среща на лидерите на ЕС Доналд Туск и Жан-Клод Юнкер с турския президент Реджеп Таийп Ердоган, на която домакин и посредник е българският премиер Бойко Борисов започва след 8 часа - в 19.00, в резиденцията \"Евксиноград\" край Варна, предава от мястото на събитието водещата на ПИК TV Ива Николова. Непосредствено преди провеждането ѝ страстите между двете преговарящи страни се нажежиха. Миналият четвъртък през нощта европейските лидери гласуваха тази среща, обявена още през януари при посещението на германския канцлер Ангела Меркел в България, да се проведе. Турският президент веднага постави исканията си за отпускането на втория транш от общо 3,5 млрд. евро за сирийските бежанци в южната си съседка, но постави и допълнителни искания в полза на Турция. Българският премиер Бойко Борисов заяви, че напрежението е много голямо и е притеснен за изхода от срещата. Той вече е в резиденцията, където очаква гостите си. Заради идването на Ердоган у нас са предприети невиждани мерки за сигурност, какъвто не е имало дори при идването на Путин у нас. Варна и региона са блокирани от тежка охрана и дори пиле не може да прехвръкне, увери се екипът на медията ни на място. Колите, които влизат във Варна се проверяват и записват, а към подходите за Евксиноград се пропускат само обозначени автомобили с предварително издадени пропуски. Морската ни столица буквално е блокирана и ще остане така през целия ден. Командирована е полиция и жандармерия от цялата страна, за да гарантира сигурността. Пак по същата причина тотален хаос е настанал и покрай организацията на мероприятието. До момента не е ясно в колко часа ще бъдат пропускани родните и чужди медии и журналисти от цял свят се лутат хаотично край Евксиноград в пълно неведение кога ще бъдат допуснати до резиденцията и какви проверки трябва да минат. До момента няма официално съобщение за програмата на срещата и цари хаос и неизвестност. Ергодан пристига с 30 автомобила, 2 самолета и двама готвачи. Той ще прекара около 2 часа в България, но въпреки това му е заделен етаж от цял хотел. Туск ще прекара нощта в Слънчевото бунгало в резиденцията, докато Юнкер няма да пренощува у нас. Маршрутите на всички лидери се пазят в тайна и до час ще бъде спряно придвижването на автомобили и обществен транспорт в района на резиденцията и части от Варна. Не се знае обаче точно кои, тъй като все още не се издава откъде ще пристигнат лидерите. Сподели:", "date": "2018.03.26", "title": "ИЗВЪНРЕДНО В ПИК TV! Борисов чака Туск, Юнкер и Ердоган в \"Евксиноград\" - безпрецедентни мерки за сигурност блокираха Варна и района (ОБНОВЕНА/СНИМКИ)"}
{"url": "http://pik.bg/%D0%BF%D1%80%D0%BE%D1%82%D0%B5%D1%81%D1%82-%D0%B8%D1%81%D0%BA%D0%B0%D1%82-%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D1%83%D0%B1%D0%B8%D0%B5%D1%86%D0%B0-%D0%BD%D0%B0-%D1%82%D0%B0%D0%BA%D1%81%D0%B8%D0%BC%D0%B5%D1%82%D1%80%D0%BE%D0%B2-%D1%88%D0%BE%D1%84%D1%8C%D0%BE%D1%80-news737783.html", "text": "Шествие с искане за справедлива присъда ще се проведе днес в Русе.  Причината - поредното съдебно заседание по делото за убийството на таксиметровия шофьор Валери Спиридонов. За престъплението пред съда се изправят двама 17-годишни ученици. Те наели таксито, за да го ограбят. При опита да вземат оборота, се стигнало до спречкване и шофьорът бил намушкан смъртоносно с нож над 10 пъти. Колегите на Спиридонов настояват да се даде по-голяма гласност на проблема със зачестилите нападения над   таксиметрови водачи по време на работа и да се изтъкне необходимостта от  спешни законодателни промени. В подкрепа на исканията на протестни шествия ще излязат и шофьори в Пловдив, Варна, Ямбол и Велико Търново. Сподели:", "date": "2018.03.26", "title": "ПРОТЕСТ: Искат справедлива присъда за убиеца на таксиметров шофьор"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BE%D0%BF%D0%B0%D1%81%D0%BD%D0%BE-%D0%BF%D0%BE%D0%BA%D0%B0%D1%87%D0%B2%D0%B0%D0%BD%D0%B5-%D0%BD%D0%B0-%D0%BD%D0%B8%D0%B2%D0%BE%D1%82%D0%BE-%D0%BD%D0%B0-%D0%B4%D1%83%D0%BD%D0%B0%D0%B2-%D0%BA%D1%80%D0%B0%D0%B9-%D1%81%D0%B8%D0%BB%D0%B8%D1%81%D1%82%D1%80%D0%B0-news737782.html", "text": "Опасно покачване на нивото на Дунав се очаква днес в района на Силистра. Прогнозите на Агенцията за проучване и поддържане на реката прогнозата за началото на седмицата са за 15 сантиметра покачване. Нивото днес и утре може да достигне 712 сантиметра. На територията на страната река Дунав е понижила нивото си единствено в Ново село и Видин. Навсякъде по долното течение се отбелязват положителни стойности. Спасителните служби в Силистра вече са разпратили писма до всички кметове на населените места в близост до водата. На този етап пряка опасност за населението няма. Сподели:", "date": "2018.03.26", "title": "ВНИМАНИЕ! Опасно покачване на нивото на Дунав край Силистра"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D1%84%D0%B5%D0%B9%D1%81%D0%B1%D1%83%D0%BA-%D0%B5-%D1%81%D1%8A%D0%B1%D0%B8%D1%80%D0%B0%D0%BB-%D0%B4%D0%B0%D0%BD%D0%BD%D0%B8-%D0%B7%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B8-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D0%B8-%D1%82%D0%B5%D0%BA%D1%81%D1%82%D0%BE%D0%B2%D0%B8-%D1%81%D1%8A%D0%BE%D0%B1%D1%89%D0%B5%D0%BD%D0%B8%D1%8F-%D0%BE%D1%82-%D0%BC%D0%B8%D0%BB%D0%B8%D0%BE%D0%BD%D0%B8-%D0%BF%D0%BE%D1%82%D1%80-news737778.html", "text": "The Times. \"Фейсбук“ е събирал данни за телефонни разговори и текстови съобщения от милиони потребители, пише британският вестник Социалната мрежа е събирала подробна информация за това кой с кого и кога е провеждал телефонни разговори и е изпращал текстови съобщения. Според компанията тя е получила разрешение от потребителите на „Андроид“, които са инсталирали на телефоните си мобилните приложения и са дали съгласие да споделят контактите си. Хиляди хора са свалили от“Фейсбук“ цялата налична за тях информация покрай скандала с фирмата „Кеймбридж Аналитика“. Според вестника сега много потребители закриват акаунтите си и свалят информацията събирана за тях, като откриват доста необичайни и неочаквани факти, събирани за тях като подробни данни за проведените телефонни разговори например. От компанията заявяват: „Споделянето на контактите е доброволно и хората са питани специално дали искат да качат контактите от телефона си – това е подробно обяснено, когато започнат да използват приложенията“. От компанията заявяват, че всеки може да изтрие тази информация когато пожелае. Фокус Сподели:", "date": "2018.03.26", "title": "ГОРЕЩО! Фейсбук е събирал данни за телефонни разговори и текстови съобщения от милиони потребители"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F-48-%D1%81%D0%B0-%D0%B2%D0%B5%D1%87%D0%B5-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BF%D0%BE%D0%B6%D0%B0%D1%80%D0%B0-%D0%B2-%D0%BA%D0%B5%D0%BC%D0%B5%D1%80%D0%BE%D0%B2%D0%BE-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%B4%D0%B5%D1%86%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0%D0%BB%D0%B8-%D0%BD%D0%B0%D1%87%D0%B0%D0%BB-news737790.html", "text": "48 са вече жертвите на пожара, избухнал вчера в търговския център \"Зимняя вишна\" в Кемерово. Данните бяха съобщени от Министерството на извънредните ситуации на Русия. Телата на 14 от тях са намерени преди час във втората кинозала, намираща се на четвъртия етаж на мола. 9 от жертвите са деца, съобщава РИА Новости. 45 души са ранени и се намират в болница. Безследно изчезнали са 27 души. Много от жертвите са деца, дошли да отбележат началото на ваканцията си. Сред разпознатите загинали са 38-годишна жена, празнувала рождения си ден, 37-годишна зам.-директорка на гимназия № 17, а също и 11-годишно момиче, роднина на губернатора на района Аман Тулеев. Сподели:", "date": "2018.03.26", "title": "СТРАШНА ТРАГЕДИЯ! 48 са вече жертвите на пожара в Кемерово! Загиналите деца празнували началото на ваканцията си (СНИМКИ/ВИДЕО)"}
{"url": "http://pik.bg/%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%B0-%D0%BD%D0%BE%D0%B2%D0%B8%D1%82%D0%B5-%D0%BD%D0%B0%D0%B9-%D0%BE%D0%BF%D0%B0%D1%81%D0%BD%D0%B8-%D0%B4%D1%83%D0%BF%D0%BA%D0%B8-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BD%D0%B8%D0%BC%D0%BA%D0%B8-news737786.html", "text": "Опасни дупки, застрашаващи живота на шофьорите, зейнаха в Пловдив. Най-пресните кратери се отвориха на бул. „Свобода” до мол „Пловдив”, на ул. „Гладстон” малко след кръстовището с бул. „Руски” и до колелото на Централна гара. Пътуващите по тези натоварени артерии се питат докога ще плащат данъци, без да получават цивилизовани условия за шофиране в градски условия. Сподели:", "date": "2018.03.26", "title": "Ето къде са новите най-опасни дупки в Пловдив (СНИМКИ)"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%B8-%D0%BF%D1%80%D0%B8%D1%87%D0%B8%D0%BD%D0%B8-%D0%B2%D0%B8%D0%BD%D0%B0%D0%B3%D0%B8-%D0%B4%D0%B0-%D1%81%D1%82%D0%B5-%D0%B6%D0%B0%D0%B4%D0%BD%D0%B8-news737766.html", "text": "Нормално е да се чувствате жадни, след като ядете солено ястие или правите усилени упражнения. Но понякога за жаждата има скрита причина. Може да сте чували за стандартното правило \"пийте осем чаши вода на ден\". Въпреки че това не е най-добрата основа за измерване на подходящата хидратация, много хора я следват и са здрави. Адекватната хидратация зависи от много различни фактори като вашето тегло, активност и потене, външната температура. Минерална или изворна вода, ароматизирана с плодове или в супи и други храни, е от решаващо значение за вашето здраве. Вие губите вода, дори когато се къпете и се движите. Най-добрият показател за вашата хидратация е урината. Някой, който е добре хидратиран, ще има ясна или светла урина. Тъмната урина е знак за дехидратация. Други признаци на дехидратация включват сухота в устата, сънливост, суха кожа, запек, замайване и силна жажда. Вижте още неочаквани причини да сте винаги жадни: Леката анемия често не се диагностицира дълго време, тъй като тялото се адаптира, за да функционира с липса на достатъчно червени кръвни клетки и хората се чувстват нормално. Тъй като анемията се влошава, може да усетите по-силна жажда и да започнете да се потите повече, според изследванията. Когато тялото няма достатъчно червени кръвни клетки, системата за самозащита се задейства и тя ще се опита да компенсира недостатъка, като предизвиква жажда. Ако обмисляте приема на добавки, говорете с вашия лекар за възможни нежелани реакции. Хранителните добавки обикновено са витамини, минерали, билки и екстракти под формата на таблетки, капсули или прахове. Хранителните добавки не се регулират като лекарствата. Някои увеличават производителността на урината, а предозирането с витамини е възможна причина за дехидратация. Състоянието е известно като сухота в устата. Сухотата на лигавицата в устата се дължи на по-малък поток на слюнката или на промяна в състава й. Липсата на слюнка, която е дезинфектант, означава, че устата ви сега е място за размножаване на бактерии, защото няма с какво да „измиете“ микробите. Дехидратацията - когато тялото губи повече вода, отколкото приемате - може понякога да причини спадане на кръвното налягане. Когато тялото няма достатъчно вода, то се затруднява да доставя на клетките кислород и хранителни вещества и се бори да премахне отпадъчните продукти. Питейната вода е естествен начин да повишите кръвното си налягане до нормално ниво. Солта ви прави жадни. Тялото реагира чрез задържане на вода, която разширява допълнителния клетъчен обем. В резултат на това имате около 1.5 литра допълнителна клетъчна течност. Неотдавнашното проучване сочи, че солта причинява глад, а не жажда, но тялото често обърква двете, поради което хората се борят да отслабнат и ядат, когато трябва да пият повече вода. Диабетът може да ви накара да се почувствате жадни и да уринирате повече от нормалното. Тялото се опитва да разрежда захарта в кръвта и да я балансира. Постоянната необходимост да отидете в банята може да означава, че кръвната ви захар е твърде висока. Губите много от глюкозата, когато уринирате, но също така губите електролити. Ако не се лекува, с течение на времето хипергликемията може да причини увреждане на бъбреците. Някои лекарства, като диуретици и лаксативи, могат да доведат до загуба на течности. Някои антидепресанти могат да причинят сухота в устата. Сухота в устата е често срещана нежелана реакция при много лекарства с рецепта и лекарства, използвани за лечение на болка, алергии и настинки (антихистамини и деконгестанти), затлъстяване, акне, епилепсия, гадене и дори астма. Дехидратацията може да се появи и в резултат на пиене на твърде много алкохол. Той понижава нивото на антидиуретичния хормон, който се използва от организма за поемане на вода. Вие губите повече течност, отколкото е необходимо, а тежката дехидратация - загубата на 25-30% от общия воден обем, дори може да доведе до смърт. Влажността е по-ниска на по-високите точки. Потта се изпарява бързо и може да не осъзнаете колко вода губите чрез натоварване. По-ниските нива на кислород също ви карат да вдишвате и издишвате по-бързо и по-дълбоко, което води до загуба на повече вода чрез дишане. Според медицинското дружество \"Уайлдърнес\", вие губите вода чрез дишане на висока надморска височина два пъти по-бързо, отколкото на морското равнище. Не е нужно да разчитате само на обикновена вода, за да останете хидратирани. Плодовете и зеленчуците могат да съставляват 20% от общия прием на вода, защото някои от тях имат много високо водно съдържание. Добър избор са диня, краставици, репички, ягоди и грейпфрут. profit.bg Сподели:", "date": "2018.03.26", "title": "ВНИМАНИЕ! Неочаквани причини винаги да сте жадни"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B1%D0%B8%D0%B2%D1%88-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B2-%D1%82%D1%83%D1%80%D1%86%D0%B8%D1%8F-%D0%B7%D0%B0-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B0-%D0%B1%D0%BE%D1%80%D0%B8%D1%81%D0%BE%D0%B2---%D0%B5%D1%80%D0%B4%D0%BE%D0%B3%D0%B0%D0%BD-%D1%82%D1%80%D1%83%D0%B4%D0%BD%D0%B0-%D1%81%D1%80%D0%B5%D1%89%D0%B0-%D1%89%D0%B5-%D0%B1%D1%8A%D0%B4%D0%B5-%D1%80%D0%B5%D1%82-news737800.html", "text": "Би трябвало премиерът, ако има двустранна среща Европа - Ердоган, да постави въпросът за \"душевната близост\" между българските турци и Анкара. Това заяви пред Би Ти Ви бившият ни посланик в Турция Петър Воденски. Припомняме, че на 12 март турският президент Реджеп Тайип Ердоган се обърна към \"братята и сестрите в Кърджали\". Това стана по време на форум на управляващата партия в Сакария. Там държавният глава каза, че всички жертви и подтиснати, извън родината си, се молят за успеха на Турция. Това не е първото обръщение на Ердоган към хората от Кърджали. Миналата година той два пъти спомена българския град в свои речи, които предизвикаха остра реакция у нас. Този път турският президент изрежда и други територии на Балканите. Според Ердоган смисълът на Турция не се побира в 780 хиляди километра и границите на турската душа са съвсем различни. \"Когато Турция финансира една проксипартия, за да я вкара в Народното събрание, тогава правителството на премиера Герджиков взе редица мерки. Думите в подобни случаи не са достатъчни. Нужни са реални действия\", заяви още в студиото дипломатът, визирайки подкрепата на Анкара за протурската партия ДОСТ. \"Трудна среща ще бъде. Ретроградният Меркурий ще й повлияе. Но да се надяваме, че личната среща ще е по-резултатна, отколкото размяната на реплики през различните национални медии\", заяви Петър Воденски. \"Всеки път го казвам - тези градове физически са разположени в границите на други страни, но те са част от нашите душевни граници\", каза турският президент. Сподели:", "date": "2018.03.26", "title": "ЕКСКЛУЗИВНО! Бивш посланик в Турция за разговора Борисов - Ердоган: Трудна среща ще бъде. Ретроградният Меркурий ще й повлияе"}
{"url": "http://pik.bg/%D0%B2%D1%8A%D1%80%D0%BD%D0%B0%D1%85%D0%B0-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD-%D0%B7%D0%B0-%D1%80%D1%83%D1%88%D0%B2%D0%B5%D1%82-%D0%BF%D1%80%D0%BE%D1%84%D0%B5%D1%81%D0%BE%D1%80-news737791.html", "text": "Разследван за подкуп преподавател от Университета по хранителни технологии в Пловдив бе възстановен от съда на работното му място. Проф. д-р инж. Симеон Василев, който е ръководител катедра „Техническа механика и машинознание” в университета може отново да започне да преподава, тъй като решението на апелативния съд е окончателно. Той и колегата му д-р инж. Николай Банков, който е ръководител катедра „Електротехника и електроника” бяха закопчани на 15 май м.г., след като студенти се жалвали, че им искат по 300 лева за тройки на изпит. Разследването срещу проф. Василев е на финална фаза и материалите са били предявени на обвиняемия, става ясно от определението на апелативния съд в Пловдив, пише \"Монитор\". Именно заради това, че в хода на досъдебното производство са били разпитани всички свидетели, сред които студенти и колеги на проф. Василев, съдът е счел, че няма опасност обвиняемият да им повлияе. „Аз работя с 3 групи хора – студентите, които предстои да изпитам – тези на които преподавам, тези които са си взели вече изпитите и не зависят от мен. Третата група са колеги и служители в университета. Бих могъл да влияя само на групата студенти, на които предстои изпит. Аз в момента не преподавам. При положение, че ме върнат на работа, ще изпитвам студенти чак другата година. Нямам никакво влияние над завършилите. Ако бях решил да влияя на колеги, ще ги срещна някъде и пак ще им повлияя, защото ги познавам от 20-30 години”, казва пред съда проф. Василев. Според председателя на съдебния състав Георги Чамбов реалната опасност обвиняемият Василев да попречи на разследването, ако бъде възстановен на работа, е отпаднала. „Ако такива данни се установят в хода на съдебния процес, съдът разполага с възможността по ал. 6 на чл. 69 от НПК отново да приложи тази мярка спрямо Василев”, се казва в съдебното определение. Сподели:", "date": "2018.03.26", "title": "Върнаха на работа разследван за рушвет професор"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%B0%D0%B2%D0%BB%D0%BE%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%B0-%D0%B5-%D1%86%D0%B5%D0%BB%D1%82%D0%B0-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news737812.html", "text": "Основната задача на срещата във Варна е възстановяването на диалога и доверието между лидерите на ЕС и Турция. Това каза министърът на Българското председателство на Съвета на ЕС Лиляна Павлова пред БНТ. Като основен фокус на срещата тя посочи сигурността и бежанците. „И по-конкретно фокусът е върху изпълнението на споразумението за интеграцията и най-вече на ангажиментите на Турция по интеграцията и ангажимента, който лидерите на ЕС приеха за осигуряване на финансирането за това“, коментира министър Палова. „Първият транш на първите 3 млн. евро е факт и проектите за това вече са в изпълнение. По отношение на втория транш от вторите 3 млн. трябва да се каже, че той се разделя на хуманитарна и нехуманитарна помощ и много важно е точното разпределение на този ресурс. Хуманитарната помощ не е средства, които се дават на Турция, а чрез Турция се дават на бежанците за подкрепа. А нехуманитарната помощ касае мерки, свързани с образование, здравеопазване и е много важно те да отидат по предназначение. Радвам се, че получихме подкрепата за провеждането на тази среща на лидери от високо ниво именно тук, във Варна, защото това е както от национален интерес на България, така и за Европа“, каза още тя. Сподели:", "date": "2018.03.26", "title": "Министър Павлова разкри каква е целта на срещата във Варна"}
{"url": "http://pik.bg/%D0%B1%D0%B0%D0%BD%D0%B8%D1%87%D0%BA%D0%B8-%D1%81%D1%8A%D1%81-%D1%81%D0%BF%D0%B0%D0%BD%D0%B0%D0%BA-%D0%B8-%D0%B1%D0%B5%D0%BA%D0%BE%D0%BD-news169220.html", "text": "Необходими продукти Вижте начина на приготвяне 500 г бутер тесто 1 връзка спанак 4 парчета бекона 1 глава лук 100 г настърган кашкавал 1 шепа орехи 1 жълтък 2 с.л. кисело мляко 1-2 с.л. масло Сподели:", "date": "2018.03.26", "title": "Банички със спанак и бекон "}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D1%80%D1%83%D0%BC%D1%8F%D0%BD%D0%B0-%D0%B1%D1%8A%D1%87%D0%B2%D0%B0%D1%80%D0%BE%D0%B2%D0%B0-%D0%BF%D0%BE%D0%BF%D0%B8%D0%BB%D1%8F-%D0%B1%D1%81%D0%BF-%D0%B7%D0%B0-%D0%BD%D0%B5%D0%BB%D0%B5%D0%BF%D0%B8%D1%82%D0%B5-%D0%B8%D0%BC-%D0%B8%D1%81%D0%BA%D0%B0%D0%BD%D0%B8%D1%8F-%D0%BA%D1%8A%D0%BC-%D1%82%D1%83%D1%80%D1%86%D0%B8%D1%8F-news737807.html", "text": "Нелепо е БСП да се опитва да вкарва една национална тема в този важен международен контекст на срещата. Такива теми на такива срещи не могат да бъдат поставяни. Бих казала, че това е нелепо! Това каза в ефира на Нова телевизия началникът на кабинета на премиера Румяна Бъчварова по повод на ултимативното искане на БСП, Бойко Борисов да постави на масата за преговори с Реджеп Ердоган въпроса с тракийските бежанци и душевните граници на турския президент. \"Помислете колко нелепо би изглеждало, ако нашата страна извади на масата за преговори една национална тема\", продължи Бъчварова. \"Това е проява на политическо неразбиране или политическо подвеждане на публиката в страната ни. Има група за нерешените въпроси, темата е от времето, когато те имаха правителство. Външно министерство реагира добре след изказването на Ердоган\", допълни още тя. \"Факт е, че всички страни в преговорите се съгласиха да участват в срещата. Инициативата на българското председателство за тези преговори е изключително важна. От Брюксел ни увериха, че самото й провеждане е голям успех за съюза. Не очаквайте конкретни споразумения от тази среща, защото форматът й го изключва. Трябва да се постигне едно взаимно разбиране, което към момента липсва\", каза за очакванията от срещата във Варна днес бившата вътрешна министърка. Румяна Бъчварова коментира и въпроса с договорените траншове, за да бъдат държани в Турция бежанците от Сирия: \"Една от конкретните теми, по които няма спор, е за дължимите суми. Те ще бъдат изплатени възможно най-скоро, Брюксел не отрича, че трябва да се плати. Траншовете са договорени. Предстои да се реши от които фондове ще бъдат взети парите за втория транш от 3 млрд. евро. Те ще бъдат отпуснати за бежанците. Няма да има проблем по този въпрос\". \"Нашата задача е да успеем да възстановим диалога между турската страна и основните играчи в Европа. Нашата задача е изключително важна. За първи път България има толкова важна страна в политическата история на Европа. Спокойни и доволни сме, че свършихме работата, която трябваше да се свърши. Положихме големи усилия тя да се случи\", завърши Бъчварова. Сподели:", "date": "2018.03.26", "title": "ЕКСКЛУЗИВНО! Румяна Бъчварова попиля БСП за нелепите им искания към Турция"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%83%D0%B4%D0%B0%D1%80-%D0%B2-%D0%BB%D0%B5%D0%B2%D1%81%D0%BA%D0%B8-%D1%87%D0%B0%D0%BA%D0%B0%D1%82-%D0%BF%D0%BE%D0%BD%D0%B5-200-000-%D0%B5%D0%B2%D1%80%D0%BE-%D0%BE%D1%82-%D0%B3%D0%BE%D0%BB%D1%8F%D0%BC-%D1%82%D0%B0%D0%BB%D0%B0%D0%BD%D1%82-news737767.html", "text": "В Левски се надяват да вземат поне 200 хиляди евро от вратаря Димитър Шейтанов. За целта \"сините\" ще направят опит да го продадат през лятото, а оферти за него не липсват. Причините за това са отличните му изяви за юношеския национален отбор до 19 години, пише \"Меридиан Мач\". Шейтанов направи силен мач срещу Испания, а след това и срещу Франция, въпреки че загубихме с 0:2 от \"петлите\". Младокът отказа да поднови договора си, който изтича в края на годината. Шейтанов едва ли ще намери общ език с шефовете, които няма да се съгласят да разбият тавана за заплата на юноша. Сподели:", "date": "2018.03.26", "title": "ТРАНСФЕРЕН УДАР! В \"Левски\" чакат поне 200 000 евро от голям талант"}
{"url": "http://pik.bg/%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%B8%D0%B5-%D0%B4%D0%B2%D0%B5%D1%82%D0%B5-%D1%81%D0%B8%D0%BB%D0%BD%D0%B8-%D0%BC%D0%BE%D0%BB%D0%B8%D1%82%D0%B2%D0%B8-%D0%BA%D1%8A%D0%BC-%D1%81%D0%B2%D0%B5%D1%82%D0%B8-%D0%BC%D0%B8%D0%BD%D0%B0-%D0%BA%D0%BE%D0%B8%D1%82%D0%BE-%D0%BD%D0%B0%D0%B9-%D0%B1%D1%8A%D1%80%D0%B7%D0%BE-%D0%BF%D0%BE%D0%BC%D0%B0%D0%B3%D0%B0%D1%82-%D0%B7%D0%B0-%D1%81%D0%B1%D1%8A%D0%B4%D0%B2%D0%B0%D0%BD%D0%B5-%D0%BD%D0%B0-%D0%B8%D1%81%D0%BA%D1%80-news737780.html", "text": "Свети Мина – покровителства дом, семейство, здраве, намиране на изгубени вещи; за рожба, женитба, при дефекти в говора, най-бързо изпълнява намислените желания и прави чудеса. Нейният ефект е много силен. Резултатите са изненадващи. След като прочетете тази молитва, ще почувствате истински чудеса в живота си - прекрасни събития, които дори не можете да си представите. Освен това, не всички знаят, че родствените връзки, до 12-то коляно, могат да окажат силно влияние върху човека и живота му. Следователно, използването на молитви за пречистването на семейството е необходимо в случаите, в които изход не виждаме отникъде… О, пречуден и бърз помощниче, Христов страдлец и чудотворец, велик сред мъчениците Мина! Ето, както виждаш, ние със сълзи прибягваме към тебе, горещ ходатай за нас пред Бога, целуваме иконата ти с вяра и любов, и чрез тебе умоляваме Бога, Който е дивен в Своите светии! Погледни милостиво на нашите въздишки, досточудни, и изпълни всички богоугодни просби на нас,които с любов те почитаме: изцели нашите болести,излекувай недъзите ни; ако е полезно за нас, намери изгубените от нас вещи,та да се утешим и да се усили вярата ни; ето, гледаме на твоя образ като на тебе самия, спомняме си подвига на твоето страдание и вярваме,че в тоя миг се молиш на Бога за нас, многогрешните, стоиш заедно с нас в тоя храм и чуваш всички наши умилени просби, които отправяме към тебе. Затова без съмнение вярваме, с надежда се помазваме с елей от твоята икона, и според вярата си получаваме изобилна благодат от Бога, поради което с веселие ти благодарим и те възхваляваме с тези думи: Ти, Свети великомъченико Мина, горещ наш защитник в скърбите и нещастията ни, който предпочете небесното войнство повече от земното, а честта, славата, богатството и временните удоволствия съумя да обърнеш в любов към Христа, изцери душевните и телесните болки на ….Запази ни здрави и непокварени …. (името), вразуми нас …. (името), които сме потънали в духовната бездна на завистта и користолюбието. Запази душевна и телесна чистота на … (името), от всички плътски пожелания и страстни изкушения, защити ни от нашите видими и невидими врагове, които безпричинно ни притесняват и измъчват нашата смирена душа, прогони всякакво сатанинско и лукаво на врага действие и ни очисти от нечистите духове, които зловредно влияят на нашия ум. Аз…. (името), сега смирено моля със сърце изпълнено с вяра, помогни на … (името) в тези нужди, в които се намира и изпълни тази смирена молба: скърбите и плача на твоите раби, които с вяра ти се молят обърни по- скоро в радост и всички запази от Божия гняв и от вечното наказание, защото твърдо сме уверени, че с Твоето ходатайство и с Твоята силна помощ ще бъдем спасени и избавени от всякаква скръб, и беда, та да прославим чудния чрез твоите светии Христа Бога, който с благодатта и добросърдечието си ще ни дарува мирен, спокоен и безгрешен живот, за да го преминем благополучно, а в бъдещия – да застанем от дясната му страна на всичките светии на човеколюбието на безначалния Отец, Пресветия, Преблаг и Животворящ негов дух. В Твое име и в името на Господа Бог, нашия Иисус Христа, Амин! bulmedia Сподели:", "date": "2018.03.26", "title": "ПРАВОСЛАВИЕ! Двете силни молитви към Свети Мина, които най-бързо помагат за сбъдване на искрени желания"}
{"url": "http://pik.bg/%D0%B3%D0%B0%D1%80%D0%B4%D0%B8%D1%8A%D0%BD-%D0%BE%D0%BF%D0%BE%D0%B7%D0%B8%D1%86%D0%B8%D1%8F%D1%82%D0%B0-%D1%89%D0%B5-%D0%B2%D0%BD%D0%B5%D1%81%D0%B5-%D0%BF%D1%80%D0%BE%D0%BC%D1%8F%D0%BD%D0%B0-%D0%B2-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news737771.html", "text": "The Guardian. Опозицията ще внесе промяна в закона за Брекзит, която да направи невъзможно излизането на страната от Евросъюза, ако парламентът отхвърли предложената от премиера Тереза Мей сделка с ЕС, пише британския вестник В реч, произнесена в Бирмингам министърът от опозиционния кабинет в сянка Кеир Стармър заявява, че ще търси подкрепа от депутати и от другите партии, за да прокара поправка в закона за Брекзит, която да не позволява Обединеното кралство да напусне ЕС без сделка за преходния период, ако парламентът не приеме постигнатите договорености с Брюксел. В този случай ще се възложи на премиера да търси нови договорености с Европейската комисия. Това предложение идва на фона на заявленията на някои министри, че при евентуален отрицателен вот срещу постигнатите договорености страната ще напусне Съюза без сделка за преходния период. „Това е напълно неприемливо. Ако парламентът отхвърли предложената от премиера сделка, това не може да и даде лиценз тя, или крайните привърженици на Брекзит в нейната партия, да позволят на Великобритания да затръшне вратата без сделка. Това ще е възможно най-лошият от всички изходи“, казва Стармър. Според него подобна промяна „ ще осигури спасителен изход от процеса на Брекзит,ще спаси работните места и икономиката и ще премахне възможността отрицателен вот да доведе до напускане без сделка, Това ще върне контрола на парламента“, добавя той. Фокус Сподели:", "date": "2018.03.26", "title": "\"Гардиън: Опозицията ще внесе промяна в закона за Брекзит"}
{"url": "http://pik.bg/%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%83%D0%B4%D0%B0%D1%80-%E2%84%963-%D1%81%D0%BB%D0%B0%D0%B2%D0%B8%D1%8F-%D0%BE%D1%82%D0%BD%D0%BE%D0%B2%D0%BE-%D0%BF%D1%80%D0%BE%D0%B4%D0%B0%D0%B2%D0%B0-%D0%B2-%D1%81%D0%B5%D1%80%D0%B8%D1%8F-%D0%B0-news737770.html", "text": "Славия е много близо до това да реализира трети трансферен удар. \"Белите\" са в напреднали преговори с елитния Аталанта за продажбата на юношеския наионал Андреа Христов. Контакти между двата клуба имаше още през зимата, но тогава не се стигна до разбирателство. Смята се, че за връзката между Ааталанта и Славия много е помогнал и бащата на вратаря Емануеле Джерия, който играе на \"Овча Купел\". Клубът от Бергамо следи перспективния футболист и по време на квалификациите на юношеските отбори до 19 години в Испания, където завършихме 0:0 с домакините, но загубихме с 0:2 от Франция и пропуснахме шанса да играем на финалите на европейското във Финландия през лятото, пише \"Меридиан Мач\". Известно е, че братът близнак на Андреа - Петко, бе продаден през лятото на Фиорентина и редовно играе за Примаверата. Очаква се родният талант постепенно да бъде интегриран и в мъжкия отбор на \"виолетовите\". През зимата пък друг талант на Славия - Калоян Кръстев, бе пратен под наем в Болоня с опция за купуване на правата му през лятото. \"Белите\" направиха истински пробив в Италия в последните няколко месеца и успяват да пласират най-добрите си таланти още докато са твърде млади. Сподели:", "date": "2018.03.26", "title": "ТРАНСФЕРЕН УДАР №3! Славия отново продава в Серия \"А\""}
{"url": "http://pik.bg/%D0%BA%D0%B0%D1%82%D0%BE-%E2%80%9E%D1%81%D1%82%D1%80%D0%B0%D0%BD%D0%B8%D1%87%D0%B5%D0%BD-%D0%B5%D1%84%D0%B5%D0%BA%D1%82%E2%80%9C-%D0%BC%D0%BE%D0%BB%D0%B4%D0%BE%D0%B2%D0%B0-%D0%BD%D0%B5%D0%BE%D1%87%D0%B0%D0%BA%D0%B2%D0%B0%D0%BD%D0%BE-%E2%80%9E%D0%B2%D0%BB%D0%B8%D0%B7%D0%B0%E2%80%9C-%D0%B2-%D0%BD%D0%B0%D1%82%D0%BE-news737761.html", "text": "“Правда.ру“, цитиран от Фокус. Като страничен ефект на намерението за взаимодействие на молдовската и румънската армия и решението за постоянно присъствие на румънски военни на територията на Молдова , то страната „неочаквано влиза“ в НАТО, пише руският ежедневник Според вестника правителството на Молдова разглежда обединението на въоръжените сили на двете страни като първа крачка към политическото „поглъщане“ на Молдова от Румъния. Още през 2012 година молдовското правителство подписва военен договор с Румъния според който молдовските въоръжени сили се подчиняват на румънския генерален щаб, а чрез него на командването на НАТО и тук възниква противоречие с конституцията на Молдова, според която страната е неутрална. Това обаче не прави впечатление на привържениците на обединението с Румъния, които контролират правителството и парламента в Кишинеу. Появата на румънската армия в Молдова безпокои Приднестровието. Според властите там румънската армия може да бъде използвана за нападение срещу непризнатата Приднестровска република, което да доведе до възобновяване на военния конфликт в района. Според подписаните договорености при възникване на масови безредици на територията на Молдова може да бъде използвана румънската жандармерия. Тъй като Молдова счита Приднерстровието за своя територия, то лесно може да бъде намерен повод за прилагане на това споразумение и да влезнат в конфликт с руските миротворци, намиращи се там от 1992 година. Сподели:", "date": "2018.03.26", "title": "Като „страничен ефект“ Молдова неочаквано „влиза“ в НАТО"}
{"url": "http://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D1%84%D1%80%D0%B5%D0%BD%D1%81%D0%BA%D0%B8-%D0%BF%D0%BE%D0%BB%D0%B8%D1%82%D0%B8%D0%BA-%D0%BB%D0%B8%D0%BA%D1%83%D0%B2%D0%B0%D0%BB-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B9-%D0%B2-%D1%82%D1%83%D0%B8%D1%82%D1%8A%D1%80-news737796.html", "text": "Полицията е арестувала Стефан Поусие в дома му в Див сен Мер, северозападна Франция. Той написа в „Туитър“: „Когато е убит полицай си мисля за приятеля ми Реми Фрайс. И този път беше полковник, чудесно, това означава един гласуващ за Макрон по-малко“. В поста си той визира случая на убит със зашеметяваща граната от полицията природозащитник през 2014 година на протест за язовир. Поста му предизвика много гневни реакции сред обществото и акаунта му беше деактивиран. Той може да бъде осъден на до седем години затвор глоба от 100 хиляди евро. Ляв френски политик е арестуван защото написал в социалната мрежа „Туитър“, че празнува смъртта на полицая, който загина след като се размени със заложник във френския град Треб. Сподели:", "date": "2018.03.26", "title": "Арестуваха френски политик, ликувал за смъртта на полицай в \"Туитър\""}
{"url": "http://pik.bg/%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%B4%D0%B0%D0%B2%D0%B0%D1%82-12-%D0%BB%D0%B5%D0%B2%D0%B0-%D0%B8-%D1%81%D0%B0%D0%BD%D0%B4%D0%B2%D0%B8%D1%87-%D0%BD%D0%B0-%D0%BF%D1%83%D0%B1%D0%BB%D0%B8%D0%BA%D0%B0%D1%82%D0%B0-%D0%B2-%D1%81%D1%82%D0%B0%D0%BD%D0%B8-%D0%B1%D0%BE%D0%B3%D0%B0%D1%82-news737735.html", "text": "Платената публика в телевизионната игра „Стани богат”, която се мести от Нова телевизия в БНТ с водещ Михаил Билалов, ще получава по 12 лв. за снимачен ден. Снимките на новия сезон на забавното шоу са пред старта си, а напливът за мераклии да надзърнат в кухнята на любимото предаване е огромен. Не били малко и тези, които искали да съчетаят полезното с приятното и да изкарат някой лев допълнително. Освен 12 лв. в кеш, всеки зрител в студиото на „Стани богат” ще получава и сандвичи. Кандидатите за статисти се набирали по обичайния начин – чрез агенциите за платена публика или в социалните мрежи. Сподели:", "date": "2018.03.26", "title": "РАЗКРИТИЕ! Дават 12 лева и сандвич на публиката в \"Стани богат\""}
{"url": "http://pik.bg/%D0%B2%D0%B0%D0%B6%D0%BD%D0%BE-%D1%82%D0%B5%D0%BB%D0%B5%D1%84%D0%BE%D0%BD%D1%8A%D1%82-%D0%B2%D0%B8-%D0%B1%D1%8A%D0%B3%D0%B2%D0%B0-%D0%B5%D1%82%D0%BE-%D0%BA%D0%B0%D0%BA%D0%B2o-%D0%BC%D0%BE%D0%B6%D0%B5%D1%82%D0%B5-%D0%B4%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D1%82%D0%B5-%D1%81%D0%B0%D0%BC%D0%B8-news737763.html", "text": "Често възприемаме смартфоните като директни наследници на мобилните телефони, но с по-голям екран и много по-добра камера. Всъщност те са много по-близо до компютрите, а най-новите смартфони работят дори по-добре от домашните персонални компютри, отпреди няколко години. Въпреки че повечето от нас могат лесно да работят с телефона си, обикновено сме безпомощни, когато устройството спре да работи правилно. Оторизираните сервизи, предлагани от известни производители, винаги са готови да помогнат на потребителите, но си струва да проверите дали можете да \"поправите\" вашия смартфон сами, защото в повечето случаи това ще спести много време и нерви. Смартфоните са компютри, които почти никога не изключваме. Така че, ако дадено приложение не стартира или функцията не работи, а вашият смартфон работи непрекъснато от няколко седмици или дори месеци, трябва просто да се рестартира. Повечето от типичните проблеми могат да бъдат решени само с рестартиране на телефона. Това действие ще зареди отново всички системни компоненти в RAM паметта и ще рестартира всички процеси, изпълнявани във фонов режим. За да направите това, задръжте натиснат бутона за захранване за няколко секунди и изберете опцията “Рестартиране”. Целият процес ще отнеме около минута. Не забравяйте, че след рестартиране може да се наложи да въведете ПИН кода на SIM картата и кода за отключване на смартфона, ако сте активирали тези опции за сигурност. Системата и приложенията заемат място както в ROM, така и в RAM паметта. Запълването на цялата памет на телефона може да доведе до проблеми. Системата и приложенията трябва да създават временни файлове. Актуализациите на приложения трябва първо да бъдат изтеглени и запазени в паметта на устройството, преди да бъдат инсталирани. Така че, ако използвате паметта на телефона, като инсталирате нови приложения, качвате музика или записвате филми с най-високо качество, работата на вашия смартфон може да се забави. Актуализациите на приложенията спират да се инсталират. Няма да можете да изтеглите последната версия на операционната система. Ето защо винаги трябва да имате свободно място на вашия смартфон, напр. 1 GB постоянна памет (ROM). За да проверите колко памет се използва, потърсете опцията за съхранение в настройките. Ще намерите обобщение на използваната памет, групирана по типове файлове. Най-бързото и най-удобно решение е да използвате опцията Storage Cleaner. Тази функция ще намери стари временни файлове и ще ги изтрие, без да наруши работата на телефона и да навреди на важни данни. Ако искате да освободите повече памет, можете да премествате снимки от телефона в компютъра, да деинсталирате най-големите приложения като игри или да купите по-голяма карта с памет. Друга чудесна идея е да използвате облачна услуга. Възможно е също така вашият смартфон да спре да се свързва с интернет. Проблемът може да е свързан с мобилната или WiFi мрежа, пише fakti.bg. В такъв случай възстановете мрежовите настройки. Няма да бъдат изтривани данни, но телефонът ще се опита да се свърже с мрежата чрез настройките по подразбиране, т.е. тези, които обикновено работят без никакви проблеми. Затова проверете дали тази функция решава неочакваните ви трудности със смартфона. Ако нищо друго не помага, най-радикалното решение, което премахва всички проблеми, които не изискват обслужване на телефона в сервиз, е да възстановите фабричните настройки на устройството си. В резултат на това телефонът автоматично се връща в състоянието, в което се намира, когато го извадите от кутията за първи път. Не забравяйте обаче, че това премахва всички данни от паметта на телефона, не само данни за приложенията, но и снимки и други файлове. Затова, преди да продължите напред и да го направите, уверете се, че сте архивирали всички важни данни, за да възстановите предишното съдържание на телефона. След това безопасно можете да възстановите фабричните настройки на телефона. След няколко минути, когато процесът приключи, ще трябва да влезете отново във всички услуги, които използвате и да преинсталирате приложенията си. Има обаче много добри шансове, че всички проблеми ще бъдат елиминирани и телефонът ще бъде като нов. Ако фабричните настройки не помогнат, обмислете свързване със сервиза. Можете да се обадите на гореща телефонна линия и ще получите допълнителна информация или отидете директно в един от сервизите. Сподели:", "date": "2018.03.26", "title": "ВАЖНО! Телефонът ви бъгва? Ето каквo можете да направите сами"}
{"url": "http://pik.bg/%D0%B7%D0%B0%D0%B3%D1%80%D0%B8%D0%B6%D0%B5%D0%BD%D0%BE%D1%81%D1%82-%D0%BD%D0%B0%D0%B7%D0%BD%D0%B0%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B4%D0%B6%D0%BE%D0%BD-%D0%B1%D0%BE%D0%BB%D1%82%D1%8A%D0%BD-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-%D0%BC%D0%BE%D0%B6%D0%B5-%D0%B4%D0%B0-%D0%B5-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%E2%80%9E%D0%BF%D0%BE-%D1%8F%D1%81%D1%82%D1%80%D0%B5%D0%B1%D0%BE%D0%B2%D0%B0%E2%80%9C-%D0%BF%D0%BE%D0%BB-news737765.html", "text": "CNN. Джон Болтън обеща на президента Доналд Тръмп, че \"няма да започне войни\", ако бъде назначен за трети съветник по националната сигурност в Белия дом само за 14 месеца - твърдение, което предизвика скептицизъм във Вашингтон според американския телевизионен канал Болтън, неоконсервативен „ястреб“, препоръчваше война с Иран и превантивен удар срещу Северна Корея и остава безкритичен поддръжник на войната в Ирак, въпреки недостатъчните разузнавателни данни, използвани за оправдаването на американската инвазия. Така че твърдението, че Болтън ще избягва конфликт, описано пред CNN от източник, запознат с преговорите между президента и бившия посланик в ООН, събужда недоверие, когато новините обявиха в четвъртък, че Тръмп освобождава Хърбърт Макмастър и го замества с 69- годишния роден в Балтимор дипломат. За мнозина притеснението е, че назначаването на Болтън - точно този вид застъпник на американските отвъдморски операции, които Доналд Тръмп осъждаше по време на кампанията си - отбелязва войнствен завой за администрацията на президента. Това може да обрече иранската ядрена сделка, да увеличи възможността за сблъсък със Северна Корея и да повиши напрежението с Москва. Болтън получи похвала от някои републикански сенатори, включително Линдзи Греъм в Южна Каролина, която заяви, че завършилият право в Йейл ще свърши \"отлична работа\", но група от ветерани, нарича назначението \"плашещо\", и застъпнически групи предупредиха, че Тръмп събира \" военен кабинет. \" Тревогата е заради миналото на Болтън - презрение към дипломацията, жажда за военни авантюри и обвинения, че той е манипулирал разузнавателните данни, които доведоха до войната в Ирак - тъй като става въпрос за ролята, която той ще играе в оформянето на външната политика на САЩ. Задачата на съветника по националната сигурност е да действа като обединител по въпросите на сигурността в администрацията, като координира и обобщава за главнокомандващия различните предложени политики, идващи от Пентагона, Държавния департамент и други агенции. Съветникът по националната сигурност предлага свой собствен анализ, след което предава политическите решения на президента надолу по веригата и гарантира, че те се изпълняват. Но мнозина изразяват съмнение, че Болтън е способен да остави настрани собствените си виждания и да предлага един вид безпристрастно обобщение на разнообразните политически възгледи, които биха помогнали на президента да прецени всички възможности, вместо да предлага на преден план „по-ястребовите“ позиции, които предпочита. \"Мисля, че дългогодишната ми надежда за поправяне на иранската сделка просто умря\", заяви Марк Дубовиц, изпълнителен директор на Фондация за защита на демокрациите и дългогодишен критик на ядреното споразумение. \"Време на смъртта: следобед на 22 март 2018 г. Сега какво?\" Депутатът от Делауеър, сенатор Крис Коунс, заяви: \"Изявените позиции на посланик Болтън по днешните основни проблеми, най-вече ядрените програми на Северна Корея и Иран, са в най-добрия случай агресивни и най-лошия опасни\". \"Нека няма грешка - няма война за промяна на режима, за която Джон Болтън да не е бил\", каза Джон Солц, ветеран от войната в Ирак, който служи като председател на VoteVets (организацията се бори за избиране на ветерани от войните в Ирак и Афганистан за конгресмени и сенатори - бел. ред.). \"Без съмнение сме по-близо до война в Корея и война с Иран, с Джон Болтън като съветник по националната сигурност и с Майк Помпей като кандидат за държавен секретар\". Някои анализатори на външната политика съобщиха, че загрижеността обхваща и американските съюзници. \"Прекарах миналата седмица в Сеул и Токио\", пише в „Туитър“ Ейбрахам Денмарк, директор на Азиатската програма в Института Кисинджър. \"Един от въпросите, които поставяха многократно, беше дали Болтън ще бъде назначен\" за съветник по националната сигурност. Този въпрос, казва Денмарк, \"винаги е бил задаван със смесица от недоверие и страх. Азиатските съюзници се притесняват, че дипломацията ще е фарс и че военните действия са по-вероятни\". Непохватен в облеклото,с моржов мустак и инатлив характер, Болтън е бил един от кандидатите за държавен секретар на Тръмп и оттогава посещава Западното крило на всеки няколко месеца, за да обсъжда външната политика и националната сигурност. Той ще започне новата си работа на 9 април с голям опит, след като е служил в републиканските администрации на Роналд Рейгън, Джордж Буш – старши и Джордж Буш - младши. В кариерата си той е обвиняван, че е манипулирал разузнаването за наличието на оръжия за масово унищожение преди войната в Ирак, укривал е информация от държавния секретар Колин Пауъл и е оказвал натиск върху подчинени на различно от неговото мнение в Държавния департамент, където е служил като заместник-секретар за контрол на въоръженията. Сред неоконсерваторите Болтън се възхищава на отхвърлянето на ООН и издигането на САЩ като единствената значима сила в света. Мнозина приемат като добре дошла строгост в начина, по който администрацията на Тръмп ще подходи към евентуални преговори със Северна Корея и текущи сблъсъци с Русия, които според служителите на разузнаването продължават да се опитват да се месят в изборите в САЩ. Хари Дж. Казианис, директор на изследователската дейност по отбраната в Центъра за национален интерес, заявява, че назначението на Болтън \"е лоша новина за онези, които се надяват, че иранската сделка ще оцелее по някакъв начин. Иранската сделка вече е покойник“. Казианис също предвижда неотстъпчив подход към Северна Корея на планираната среща на високо равнище между Тръмп и Ким Чен-ун през май. \"Болтън няма да толерира никакви игри от Пхенян\", каза Казианис, позовавайки се на модела на Пхенян, който изисква икономически отстъпки в замяна на разговори. \"Ако севернокорейците искат подкупи или стимули да говорят, потърсете администрацията, за да стигнете до още по-твърда линия - помислете за максимален натиск \", казва той. А за Русия, въпреки многократния помирителен тон на Тръмп към президента Владимир Путин, Казианис прогнозира, че \"назначаването на Джон Болтън може да бъде най-лошият кошмар на Москва\". Самият Болтън прекара целия ден в четвъртък, настоявайки чрез посредници и в интервю за \"Фокс Нюз\", където е работил като коментатор, че дори да има „силни възгледи“, той ще канализира само желанията на президента и ще \"върви абсолютно заедно с Тръмп\". В интервюто с „Фокс Нюз“ Болтън казва, че миналите му коментари са \"зад мен\" и това, което има значение, е \"какво казва президентът\". Фокус Сподели:", "date": "2018.03.26", "title": "ЗАГРИЖЕНОСТ! Назначението на Джон Болтън в Белия дом може да е сигнал за „по-ястребова“ политика"}
{"url": "http://pik.bg/%D0%BF%D0%BE%D1%80%D0%B8%D0%B2-%D0%B5%D0%BB%D0%B5%D0%BD-%D0%BA%D0%BE%D0%BB%D0%B5%D0%B2%D0%B0-%D1%80%D0%B5%D1%86%D0%B8%D1%82%D0%B8%D1%80%D0%B0-%D1%81%D1%82%D0%B8%D1%85%D0%BE%D0%B2%D0%B5-%D0%B2-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%B2%D0%B8%D0%B4%D0%B5%D0%BE-news737451.html", "text": "С нов творчески проект Елен Колева успя да зарадва своите почитатели. Актрисата създаде \"YouTube\" канал, където ще качва видеа с лична поезия, както и такава на световни творци като Пабло Неруда, Ездра Паунд, Марина Цветаева и други. За новото си амплоа тя се похвали в профила си във \"Фейсбук\", където публикува и първия клип. \"Смесица от поезия, кино и музика! Целта на проекта е да въздейства върху асоциативните и подсъзнателни модели!\", поясни идеята си тя. Режисьор и оператор на проекта е Валентин Иванов, музиката е дело на Стойчо Стоянов, а за визията на Колева в 2-минутното клипче се е погрижила Виляна Димитрова. Освен феновете на Елен, тя получи подкрепа й от известни личности, сред които актьора Димитър Баненкин, тв водещата Миглена Ангелова, модела Константина Живова и плеймейтката Ася Капчикова, с която делиха един покрив във \"Фермата\". \"Нещо нежно и красиво от Елен Колева! Лайк, лайк! Желая ти успех навсякъде и във всичко!\", коментира и Ангелова. Първите си крачки в поезията Елен направи още през 2015 година, когато издаде стихосбирката си \"Мактуб\". Тогава опора в творчеството и в живота й все още беше писателят Калин Терзийски. Той я вдъхновил да пише, а по негови думи, бурната им връзка го тласнала отново към чашката, напомня \"Монитор\". Сподели:", "date": "2018.03.26", "title": "ПОРИВ! Елен Колева рецитира стихове в Интернет (ВИДЕО)"}
{"url": "http://pik.bg/%D0%B4%D0%B5%D0%BC%D0%BE%D0%BA%D1%80%D0%B0%D1%86%D0%B8%D1%8F-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%B8%D1%82%D0%B5-%D1%81%D1%8A%D1%81%D0%B5%D0%B4%D0%B8-%D0%BD%D0%B0-%D1%80%D1%83%D1%81%D0%B8%D1%8F-%D1%81%D0%B5-%D0%BE%D1%82%D0%BA%D0%B0%D0%B7%D0%B2%D0%B0%D1%82-%D0%BE%D1%82-%D1%80%D1%83%D1%81%D0%BA%D0%B8%D1%8F-%D0%B5%D0%B7%D0%B8%D0%BA-news737755.html", "text": "“Газета.ru“. Съседите на Русия се отказват от руския език, даже не искат да го чуват, пише руското електронно издание В Латвия е приет закон за постепенно преминаване на всички училища на латвийски език. Съгласно новите правила в началните училища не по-малко от половината предмети ще се преподават на латвийски език, а от седми до девети клас 80 процента от предметите трябва да се изучават на местния език. След 10 клас може да се преподава само на латвийски език. Рускоезичното малцинство съставлява 34 процента от населението на Латвия. В Естония и Литва не е такъв строг режима на отхвърляне на руския език, но в Естония на няколко гимназии им е забранено да преподават на руски език. В Казахстан е приет закон за преминаване към латинската азбука до 2025 година, а в Туркменистан, Узбекистан и Азербайджан отдавна пишат на латиница. В Украйна е забранено преподаването на руски език. Фокус Сподели:", "date": "2018.03.26", "title": "ДЕМОКРАЦИЯ! Независимите съседи на Русия се отказват от руския език"}
{"url": "http://pik.bg/%D1%80%D0%BE%D0%B9%D1%81-%D0%BF%D1%80%D0%BE%D0%BF%D1%83%D1%81%D0%BA%D0%B0-%D0%B4%D0%B5%D1%80%D0%B1%D0%B8%D1%82%D0%BE-%D1%81-%D0%B1%D0%B0%D0%B9%D0%B5%D1%80%D0%BD-news737758.html", "text": "Звездата на Борусия (Дортмунд) Марко Ройс вероятно няма да вземе участие в голямото дерби срещу Байерн (Мюнхен). Мачът от 28-ия кръг на Бундеслигата е на 31 март, а при определени обстоятелства баварците могат още след него да си осигурят титлата. \"Ройс няма сериозна контузия, просто не е добре да играе много мачове след толкова дълга пауза. Предпочитаме да му дадем почивка\", коментира наставникът на Борусия Петер Щьогер. Ройс получи лека травма в реванша от Лига Европа срещу Ред Бул Залцбург и не беше повикан от Йоахим Льов за контролите на Германия срещу Испания и Бразилия. Неотдавна офанзивният халф удължи договора си с Борусия до 2023 година. Сподели:", "date": "2018.03.26", "title": "Ройс пропуска дербито с Байерн"}
{"url": "http://pik.bg/%D0%B1%D1%80%D0%B0%D0%B2%D0%BE-17-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%B4%D0%B0-%D1%82%D1%80%D0%BE%D1%88%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%82%D0%B5-%D0%BD%D0%B8-%D1%80%D0%B5%D0%BA%D0%BE%D1%80%D0%B4%D0%B8-news737757.html", "text": "Йордан Янчев направи поредно феноменално плуване, като спечели злато и подобри националния рекорд на 400 метра свободен стил по време на турнира \"Мултинейшън\" в Грац, Австрия. 17-годишният талант спечели първото място с време 3:54.07 минути и подобри собствения си рекорд в дисциплината, който постави преди месец в Благоевград (3:54.93), предава Спортал.Тогава Янчев прати в историята един от най-старите рекорди на Валентин Кочанов от 3:55.10, поставен през далечната 1988 година. Йордан Янчев буквално отнесе конкуренцията в Грац, като остави далеч след себе си словенеца Марцел Приможич, който завърши втори с 3:58.65 и третия Ефе Туран от Турция с 4:01.54. Сподели:", "date": "2018.03.26", "title": "БРАВО! 17-годишно момче продължава да троши националните ни рекорди"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%BC%D0%B0%D1%80%D0%B8%D1%86%D0%B0-%D1%81-4-%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D1%82%D0%B8%D1%82%D0%BB%D0%B0-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news737753.html", "text": "3:0 (25:13, 27:25, 25:22) Така Марица спечели финалния плейоф с 2-0 победи, а с това и титлата на България, предава Спортал. \"Жълто-сините\" също така постигнаха златен дубъл за втора поредна година, след като по-рано през сезона завоюваха и Купата на страната. \"Сините\" пък останаха със сребърните медали. Във втората част Левски също тръгна добре и поведе с 2:0, но Марица набързо обърна до 3:2. Левски стигна до равенство 6:6, но веднага след това сбъркаха сервис, последна и отлична атака на Марица и техническата пауза дойде при 8:6 за пловдивския тим. Левски опита да се върне в мача и дори стигна до равенство при 12:12. Марица дръпна отново до второто техническо прекъсване с 16:13. Левски стигна до ново равенство при 21:21 и дори поведе с 22:21. Марица изравни до 22:22, но след добра игра Левски стигна до геймбол при 24:22. Марица спаси двата геймбола и се стигна до 24:24. Отново Левски стигна до геймбол при 25:24 и отново го пропуснаха - 25:25. В крайна сметка Марица измъкна гейма с 27:25 и поведе с 2:0. Старши-треньор: ЛЮБКА ДЕБЪРЛИЕВА МАРИЦА: Старши-треньор: ИВАН ПЕТКОВ. Волейболният отбор на Марица (Пловдив) спечели шампионската титла на България за 4-а поредна година. Момичетата на треньора Иван Петков се наложиха като гости над Левски с в мач №2 от финалния плейоф на НВЛ-жени, игран снощи в зала \"Люлин\" в София. Левски започна по-добре в първия гейм на мача и поведе с 3:1, но Марица се съвзе и изравни веднага при 4:4. Постепенно пловдивчанки взеха инициативата и до първата техническа пауза вече водеха с 8:5. След като съумяха да намалят резултата до 7:9, \"сините\" не намериха сили за съпротива в средата на гейма и \"жълно-сините\" увеличиха преднината си до 16:10 след грешка на Кристина Гунчева от сервис. С отлична игра в атаката Марица направи разлика от 8 точки - 19:11. След отлична игра момичетата на Иван Петков спечелиха без проблеми първия гейм с разгромното 25:13. В третия гейм Марица поведе набързо с 5:2, а атаките на Левски бяха спирани от перфектните блокади на маричанки. Първата техническа пауза дойде при резултат 8:6 за пловдивския тим. Левски се върна и изравни при 9:9. След новото равенство при 10:10, Марица постигна 3 последователни точки и поведе с 13:10. Втората техническа пауза пък дойде при 16:12 за маричанки. Постепенно Левски съумя да изравни при 18:18. В този момент наставникът Иван Петков получи жълт картон за невъздържаното си поведение. Резултатът премина през 19:19, а Кристина Гунчева изведе \"сините\" напред при 20:19. Марица изравни 20:20. Марица успя да спечели гейма с 25:22, а с това мача с 3:0 и шампионската титла на България. Най-полезна за Марица бе Нася Димитрова с 14 точки (2 блока и 75% ефективност в атака) за победата. За \"сините\" капитанката Мирослава Паскова завърши с 12 точки. Кристина Гунчева 2, Моника Кръстева 10, Анелия Джондрова 1, Деница Димитрова 1, Мирослава Паскова 12, Вангелия Рачковска 6 - Кристияна Петрова-либеро (Зорница Янева, Мария Йорданова 4, Мария Петкова 1, Гергана Георгиева 1) Лора Китипов 3а, Виктория Григорова 5, Симона Димитрова 7, Нася Димитрова 14, Десислава Николова 9, Радосвета Тенева 5 - Ивелина Монова-либеро (Александра Миланова, Силвия Андреева, Жана Тодорова-либеро) Сподели:", "date": "2018.03.26", "title": "ЧЕСТИТО! \"Марица\" с 4-а поредна титла на България "}
{"url": "http://pik.bg/%D1%81%D0%BF%D0%B0%D1%81%D0%B8%D1%85%D0%B0-%D0%B1%D0%B5%D0%B4%D1%81%D1%82%D0%B2%D0%B0%D1%89%D0%B8-%D0%BA%D0%BE%D0%BD%D0%B5-%D0%B2-%D0%BE%D1%81%D0%BE%D0%B3%D0%BE%D0%B2%D1%81%D0%BA%D0%B0%D1%82%D0%B0-%D0%BF%D0%BB%D0%B0%D0%BD%D0%B8%D0%BD%D0%B0-news737741.html", "text": "На сигнал за бедстващи коне в Осоговската планина са се отзовали днес от Планинската спасителна служба в Кюстендил и местното туристическото дружество \"Осогово\", съобщи Христо Абаджиев от туристическото дружество, предаде БТА. На място е установено, че десетки коне, собственост на кюстендилски бизнесмен, бедстват на 1800 м надморска височина в планината, без храна и навес, в над метър сняг. \"Днес сутринта направихме акция и занесохме храна на животните. Няколко са загинали, сред тях и новородено конче и кобилата. Ако не се вземат мерки през следващата седмица, ще загинат и други животни\", каза Христо Абаджиев. За случая са сезирани прокуратурата и природозащитни организации, търсен е и собственикът на животните, за да поеме грижата за тях, казаха от планинската служба. От там планират още една спасителна акция през следващата седмица, за да занесат храна на животните. Сподели:", "date": "2018.03.26", "title": "Спасиха бедстващи коне в Осоговската планина"}
{"url": "http://pik.bg/%D0%BA%D0%BE%D0%BB%D0%BA%D0%BE-%D1%87%D0%B5%D1%81%D1%82%D0%BE-%D0%B4%D0%B0%D0%BC%D0%B8%D1%82%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%BC%D0%B5%D0%BD%D1%8F%D1%82-%D1%81%D1%83%D1%82%D0%B8%D0%B5%D0%BD%D0%B8%D1%82%D0%B5-%D1%81%D0%B8-news737011.html", "text": "Проучване, посветено на \"връзката\" между дамите и техните сутиени, разкрива малка тайна - повечето жени ги използват около шест години, преди най-сетне да \"скъсат\" с тях, пише в. \"Дейли експрес\". Допитването, осъществено по поръчка на веригата \"Дебънамс\", показва още, че близо 10 процента от представителките на нежния пол носят един и същ сутиен цяла седмица, без да го перат. Същият процент участнички в анкетата признават, че в чекмеджетата им за бельо се \"спотайват\" и сутиени на преклонната 11-годишна възраст. Най-стриктни по отношение на този тип бельо са жените над 65 години от Северна Ирландия - над 50 процента от тях сменят сутиените си на всеки два дни. Проучването разкрива още, че голяма част от представителките на нежния пол се смущават от пробите за сутиен. Оказва се също, че много жени са в пълно неведение по отношение на размерите на бельото. \"Шокиращо е, че милиони жени във Великобритания разчитат на един и същ сутиен повече от 10 години. При положение, че не биха носили толкова дълго един и същ чифт обувки, защо постъпват така по отношение на сутиените си?\", казва експертката по бельо Ализа Риджър, цитирана от БТА. Специалистката напомня, че с течение на времето женското тяло се променя, а един сутиен, носен и пран безброй пъти, губи еластичността си. След 10-годишна употреба въпросният артикул вече не е в състояние да поддържа правилно бюста и може да причини увисване и дори болки. \"Бельото е основата на облеклото ни за пред света и е важно да ни е по мярка и да ни кара да се чувстваме привлекателни. Подходящият сутиен променя походката, стойката и дори начина, по който говорим\", допълва Ализа Риджър. Сподели:", "date": "2018.03.26", "title": "Колко често дамите трябва да сменят сутиените си"}
{"url": "http://pik.bg/%D0%BC%D0%B0%D0%BD%D0%B8%D1%8F-%D0%B7%D0%B0-%D0%B2%D0%B5%D0%BB%D0%B8%D1%87%D0%B8%D0%B5-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BF%D0%BE%D0%B8%D1%81%D0%BA%D0%B0-%D0%BA%D1%80%D0%B8%D1%81%D1%82%D0%B8%D0%B0%D0%BD%D0%BE-%D0%B7%D0%B0-%D0%B4%D0%B0-%D0%BF%D0%BE%D0%B4%D0%BF%D0%B8%D1%88%D0%B5-%D0%BD%D0%BE%D0%B2-%D0%B4%D0%BE%D0%B3%D0%BE%D0%B2%D0%BE%D1%80-%D1%81-%D1%80%D0%B5%D0%B0%D0%BB-news737738.html", "text": "Kистиано Роналдо иска да получава с 1 евро повече от другия петкратен носител на наградата Лео Меси, който играе в Барселона, за да подпише нов договор с мадридския гранд, твърди испанското издание „Ел Паис“. В момента португалецът е трети по заплата в света на футбола с 30 милиона евро годишно, като повече от него получават Лео Меси – с 40 милиона и Неймар, който след трансфера си в Пари Сен Жермен взима по 36,4 милиона евро годишно. Сподели:", "date": "2018.03.26", "title": "МАНИЯ ЗА ВЕЛИЧИЕ! Ето какво поиска Кристиано, за да подпише нов договор с Реал"}
{"url": "http://pik.bg/%D1%81%D1%8A%D0%B4%D0%B1%D0%B0-%D0%B5%D0%B2%D1%82%D0%B8%D0%BC-%D0%BC%D0%B8%D0%BB%D0%BE%D1%88%D0%B5%D0%B2-%D0%BE%D1%82%D0%B3%D0%BB%D0%B5%D0%B6%D0%B4%D0%B0-%D1%81%D0%B8%D0%BD%D0%B0-%D0%BD%D0%B0-%D0%B4%D0%B8%D0%BC%D0%B8%D1%82%D1%8A%D1%80-%D1%80%D0%B0%D1%87%D0%BA%D0%BE%D0%B2-news737710.html", "text": "Те са двама бащи и 11-годишно момче, разумно като голям човек. Димитър Рачков-младши е плод от любовта на прочутия комедиен актьор Димитър Рачков с хубавата и талантлива Христина Апостолова. Преди години синът плавно преодолява шока от раздялата на биологичните си родители и когато майка му заживява с новата си любов - продуцента Евтим Милошев, приема пастрока си като втори баща. Нещо повече. Малкият Митко е звезда в хитовия лекарски сериал „Откраднат живот”, чийто създател е Милошев, а татко Рачков получава малка роля на безотговорен мъж, който оставя момчето си в социален дом и то по-късно е осиновено от главната сестра Жекова (пресъздавана от Мартина Вачкова). „Тази роля е направена точно за мен”, радва се малкият актьор, който сам измолил от продуцента да му я даде. Радостта му обаче не трае дълго. Идилията е помрачена от неприятен факт. Димитър Рачков-младши, който учи във френския лицей, е влошил успеха си в училище. Явно ангажиментите в „Откраднат живот” и изтощителните снимки са изяли от времето, необходимо да учи и да пише прилежно домашните си. Семейният съвет, тоест любовния триъгълник Рачков, Христина, Милошев се събира и след кратки дебати решават временно да замразят ролята на героя му, докато не си оправи оценките в бележника. Това че Евтим Милошев отглежда синът на някогашния си съперник Рачков няма никакво значение. Между културни хора проблемите се решават именно така. А тъй като първите серии са заснети предварително, липсата му ще се усети по-късно, пише столичен седмичник. Сподели:", "date": "2018.03.26", "title": "СЪДБА! Евтим Милошев отглежда сина на Димитър Рачков"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BD%D0%BE-%D0%B7%D0%B0%D1%81%D0%B5%D0%B3%D0%B0-%D0%BD%D1%8F%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%B4%D0%B5%D1%81%D0%B5%D1%82%D0%BA%D0%B8-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%B8-%D0%B1%D0%B5%D0%B7%D1%81%D0%BB%D0%B5%D0%B4%D0%BD%D0%BE-%D0%B8-news737752.html", "text": "Интерфакс, цитирана от Фокус. При пожар в търговски център в Кемерово , Русия са загинали най-малко 37 души и 70 са издирват все още. В болници са закарани поне 37 души по данни на Министерството на извънредните ситуации, съобщено в ефира на телевизия „Россия 24“, предава агенция Пожарът е започнал в неделния следобед , за няколко часа е заел площ от 1 200 квадратни метра, което е довело до сриване на 600 квадратни метра покривна конструкция. Все още не е ясно дали има и пострадали български граждани. Град Кемерово се намира в централната част на Сибир на 3 000 километра източно от Москва. Сподели:", "date": "2018.03.26", "title": "ИЗВЪНРЕДНО В ПИК! ТРАГЕДИЯ, НО ЗАСЕГА НЯМА ПОСТРАДАЛИ БЪЛГАРИ! Десетки загинали и безследно изчезнали при пожара в Кемерово"}
{"url": "http://pik.bg/%D1%80%D0%B5%D0%BA%D0%BE%D1%80%D0%B4%D0%BD%D0%B0-%D1%81%D1%83%D0%BC%D0%B0-%D0%BF%D1%80%D0%BE%D0%B4%D0%B0%D0%B4%D0%BE%D1%85%D0%B0-%D1%87%D0%B0%D1%81%D0%BE%D0%B2%D0%BD%D0%B8%D0%BA-%D0%BD%D0%B0-%D0%B5%D0%B3%D0%B8%D0%BF%D0%B5%D1%82%D1%81%D0%BA%D0%B8%D1%8F-%D0%BA%D1%80%D0%B0%D0%BB-%D1%84%D0%B0%D1%80%D1%83%D0%BA-%D0%B7%D0%B0-912-%D1%85%D0%B8%D0%BB-%D0%B4%D0%BE%D0%BB%D0%B0%D1%80%D0%B0-news737725.html", "text": "Ръчен часовник на египетския крал Фарук (1920 - 1965) бе продаден за 912 500 долара на търг на \"Кристис\" в Дубай, предаде ТАСС, цитирана от БТА. Платената сума е рекордна за часовник, изложен на търг в Близкия изток. Предварителната му оценка бе между 400 000 и 800 000 долара. Ръчният часовник \"Патек Филип\" от 18-каратово злато е изработен през 1944 г. и е украсен е със стария египетски кралски фамилен герб. От часовника са произведени само 281 екземпляра. Известно е, че именно в тази серия часовници престижната швейцарска фирма за пръв път комбинира вечен календар с хронограф. Сподели:", "date": "2018.03.26", "title": "Рекордна сума! Продадоха часовник на египетския крал Фарук за 912 хил. долара"}
{"url": "http://pik.bg/%D1%82%D1%80%D1%83%D1%81-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-66-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%83%D0%B4%D0%B0%D1%80%D0%B8-%D0%B8%D0%BD%D0%B4%D0%BE%D0%BD%D0%B5%D0%B7%D0%B8%D1%8F-news737754.html", "text": "Европейския средиземноморски сеизмологичен център . Земетресението е станало на дълбочина от 176 километра под морското дъно, на 375 километра югоизточно от град Амбон и на 503 километра североизточно от град Дили, столицата на Източен Тимор. Няма данни за жертви и разрушения, защото най-близките населени острови са Танимбаровите острови на 222 километра северозападно от епицентъра. Предупреждение за цунами е издадено, но после е отменено. Земетресение с магнитуд 6.6 по скалата на Рихтер е станало в Индонезия, в морето Банда, предават от Сподели:", "date": "2018.03.26", "title": "ТРУС! Земетресение 6.6 по Рихтер удари Индонезия"}
{"url": "http://pik.bg/%D0%BF%D1%80%D0%BE%D0%B2%D0%B0%D0%BB-%D1%84%D1%80%D0%B0%D0%BD%D1%86%D1%83%D0%B7%D0%B8%D0%BD-%D1%81%D0%BF%D1%80%D1%8F-%D0%B3%D1%80%D0%B8%D0%B3%D0%BE%D1%80-%D0%B4%D0%B8%D0%BC%D0%B8%D1%82%D1%80%D0%BE%D0%B2-%D0%B2-%D0%BC%D0%B0%D1%8F%D0%BC%D0%B8-news737760.html", "text": "Първата ни ракета Григор Димитров загуби с 0-2 (4:6 4:6) от Жереми Шарди в среща от третия кръг на \"Мастърс\" турнира в Маями. Поставеният под номер 3 в схемата българин започна участието си с трисетова победа срещу Максимилиан Мартерер от Германия, а букмейкърите го определяха като абсолютен фаворит срещу Шарди. До момента двамата бяха играли помежду си 4 пъти, като балансът е 3:1 победи в полза на Гришо. Единственият успех на французина датира от 2011 година на \"Ролан Гарос\". Последната им среща беше през 2016 година на US Open и Димитров се наложи в пет сета. Шарди е на 31 години и заема 90-о място в световната ранглиста. В първите два кръга в Маями той елиминира Рожерио Дутра Силва и сънародника си Ришар Гаске. Сподели:", "date": "2018.03.26", "title": "ПРОВАЛ! Французин спря Григор Димитров в Маями"}
{"url": "http://pik.bg/%D0%B7%D0%B0%D1%89%D0%B8%D1%82%D0%BD%D0%B8%D0%BA-%D0%BD%D0%B0-%D0%BB%D0%B8%D0%B2%D1%8A%D1%80%D0%BF%D1%83%D0%BB-%D0%BE%D1%82%D0%BF%D0%B0%D0%B4%D0%BD%D0%B0-%D0%BE%D1%82-%D1%81%D1%8A%D1%81%D1%82%D0%B0%D0%B2%D0%B0-%D0%BD%D0%B0-%D0%B0%D0%BD%D0%B3%D0%BB%D0%B8%D1%8F-news737759.html", "text": "Защитникът на Ливърпул Джо Гомес напусна лагера на английския национален отбор и няма да вземе участие в предстоящата контрола срещу Италия. 20-годишният Гомес е с травма в глезена и се прибра в клубния си отбор за лечение. Бранителят на Ливърпул започна като титуляр в контролата срещу Холнадия в петък, но бе сменен още в 10-а минута и утре ще премине обстоен преглед на базата на мърсисайдци. Сподели:", "date": "2018.03.26", "title": "Защитник на Ливърпул отпадна от състава на Англия"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BA%D0%BE%D0%BB%D0%B0-%D0%B1%D0%BE%D0%BC%D0%B1%D0%B0-%D0%B5-%D1%83%D0%B1%D0%B8%D0%BB%D0%B0-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B4%D1%83%D1%88%D0%B8-%D0%B2-%D1%81%D0%BE%D0%BC%D0%B0%D0%BB%D0%B8%D1%8F-news737768.html", "text": "AFP, цитирана от Фокус. Кола-бомба е убила най-малко четирима души в сомалийската столица Могадишу по данни на полицията, предава „Имаше взрив на контролно пропускателен пункт в близост до Министерството на вътрешните работи. Четирима души са убити, като двама от тях са от силите за сигурност, а другите двама са цивилни“, заявяват от полицията. Според очевидец колата се е взривила преди да бъде проверена . Това е втората атака с кола-бомба тази седмица. При предишния атентат загинаха 14 души пред популярен хотел. Терористичната организация Ад Шабааб е поела отговорност за нападението. Сподели:", "date": "2018.03.26", "title": "ТРАГЕДИЯ! Кола-бомба е убила най-малко четирима души в Сомалия"}
{"url": "http://pik.bg/%D1%88%D0%BE%D0%BA-%D0%BF%D1%80%D0%B8%D0%BC%D0%B0%D1%82%D0%B0-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%B8%D0%BD%D0%B0-%D0%BF%D0%B5%D0%BD%D0%B4%D0%B0%D1%87%D0%B0%D0%BD%D1%81%D0%BA%D0%B0-%D0%B2-%D0%BE%D1%82%D0%BA%D1%80%D0%BE%D0%B2%D0%B5%D0%BD%D0%B0-%D0%B8%D0%B7%D0%BF%D0%BE%D0%B2%D0%B5%D0%B4-%D0%B0%D0%B7-%D1%81%D1%8A%D0%BC-%D1%87%D0%B0%D1%81%D1%82-%D0%BE%D1%82-%D0%B5%D0%B4%D0%BD%D0%BE-%D0%BF%D1%80%D0%BE%D0%B2%D0%B0%D0%BB%D0%B5%D0%BD%D0%BE-%D0%BF%D0%BE%D0%BA-news737655.html", "text": "Александрина Пендачанска отбелязва 30 години на сцена. Прочутата оперна певица говори за живота си, за първата си сериозна поява на сцената, за музиката и за българската публика, както и за това защо смята, че е част от едно провалено поколение пред сутрешния блок на Нова телевизия. „Първият ми спомен от истинската ми поява на голяма сцена бе когато бях на 17 години – спомня си Пендачанска. – Тогава бях толкова притеснена, че основното, което си спомням е, че много здраво държах роклята си“. Александрина Пендачанска се върна и в детството си, разказвайки кога за първи път майка й – Валеири Попова, я е чула да пее и как е реагирала. „Повиках я в стаята ми и я помолих да изслуша един запис – разказа историята Пендачанска. – Пуснах й как пея „Аида“. Тя се изненада, защото явно очакваше, че ще й пусна как свиря нещо. Разплака се. Но при мен бе ясно, че в един момент ще пропея. Бе въпрос на време. Това е в кръвта ми“. Александрина Пендачанска признава, че винаги се вълнува, когато излиза на сцена, като и сега, около отбелязването на 30-години на сцената има такова вълнение. Певицата е категорична, че българинът продължава да цени музиката и оперната публика наистина е жива. „Има сериозен интерес у нас и той не намалява – коментира Пендачанска. – Не е случайно всичко, което прави професор Карталов. Че залите са пълни. Ето, заради интереса добавихме и трето представление на „Тоска“. Българинът наистина разбира оперната музика и я цени“. Александрина Пендачанска говори и за това, защо смята, че е част от едно провалено поколение. „През 1989 година приех нещата изключително емоционално и тогава реших да остана в България – казва Пендачанска. – Поколението ни обаче се отказа прекалено бързо. Не успяхме да задържим вярата си, че наистина можем да променим света. Сега гледам дъщеря ми, която е на 18 години, и нейните съученици, как наистина вярват и искат да променят България. Но явно това ни е семейна черта. Създадена съм в семейство, в което никой не се е отказва лесно“. Сподели:", "date": "2018.03.26", "title": "ШОК! Примата Александрина Пендачанска в откровена изповед: Аз съм част от едно провалено поколение"}
{"url": "http://pik.bg/%D0%BD%D0%BE%D0%B2%D0%BE-20-%D1%81%D0%B5%D0%BA%D1%81%D1%82%D0%B8%D0%BD%D0%B3%D1%8A%D1%82-%D1%81%D0%BC%D0%B5%D0%BD%D0%B8-%D1%82%D0%B5%D0%BB%D0%B5%D1%84%D0%BE%D0%BD%D0%BD%D0%B0%D1%82%D0%B0-%D0%BB%D1%8E%D0%B1%D0%BE%D0%B2-news737764.html", "text": "Когато си далеч от човека, с когото искаш да се сближиш, снимката е най-добрият заместител. Онлайн разговорът е по-безопасен. Но снимката остава много по-дълго. Когато си сам и настъпят онези разгорещени моменти на фантазия, снимката може да е много полезна. Това разказва Риана пред медиите. Тайната се крие в желанието и предчувствието партньорите да изпитат на живо това, което са си написали в съобщенията. Най-голямата опасност е, вместо подтик към палави игри, чатовете да се превърнат в откровена порнография. Секстингът е изкуство и за да бъдете успешни в него, трябва да опознаете човека, на когото пишете. И да уцелите златната среда между еротиката, провокацията и романтиката. В превод това ще рече пикантен, но не вулгарен език, съчетан с еротични снимки, които не разкриват всичко. Секстингът е като да срещнеш партньора си в преносима еротична класна стая - място, където обсъждате своите нужди и желания. Докато стигнете до завивките, вече ще знаете своите фантазии, без да е нужно да си казвате и думичка. Тези съобщения ни позволяват да мечтаем заедно с другия. За да е успешен разговорът, той трябва да започне невинно и да градира напрежението. Съобщение, гласящо: „Ще те скъсам от ч****е!“, придружено от снимка с анатомични подробности, не е вариант. То по-скоро ще приключи завинаги отношенията между партньорите. Още по-неподходящо е така да започва разговорът между непознати. Думите могат да са подбрани различно, като тогава посланието им е по-въздействащо. Дори и секстингът да е започнал добре, това не означава, че не може да се провали. Запазете еротиката и не излизайте от вече очертаните граници. Дайте воля на въображението си в детайли. Вървете от общото към конкретното. Персонализирайте постепенно своите съобщения към партньора си - към неговия характер и тяло. Играта се играе винаги от двама, което означава, че трябва да бъдете гъвкави спрямо отговорите на своята половинка. Както и в секса, всичко става най-добре, когато и двамата получават удоволствие. Ако партньорът ви е по-срамежлив, го подтикнете да ви сподели своята фантазия. Това става без натиск, като не излизате от еротичната нагласа. Не трябва да има никакво напрежение и около изпращането на графичните прикачени файлове. Иначе казано, не е добре да притискате партньора си да ви изпрати разголена снимка. Ако всичко в чата се развива добре, то скоро и визуализацията на желанията ще се появи. Секстингът е полезен за двойки, които по някаква причина са на разстояние един от друг за по-продължително време. Тогава той може да се развие до голяма кулминация и за двете страни. Психолози допълват, че секстингът помага на партньора да остане фокусиран върху това, което го очаква по-късно, така че по-малка е възможността да поглежда настрани. Марица.бг Марица.бг Сподели:", "date": "2018.03.26", "title": "НОВО 20! Секстингът смени телефонната любов"}
{"url": "http://pik.bg/%D1%80%D0%B0%D0%B7%D0%B4%D1%8F%D0%BB%D0%B0-%D0%B1%D0%B5%D1%80%D0%BE%D0%B5-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0-%D0%B4%D0%BE%D1%81%D0%BA%D0%BE%D1%80%D0%BE%D1%88%D0%B5%D0%BD-%D1%82%D0%B8%D1%82%D1%83%D0%BB%D1%8F%D1%80-%D0%B8%D1%81%D0%BA%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news737762.html", "text": "Пътищата на Берое и японския халф Кохей Като ще се разделят след края на кампанията. Договорът на 27-годишния полузащитник с клуба е до лятото. А от спортно-техническия щаб вече дадоха ясни сигнали, че той няма да бъде удължен. Показателно е, че Като не се появи на терена дори в контролата срещу втородивизионния Ботев (Гълъбово). Той не е контузен, но въпреки това не само че не започна, но и не бе ползван като резерва. Кохей изпадна от състава в края на есенния полусезон. Тогава той получи голямо наказание от ДК – отнесе 4 мача за удар срещу съперник по време на гостуването на Ботев (Пловдив), завършило 1:1. През този сезон Като има изиграни 16 двубоя в Първа лига. В тях не успя да вкара гол и има само една асистенция, пише \"Тема Спорт\". Той се представя по-слабо, отколкото през 2016/17, когато бе на игрището в общо 30 шампионатни срещи. Тази пролет той тотално загуби битката с Мартин Райнов, Карлос Охене и сърбина Марко Адамович. Освен това, в центъра на полузащитата треньорът Александър Томаш може да използва и Борислав Цонев. Халфът на Славия Иван Минчев пък е в ползерението на старозагорци. Националът бе искан от Берое още през лятото. Тогава обаче той остана в Славия, а \"белите\" обвиниха заралии, че искат да го откраднат. 26-годишният играч направи много силни мачове за столичани през кампанията. Нисичкият полузащитник участва в 24 шампионатни двубоя за \"белите\". В тях той вкара 5 гола и направи 6 асистенции. Сподели:", "date": "2018.03.26", "title": "РАЗДЯЛА! Берое освобождава доскорошен титуляр, иска национал на България"}
{"url": "http://pik.bg/%D1%82%D0%BE%D0%BF-%D1%84%D0%BE%D1%80%D0%BC%D0%B0-%D0%B0%D0%BD%D0%B8-%D1%81%D0%B0%D0%BB%D0%B8%D1%87-%D1%8F%D0%B4%D0%B5-%D0%BF%D0%BE-6-%D0%BF%D1%8A%D1%82%D0%B8-%D0%BD%D0%B0-%D0%B4%D0%B5%D0%BD-%D0%B7%D0%B0-%D0%B4%D0%B0-%D0%BE%D1%82%D1%81%D0%BB%D0%B0%D0%B1%D0%BD%D0%B5-news737707.html", "text": "Ани Салич е решила да е в топ форма за лятото. Водещата е със склонност да качва килограми и за това е развила зависимост към кантара. Салич се тегли всеки ден веднага, след като си направи сутрешния тоалет и преди да е яла и пила каквото и да е. Говорителката е наясно, че именно в този момент човек тежи най-малко и го използва като стимул да продължава с железния си режим. Ани внимателно брояла калориите си и прибегнала до хитра тактика - храни се по 6 пъти на ден, но по малко. Така организмът й усвоявал всички полезни съставки, без да трупа резерв, пише столичен седмичник. Сподели:", "date": "2018.03.26", "title": "ТОП ФОРМА! Ани Салич яде по 6 пъти на ден, за да отслабне"}
{"url": "http://pik.bg/%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%85%D0%B0-%D0%BA%D0%BE%D0%BB%D0%BA%D0%BE-%D1%89%D0%B5-%D0%BF%D0%BE%D0%BB%D1%83%D1%87%D0%B0%D0%B2%D0%B0-%D0%B4%D0%B5-%D1%84%D1%80%D0%B0%D0%B9-%D0%B2-%D0%B8%D0%BD%D1%82%D0%B5%D1%80-news737776.html", "text": "Защитникът на Лацио Стефан де Фрай е договорил личните си условия с Интер и през лятото ще се присъедини към \"нерадзурите\" като свободен агент. \"Gazzetta dello Sport\" хвърли светлина върху договора, който холандският национал ще подпише. Той ще е за срок от 5 години, а бранителят ще получава по 4,2 млн. евро на сезон. Лацио дълго се опитваше да задържи Де Фрай, но той отказа да поднови контракта си с клуба, предава Спортал. Манчестър Сити, Манчестър Юнайтед, Ливърпул, Барселона, Пари Сен Жермен и Наполи бяха на опашката за подписа на 26-годишния футболист, но той избра Интер. Преговорите от страна на миланския гранд стартира спортният директор Пиеро Аусилио, а във финалния етап се включи и Валтер Сабатини. Де Фрай премина в Лацио от Фейенорд през 2014 година и бързо се утвърди като една от звездите на тима. През настоящия сезон той има 27 мача и 4 гола в Серия \"А\". Сподели:", "date": "2018.03.26", "title": "Официално! Разкриха колко ще получава Де Фрай в Интер"}
{"url": "http://pik.bg/%D0%B5%D0%B4%D0%B8%D0%BD-%D0%B7%D0%B0%D0%B3%D0%B8%D0%BD%D0%B0%D0%BB-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%B0%D1%80%D0%B0%D0%B1%D0%B8%D1%8F-%D0%BF%D1%80%D0%B8%D1%85%D0%B2%D0%B0%D0%BD%D0%B0-%D1%81%D0%B5%D0%B4%D0%B5%D0%BC-%D1%80%D0%B0%D0%BA%D0%B5%D1%82%D0%B8-%D0%BE%D1%82-%D0%B9%D0%B5%D0%BC%D0%B5%D0%BD-news737777.html", "text": "AFP, циитрана от Фокус. Саудитската противовъздушна охрана е прихванала седем ракети, изстреляни от Йемен, като един египетски гражданин е загинал, предава Ракетите са изстреляни по столицата Рияд, където е загинал гражданинът на Египет, а други двама негови сънародници са ранени от паднали шрапнели. По столицата са изстреляни три ракети и по една към градовете Хамис, Мушаит, Джизан и Наджран, като всичките са били насочени към населени райони. Бунтовниците хути, подкрепяни от Иран в Йемен са заявили, че те са изстреляли ракетите по излъчван от тях телевизионен канал. Сподели:", "date": "2018.03.26", "title": "ЕДИН ЗАГИНАЛ! Саудитска арабия прихвана седем ракети от Йемен"}
{"url": "http://pik.bg/%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D0%BF%D1%83%D1%82%D0%B8%D0%BD-%D1%89%D0%B5-%D0%BF%D1%80%D0%B8%D0%B5%D0%BC%D0%B5-%D0%B5%D0%BC%D0%B8%D1%80%D0%B0-%D0%BD%D0%B0-%D0%BA%D0%B0%D1%82%D0%B0%D1%80-news737779.html", "text": "РИА Новости, цитирана от Фокус. Президентът на Руската федерация Владимир Путин ще приеме емира на КатарТамим бен Хамад ал Тани на официално посещение в Москва, предава Пресслужбата на президента на Русия съобщава, че на 26 март на разговорите ще бъде обсъдени взаимодействията в търговско-икономическата и хуманитарната сфера и актуални международни въпроси, в това число конфликтите в Сирия и Йемен, както и Палестина. Това е втората визита на емира на Катар в Москва о 2016 година Сподели:", "date": "2018.03.26", "title": "Президентът Владимир Путин ще приеме емира на Катар"}
{"url": "http://pik.bg/%D0%B4%D1%83%D0%BF%D0%BA%D0%B0-%D0%B2-%D0%B7%D0%B0%D0%BA%D0%BE%D0%BD%D0%B0-%D0%BF%D1%8A%D0%BB%D0%BD%D0%B8-%D0%BC%D0%B2%D1%80-%D1%81-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8-news737793.html", "text": "Дупка в Закона за държавния служител позволява на вече пенсионирани служители да продължават работата си в МВР. Оказва се, че според законодателството служителите не са длъжни да информират работодателя си, респективно ръководството на вътрешното ведомство, след като са достигнали пенсионна възраст. Така те започват да взимат както пенсия, така и заплата от МВР. Това задържало заети щатни бройки, които могат да се попълнят от по-млади хора и демотивирало останалите служителите, които очаквали някакво повишение. „Правим всичко възможно, за да се отстранят тези проблеми. Разпоредил съм изготвянето на доклади и проектозакони, които трябва да са готови скоро. С тях ще можем да пенсионираме тези служители. Дори обмисляме и по-ранно пенсиониране. Има униформени, които вече не могат да вършат достойно работата си“, обясни пред „Монитор“ вътрешният министър Валентин Радев. Според действащото в момента законодателство униформените могат да се пенсионират при навършването на 52 години и 10 месеца, или при стаж от 27 години. „Правото на пенсия е субективно право и се упражнява по волята на неговия носител. При упражняване правото си на пенсия служителите на МВР не са задължени нито да уведомяват, нито да искат разрешение от орган по назначаването или ръководител на структура на министерството. По тази причина министерството не разполага с информация за броя на новоназначените служители, които са пенсионирани бивши служители на МВР“, каза още силовият министър. Опити за промяна на закона за държавния служител се правят от 2015 година и те касаят както пенсионираните полицаи, така и военните. Служителите са били назначени основно в цивилната администрация на двете министерства. Вече са правени няколко опита тези професионалисти да могат да се освобождават с едномесечно предизвестие. Особено след като са упражнили правото си на пенсия. Друга справка в регистрите на НОИ и МВР показва, че в силовото ведомство за отминалата година са били назначени малко повече полицаи, отколкото са напуснали. През 2017-а година са прекратени служебните отношения на 2082 полицаи. Назначените пък в МВР за същия период са 2842. От напусналите 145 са го направили поради пенсиониране. От назначените пък 254-ма са държавни служители с висше образование, тези със средно са 747, а 577 са държавни служители - стажанти. Тези бройки на новопостъпили в системата на полицията са по Закона за МВР. Отделно от това по Закона за държавния служител са назначени 150 души. Най-много са назначените на трудово правоотношение - 1114 души. При поредното изменение на Закона за МВР през ноември миналата година депутатите дадоха полицейски правомощия на назначените на трудово правоотношение в системата. При тях обикновено става дума за назначения на пенсионирани полицаи и военни по реда на Кодекса на труда, с които МВР се опитва да преодолее недостига на униформени. „След промените в Кодекса са социално осигуряване през 2015 г. е отпаднало изискването за прекратяване на осигуряването при отпускане на пенсиите за осигурителен стаж и възраст, като се създаде възможност за хората, които са придобили право на пенсия, да се пенсионират, без да се изисква прекратяване на служебното или трудовото им правоотношение“, обясни още Радев. От служителите с прекратени правоотношения през 2017 г. 728 са били със стаж до 5 години, 288 със стаж между 6 и 10 години, 214 са се задържали в МВР между 11 и 15 години и 852 са тези със стаж над 25 години. Прекратените години в системата на полицията са от значение за броя на заплати, които ще получат служителите след напускането й. Една от реформите, която се опита да приема кабинетът, беше орязване на броя заплати, които се получават при напускане на системата, от 20 на 12. Впоследствие след полицейски протести МВР се отказа от тази промяна. Сподели:", "date": "2018.03.26", "title": "Дупка в закона пълни МВР с пенсионери"}
{"url": "http://pik.bg/%D1%86%D0%B8%D0%B3%D0%B0%D0%BD%D1%81%D0%BA%D0%B0%D1%82%D0%B0-%D0%BC%D0%B0%D1%85%D0%B0%D0%BB%D0%B0-%D0%B2%D1%8A%D0%B2-%D0%B2%D0%B8%D0%B4%D0%B8%D0%BD-%D0%B5-%D0%BF%D0%BE%D0%B4-%D0%B2%D0%BE%D0%B4%D0%B0-%D1%81%D0%BD%D0%B8%D0%BC%D0%BA%D0%B8-news737792.html", "text": "Видинската ромска махала се наводни. Квартал Нов път се превърна във Венеция. Водата вече влиза в къщите, алармираха жители пред Нова телевизия. „Може би ако беше българска къщата, някой щеше да обърне внимание“, посочи жител на ромската махала. Сподели:", "date": "2018.03.26", "title": "Циганската махала във Видин е под вода (СНИМКИ)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%B2-%D1%80%D1%83%D1%81%D0%B8%D1%8F-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%B2-%D0%BA%D0%B5%D0%BC%D0%B5%D1%80%D0%BE%D0%B2%D0%BE-%D0%BD%D0%B0%D0%B4%D0%BC%D0%B8%D0%BD%D0%B0%D1%85%D0%B0-50-news737831.html", "text": "Броят на загиналите при пожара в търговския център в Кемерово в Русия се е увеличил до 53 души, предава РИА Новости. \"По уточнени данни при пожара в центъра \"Зимна вишня“ са загинали 53 души“, съобщи представител на оперативния щаб на място на бедствието. 12 души се намират в болницата, от които двама са в тежко положение. Други 36 души са получили амбулаторна помощ, информира \"Фокус\". ПИК припомня, че много от жертвите са деца, дошли да отбележат началото на ваканцията си. Сред разпознатите загинали са 38-годишна жена, празнувала рождения си ден, 37-годишна зам.-директорка на гимназия № 17, а също и 11-годишно момиче, роднина на губернатора на района Аман Тулеев. Сподели:", "date": "2018.03.26", "title": "ТРАГЕДИЯТА В РУСИЯ: Жертвите в Кемерово надминаха 50"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BF%D1%80%D0%BE%D1%84-%D0%BA%D0%B0%D0%BD%D1%82%D0%B0%D1%80%D0%B4%D0%B6%D0%B8%D0%B5%D0%B2-%D1%81%D1%8A%D1%81-%D1%81%D1%82%D1%80%D1%8F%D1%81%D0%BA%D0%B0%D1%89%D0%B0-%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%B7%D0%B0-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%BE%D1%82-%D0%BC%D0%BE%D1%80%D0%B1%D0%B8%D0%BB%D0%B8-news737810.html", "text": "Според експерти епидемията се дължи на ниския имунизационен обхват. Морбили има в Северна Гърция и малко случаи в Македония. През миналата година най-много случаи има в Румъния. Анализирайки случаите, има сравнително висока смъртност, каза проф.Кантарджиев, който заяви, че е много важен чистият въздух, хората да не стоят в затворени помещения, в които има много хора и да избягват контакт с по-млади хора и деца. От началото на годината у нас има единични случаи на морбили при момиче на 17,18 години, което се е върнало от Гърция, съобщи проф.Кантарджиев. Миналата седмица има случай на майка и дете с морбили, които идват от Италия с ферибот през Гърция, но те са стигнали с линейка до инфекциозна болница благодарение на медицинския екип на граничния пункт. \"Всички деца, които са навършили 12 месеца, трябва да бъдат ваксинирани с триваксината за морбил, заушка и рубеола. Другото, което трябва да се спазва, у нас е след връщане от чужбина, особено Сърбия или Западна Европа, човек да не се среща с деца под 1-годишна възраст през първата седмица\", заяви професорът. Проф.Кантарджиев заяви, че ние сме единствената европейска държава, в която здравеопазната система е успяла да ликвидира разпространението на морбили. В студиото на \"Денят започва\" той заяви, че в момента няма грипна епидемия, а пролетните вируси с кашлица и хрема не правят усложнения и са 10 пъти по-малко. Разрастват се заболелите от морбили в Сърбия. Над 4000 са заразени от началото на годината, а епидемията вече е взела поне 12 жертви. Гнезда на морбили има в близост до нашата граница. Инкубационният период е 21 дни, но най-голямата вероятност да се прояви заболяването е до седмица. Това заяви пред БНТ проф. Тодор Кантарджиев, директор на Националния център по заразни и паразитни болести. Още за това, пролетните вируси, настъпващия сезон на комарите и вируса \"ласа\". Сподели:", "date": "2018.03.26", "title": "ИЗВЪНРЕДНО! Проф. Кантарджиев със стряскаща прогноза за епидемия от морбили"}
{"url": "http://pik.bg/%D1%83%D0%BD%D0%B8%D1%86%D0%B5%D1%84-%D1%81%D1%8A%D1%81-%D0%B7%D0%BB%D0%BE%D0%B2%D0%B5%D1%89%D0%BE-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B8%D0%BC%D0%B0-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%BE%D1%82-%D0%BD%D0%BE%D0%B2%D0%B0-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%BE%D1%82-%D1%85%D0%BE%D0%BB%D0%B5%D1%80%D0%B0-%D0%B2-%D0%B9%D0%B5%D0%BC%D0%B5%D0%BD-news737795.html", "text": "Детският фонд на ООН (УНИЦЕФ) предупреди, че в Йемен отново ще пламне епидемия от холера, ако на хуманитарните организации не бъде даден безусловен достъп, за да я предотвратят, предаде ДПА. Регионалният директор на агенцията за Близкия изток и Северна Африка Герт Капелаере заяви, че за трите години от началото на гражданската война през 2015 г., когато тежко недохранените деца в Йемен са били 200 000, броят им се е удвоил, а още половин милион деца вече не могат да ходят на училище, посочва Асошиейтед прес. \"Макар предполагаемите случаи в последните месеци да са намалели, от миналата година епидемията от холера и остра водна диария в Йемен се е разраснала и обхваща над един милион души. Да не се заблуждаваме. Холерата ще се върне. До седмици започва дъждовният сезон и без огромна инвестиция тя ще атакува йеменското население и децата отново\", каза Капелаере на пресконференция в йорданската столица Аман. Регионалният директор каза, че и двете воюващи страни - правителствените сили, подкрепяни от Саудитска Арабия, и подкрепяните от Иран бунтовници хуси - блокират или бавят доставките на хуманитарна помощ, включително оборудване за слънчева енергия и гориво, необходими за подобряване на достъпа до чиста вода. Капелаере подчерта, че се пилеят време, енергия и пари в преговори за хуманитарни доставки, каквито изобщо не би трябвало да се водят. Сподели:", "date": "2018.03.26", "title": "УНИЦЕФ със зловещо предупреждение: Има опасност от нова епидемия от холера в Йемен"}
{"url": "http://pik.bg/%D1%80%D1%83%D1%81%D0%B0%D1%82%D0%B0-%D0%B7%D0%BB%D0%B0%D1%82%D0%BA%D0%B0-%D0%B3%D0%BE%D1%82%D0%BE%D0%B2%D0%B0-%D0%B4%D0%B0-%D0%B4%D0%B0%D1%80%D0%B8-%D1%81-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D0%BA-%D0%BC%D0%BC%D0%B0-%D0%B1%D0%BE%D0%B5%D1%86-news737848.html", "text": "Златка Райкова е готова да стане майка и да дари с наследник своя приятел Георги Валентинов, с когото е заедно вече пет години. \"Отдавна съм готова да стана майка. Смятам, че на моята възраст е нормално да имам подобни желания. Но сега с Георги сме много ангажирани. Той се развива като професионален спортист, аз имам много ангажименти с моята модна марка и на този етап не мислим за деца. Набрали сме инерция и искаме да използваме този момент. Но, разбира се, ще дойде времето, когато ще станем родители\", заяви пред \"Лов Стайл\" Златка. ММА-боецът Валентинов й предложи брак миналия понеделник в шоуто \"Като две капки вода\". Сподели:", "date": "2018.03.26", "title": "Русата Златка готова да дари с наследник ММА-боец"}
{"url": "http://pik.bg/%D0%BD%D0%B0%D0%B4-50-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D0%B1%D0%BB%D1%8A%D1%81%D1%8A%D1%86%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%B2-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news737802.html", "text": "Повече от 50 души, включително осем полицаи, бяха ранени снощи при сблъсъци на протеста в Барселона след ареста на бившия каталунски лидер Карлес Пучдемон в Германия. Четирима души бяха арестувани. На протеста се събраха около 50 хил. души. Полицията даде предупредителни изстрели във въздуха и използва палки срещу протестиращите, които замеряха униформените с бутилки, яйца, метални предмети и отпадъци. Протестното шествие премина от представителството на Европейската комисия до германското консулство, предава Би Ти Ви. Междувременно днес се очаква Пучдемон да се изправи пред германския съд, за да се потвърди самоличността му. След това ще се решава дали да бъде екстрадиран в Испания. Сподели:", "date": "2018.03.26", "title": "Над 50 ранени при сблъсъци на протеста в Барселона"}
{"url": "http://pik.bg/%D0%BD%D0%B0%D0%BF-%D0%BF%D1%80%D0%BE%D0%B4%D0%B0%D0%B2%D0%B0-%D0%B7%D0%B0-36-%D0%B1%D0%BE%D0%BD%D0%B0-%D1%81%D1%82%D0%B0%D1%80%D0%BE-%D1%81%D0%B5%D0%BB%D1%81%D0%BA%D0%BE-%D1%83%D1%87%D0%B8%D0%BB%D0%B8%D1%89%D0%B5-news737839.html", "text": "Националната агенция за приходите иска 36 100 лева за старо селско училище. Сградата е триетажна и се намира в село Долец, община Попово. Според описанието в обявата имотът е с площ 7480 кв.м., а самата постройка по документи е 952 кв.м. Освен класните стаи, които някога са били изпълнени с детски глъч, данъчните продават и едноетажна масивна сграда с площ 120 кв.м., както и стопанска сграда, склад, навес и гараж, които вървят заедно с основната част, съобщава \"Монитор\". Кметският наместник на селото Стефан Савов каза за „Монитор“, че сградата била купена преди 10-12 години от софиянка, която искала да развива селски туризъм. Идеята й обаче така и не се осъществила и сградата продължава да се руши и до днес. През годините различни хора са проявявали интерес, като например израелска фирма, която имала намерение да построи база за израелските туристи, но и това не се сбъднало, категоричен бе Савов. Идвали и хора от Благоевград, Търговище, Русе, но училището все още пустее. По думите му в миналото имотът е бил училище, а след това интернат. След промените обаче сградата опустява, а за местните останал само споменът по отминалите години. „Едно време и аз ходех там на училище до 4 клас, но сега разграбиха всичко“, жали се кметският наместник. Той заяви още, че в момента в селото са останали много малко хора – лятото имало 60 човека, а зимата 40. Най-младият жител на селцето пък било 15-16 годишно момче, което живеело само с баща си. „Ако изключим него обаче останалите по-млади са на по 50-60 години. Няма работа, няма поминък – кой да седи тук“, казва Савов. Той добави още, че селото се намира на 20 километра от Попово, а пътят бил хубав – асфалтиран. На снимките в сайта на НАП обаче се вижда, че цялата мазилка е напукана, а на места дори липсва такава. Единствената функция, която изпълнява в момента е като табло за предизборни афиши. „Покривът е здрав. Тече тук-таме, но не е пропаднал“, заключи селският управник като изрази надежда, че някой ден, ако не деца, които да търчат из двора, то поне ще е добре нещо друго да се развива там. В електронния магазин на НАП в момента има и доста апартаменти по морето. Така например жилище в Каварна с площ от 53 квадрата се предлага за 61 800 лева. Срещу 102 хил. пък можем да се сдобием с голям апартамент в морския ни курорт Слънчев бряг. Имотът се състои от дневна с кухненски бокс, две спални, баня с тоалетна, антре и тераса. Данъчните искат и 85 хил. за апартамент в Равда. Общата площ е 85 квадрата и се състои от кухненски бокс, трапезария-дневна, спалня, баня-тоалетна, антре, склад и две тераси. От снимките на сайта се вижда, че сградата, където се намира имотът, гледа точно към морето. В сайта на приходната агенция доста често се срещат и мобилни телефони и всякаква по вид техника. Голяма част от мобифоните са отнети от така наречените каналджии на незаконно преминаващи страната ни мигранти, а данъчните ги продават на символични цени. В електронния магазин на НАП може да се търси по ключова дума, цена, населено място, категория на вещта, номер на търга и други критерии. Освен това желаещите да участват в търговете вече могат да платят депозита си за участие онлайн. Всеки, който проявява интерес да купи имот от НАП, трябва да знае, че за да се включи в наддаването, трябва да преведе депозит за участие в размер на 20% от първоначално обявената тръжна цена. Списъкът с вещите, които НАП продава, се актуализира всеки ден. В момента най-голям е броят на обявите за продажба на недвижими имоти и на автомобили. Сподели:", "date": "2018.03.26", "title": "НАП продава за 36 бона старо селско училище"}
{"url": "http://pik.bg/%D0%BA%D0%B0%D1%82%D0%B5%D1%82%D0%BE-%D0%B5%D0%B2%D1%80%D0%BE-%D1%81%D0%B5-%D0%BF%D1%83%D1%81%D0%BD%D0%B0-%D0%BE%D1%82-%D1%84%D1%80%D0%B8%D0%B7%D1%8C%D0%BE%D1%80%D1%81%D0%BA%D0%B8%D1%8F-%D1%81%D0%B0%D0%BB%D0%BE%D0%BD-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B2%D1%8F%D1%80%D0%B2%D0%B0%D1%82%D0%B5-%D0%BA%D0%BE%D0%B9-%D0%B9-%D0%BF%D1%80%D0%B0%D0%B2%D0%B8-%D0%BF%D1%80%D0%B8%D1%87%D0%B5%D1%81%D0%BA%D0%B0-%D0%B2%D0%B8%D0%B4%D0%B5%D0%BE-news737854.html", "text": "Личен фризьор обгрижва в Кокаляне Катерина Евро. Във \"Фейсбук\" актрисата публикува видео, на което приятелите й завидяха заради коафьора, който се грижи за фризурата й, докато тя си лежи на топличко. Домашната фризьорка на Катето е нейната внучка, която й е адашка. Малката Катерина Кадиева навърши 2 годинки на 19 март, но вече дава заявка за бъдещата си професия. \"Сега ше плаи плическа и ше поласнеш голяма. Не, пипай плическата! Не ти слагам сега шнольката, ама не пипай косатааа\", нарежда бъдещата фризьорка. Баба й обаче не остана много доволна от фризурата. Сподели:", "date": "2018.03.26", "title": "Катето Евро се пусна от фризьорския салон! Няма да повярвате кой й прави прическа... (ВИДЕО)"}
{"url": "http://pik.bg/%D1%81%D1%83%D0%BF%D0%B5%D1%80-%D1%85%D1%80%D0%B0%D0%BD%D0%B8-%D0%B7%D0%B0-%D0%B4%D1%8A%D0%BB%D0%B3%D0%BE%D0%BB%D0%B5%D1%82%D0%B8%D0%B5-news737804.html", "text": "Многогодишни научни изследвания доказват, че продължителността на живота зависи от биологичните особености и от различни фактори, сред които храненето заема водеща позиция. Според лекарите, при благоприятни условия на живот човек спокойно да достигне 100 или дори 120 години. Средната продължителност на живота в различните части на света е различна, но несъмнено зависи от начина на хранене на местното население. В основата на процеса на стареене са явления като общо забавяне на обмяната на веществата, развитие на атрофия на клетките, тъканите и органите в тялото. Например, специализираните клетки, които изпълняват многообразни функции в организма, се заменят от нефункционални съединителни клетки, губещи способността си за самообновление. Лекарите обясняват, че процесът на стареене започва дълго преди настъпването на старостта и постепенно води до понижение на адаптивните ни възможности. Темповете на стареене са различни при всекиго, но и различните органи също остаряват по специфичен начин. Така сърцето на човек на 40 години може да „изглежда” като на 50-годишен, а органите на храносмилателната система – на 55 и повече. Най-бързо остаряват ендокринната система, мозъкът и кръвоносните съдове, а също и клетките и тъканите на храносмилателната система. Установено е, че с напредване на възрастта отслабва работата на жлезите с вътрешна секреция и се натрупва излишък от холестерол. Всичко това води до артеросклероза на кръвоносните съдове. Резултатът е намаляване на притока на кръв към органите и тъканите, което причинява недостатък на кислород в тях. Същевременно кръвният поток се забавя, създават се условия за съсирване и образуване на тромби и запушване на жизненоважни кръвоносни съдове. Пораженията, които годините нанасят върху храносмилателната система, включват изтъняване на лигавицата на стомаха и червата, намалена активност на задстомашната жлеза и черния дроб. Намалява образуването и отделянето на стомашни сокове, а киселинността на стомаха се понижава, като може да се стигне и до пълното й изчезване (т.нар. нулева киселинност), което от своя страна увеличава риска от рак на стомаха. Забавя се функцията на червата, което причинява упорит запек. Понижава се образуването и концентрацията на панкреасни ензими. Всичко това води до влошено храносмилане и нарушения в усвояването на храната. Лекарите отбелязват, че процесите на стареене се ускоряват при хора, които не се движат достатъчно. Сподели:", "date": "2018.03.26", "title": "Супер храни за дълголетие"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D1%82%D0%B0%D0%B2%D0%B0-%D0%BD%D0%B0%D0%BF%D0%B5%D1%87%D0%B5%D0%BD%D0%BE---%D0%B3%D1%80%D0%B0%D0%B4%D1%8A%D1%82-%D0%B1%D0%BB%D0%BE%D0%BA%D0%B8%D1%80%D0%B0%D0%BD-%D0%BF%D1%80%D0%B5%D0%B4%D0%B8-%D1%81%D1%80%D0%B5%D1%89%D0%B0%D1%82%D0%B0-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%BC%D0%B5-news737902.html", "text": "Броени часове остават до историческата среща във Варна между турския президент Ердоган, Доналд Туск и Жан Клод Юнкер, на която домакин е премиерът Бойко Борисов. Командирована е полиция и жандармерия от цялата страна, за да гарантира сигурността. Ергодан пристига с 30 автомобила, 2 самолета и двама готвачи. Той ще прекара около 2 часа в България, но въпреки това му е заделен етаж от цял хотел. Туск ще прекара нощта в Слънчевото бунгало в резиденцията, докато Юнкер няма да пренощува у нас. Маршрутите на всички лидери се пазят в тайна и от обяд е спряно придвижването на автомобили и обществен транспорт в района на резиденцията и части от Варна. Не се знае обаче точно кои, тъй като все още не се издава откъде ще пристигнат лидерите. Непосредствено преди провеждането ѝ страстите между двете преговарящи страни се нажежиха. Миналият четвъртък през нощта европейските лидери гласуваха тази среща, обявена още през януари при посещението на германския канцлер Ангела Меркел в България, да се проведе. Турският президент веднага постави исканията си за отпускането на втория транш от общо 3,5 млрд. евро за сирийските бежанци в южната си съседка, но постави и допълнителни искания в полза на Турция. Българският премиер Бойко Борисов заяви, че напрежението е много голямо и е притеснен за изхода от срещата. Както агенция ПИК първо съобщи, той вече е в резиденцията, където очаква гостите си. Заради идването на Ердоган у нас са предприети невиждани мерки за сигурност, каквито не е имало до този момент у нас, предаде на живо и първо по ПИК TV  и пратеникът на медията ни - водещата Ива Николова (ВИЖТЕ В ОЩЕ ПО ТЕМАТА). Варна и региона са блокирани от тежка охрана и дори пиле не може да прехвръкне, увери се екипът на медията ни на място. Колите, които влизат във Варна се проверяват и записват, а към подходите за Евксиноград се пропускат само обозначени автомобили с предварително издадени пропуски. Сподели:", "date": "2018.03.26", "title": "ИЗВЪНРЕДНО В ПИК TV! Във Варна става напечено - градът блокиран преди срещата на Борисов, Меркел и Ердоган (ОБНОВЕНА/СНИМКИ)"}
{"url": "http://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%B0-%D0%B0%D1%80%D0%B0%D0%B1%D0%B0%D0%B4%D0%B6%D0%B8%D0%B5%D0%B2%D0%B0-%D1%80%D0%B5%D1%88%D0%B8%D1%82%D0%B5%D0%BB%D0%BD%D0%BE-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D0%B2-%D0%BA%D0%BE%D0%BD%D0%BD%D0%B8%D1%8F-%D1%81%D0%BF%D0%BE%D1%80%D1%82---%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%B8-%D0%B2%D1%82%D0%BE%D1%80%D0%B0-%D1%81%D0%B0%D0%BC%D0%BE%D1%81%D1%82%D0%BE%D1%8F%D1%82%D0%B5%D0%BB%D0%BD-news737911.html", "text": "На 25.03.2018 се проведе първия турнир по прескачане на препядствия за сезона в конна база „Тракиец“ в Житница. В него участие след дълъг възстановителен период взе хотелиерската наследница Александра Арабаджиева, която завоюва престижното второ място. През изминалата година на турнир в Пловдив тя получи тежка травма - счупване, която наруши сериозния режим на тренировките по конна езда за близо година. Александра се занимава с конен спорт от 12 годишна, като отдава младежките си години напълно на спорта и участва в десетки международни престижни турнири. Кариерата й я развива като дисциплинирана и отговорна личност, силно обичаща конете и животните. Преди повече от година младата Арабаджиева става и един от създателите на благотворително сдружение „Маринела“, а една от най-успешните инициативи „Полет с коне“ е дълго мечтана идея на Александра, която заедно със своя екип реализира на деня на детето и посвещава на децата със синдорм на Даун, аутизъм и детска целебрална парализа. Тогава тя предостави възможност на 6 деца със синдрон на Даун да посещават интензивен курс по хипотерапия през цялото лято. „Ще проведем „Полет с коне“ и през тази година, защото с очите си видях ефекта и начина, по който хипотерапията помогна на дечицата. Цeлтa ми e дa ycмиxнa малчуганите и дa им пoмoгнa дa ce пoчyвcтвaт пo-дoбpe здpaвocлoвнo и съм благодарна, че имам тази възможност. Зa мeн, ĸaтo мaйĸa e вaжнo вcяĸo дeтe дa pacтe здpaвo и щacтливo.“ Сподели:", "date": "2018.03.26", "title": "Александра Арабаджиева решително се завръща в конния спорт - подготвя и втора самостоятелна благотворителна инициатива"}
{"url": "http://pik.bg/%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B7%D0%B0%D0%BF%D0%BE%D1%87%D0%BD%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%B7%D0%B0-%D0%B8%D0%B7%D0%BE%D1%81%D1%82%D0%B0%D0%B2%D0%B5%D0%BD%D0%B8%D1%82%D0%B5-%D0%BA%D0%BE%D0%BD%D0%B5-%D0%B2-%D0%BE%D1%81%D0%BE%D0%B3%D0%BE%D0%B2%D0%BE-news737912.html", "text": "Районна прокуратура Кюстендил се е сезирала по публикации в медии за изоставено от собственика стадо коне в местността Бек Бунар, планината Осогово, в резултат на което около 70 животни са починали. Възложена е спешна проверка на органите на полицията и на Българската агенция по безопасност на храните, с оглед преценка за наличие на престъпление по чл. 325б от Наказателния кодекс, проявена жестокост към гръбначни животни, от което е причинена смъртта им. Предмет на проверка е и информацията, че стадото коне е било отглеждано със средства, отпуснати по програми на ЕС, начин на получаване, разходване и отчитане на средствата. Пресцентърът на ПРБ ще предостави своевременно информация за резултатите от проверката. Сподели:", "date": "2018.03.26", "title": "Прокуратурата започна проверка за изоставените коне в Осогово"}
{"url": "http://pik.bg/%D0%B0%D0%B2%D1%82%D0%BE%D0%B1%D1%83%D1%81-%D0%B1%D0%BB%D1%8A%D1%81%D0%BD%D0%B0-%D0%B8-%D1%83%D0%B1%D0%B8-%D0%BF%D0%B5%D1%88%D0%B5%D1%85%D0%BE%D0%B4%D0%B5%D1%86-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BE%D1%82%D0%B8%D0%B2%D0%B0-%D0%BD%D0%B0-%D1%81%D1%8A%D0%B4-news737870.html", "text": "Окръжна прокуратура - Пловдив внесе в съда обвинителен акт спрямо 44-годишния Мариян Б. Той е обивнен, че при управление на моторно превозно средство е нарушил правилата за движение по пътищата и по непредпазливост причинил смъртта на другиго. Това съобщиха от пресцентъра на Апелативна прокуратура - Пловдив. На 3 февруари 2017 г. в Пловдив, обвиняемият Мариян управлявал автобус \"Исузу“ в качеството си на шофьор на линия от градския транспорт. Към 14:30 часа той се намирал с автобуса на кръстовището на бул. \"Източен“ и бул. \"Княгиня Мария Луиза“, като се движел със скорост 33 км/ч. Водачът осъществявал маневра завой наляво, като навлизайки в лентата на булевард \"Княгиня Мария Луиза“ не реагирал на движение на пресичащ пешеходец – 63-годишния И.Н., който бил в зоната за видимост. Въпреки, че водачът натиснал спирачната система, настъпил удар на автобуса с пешеходеца, който паднал и бил притиснат от предната лява гума. Според съдебно-медицинската експертиза, пострадалият е починал в резултат на настъпили травматични увреждания. Според техническата експертиза водачът е имал възможност да избегне удара и да предотврати произшествието със скоростта, с което се е движел при своевременна реакция и задействане на спирачната система. Сподели:", "date": "2018.03.26", "title": "Автобус блъсна и уби пешеходец в Пловдив, шофьорът отива на съд"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%B4%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D1%8A%D1%82%D1%8F-%D1%88%D1%83%D0%BC%D0%B5%D0%BD---%D1%85%D0%B0%D0%BD-%D0%BA%D1%80%D1%83%D0%BC-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news737913.html", "text": "ОДМВР - Шумен С повишение внимание да се движат водачите по пътя от кв. \"Дивдядово\" към Велики Преслав поради пътнотранспортно произшествие. Това съобщиха от . Според първоначалната информация автомобил се е ударил челно в ТИР, водачът на автомобила е загинал. Екипи на \"Пътна полиция\" регулират движението на мястото на инцидента. Изясняват се причините за катастрофата. Сподели:", "date": "2018.03.26", "title": "ИЗВЪНРЕДНО! Адска катастрофа на пътя Шумен - Хан Крум, има загинал"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D0%BE%D1%80%D0%BD%D0%BE-%D0%BA%D0%BE%D0%BC%D0%B5%D0%B4%D0%B8%D0%B0%D0%BD%D1%82%D0%BA%D0%B0%D1%82%D0%B0-%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%BE%D1%82-%D0%BA%D0%BE%D0%B7%D0%B0%D1%80%D1%81%D0%BA%D0%BE-%D0%B2-%D1%82%D1%80%D0%BE%D0%B9%D0%BA%D0%B0-%D1%81-%D0%B4%D0%B2%D0%B0%D0%BC%D0%B0-%D0%B0%D0%BA%D1%82%D1%8C%D0%BE%D1%80%D0%B8-%D0%BC%D0%B0%D0%B9%D1%81%D1%82%D0%BE%D1%80%D0%BA%D0%B0%D1%82%D0%B0--news737905.html", "text": "Актьорите от сериала \"София ден и нощ\" Кристиян Нинков и Адриан Зурков са делели една и съща жена - скандалната порноактриса Ангелина Атанасова, която в края на миналата седмица скандализира страната с интимните си подвизи. Бившата фаворитка за титлата \"Мис Плеймейт\" в конкурса, който бе спечелен от Ася Капчикова, е оперирана от срам. В \"Инстаграм\"-профила си брюнетката, подвизаваща се с артистичния псевдоним Анджелина, се пусна как моделът Йордан Йорданов \"я пори като риба\", както обича да се изразява Митьо Пищова. Появи се и второ видео, което светското предаване на ПИК TV \"Жълтите новини\" показа миналата събота. В него безскрупулната госпожица прави орална любов на Йордан, с който били гаджета от 8 месеца - нищо, че според слуховете той се пускал като жиголо. Освен от срам, щедрата Анджелина е оперирана и от съвест. Преди известно време Атанасова, на която всички се присмиват заради евтиния пиар с порното, заформила секс триъгълнък в \"София ден и нощ\", заради който двама от главните герои известно време се гледали на кръв. Както ПИК вече писа, брюнетката се е тунинговала с пари на кредит, изтеглен от познатия като Коко Кристиян Нинков. Почти непосредствено след края на двугодишната им връзка, през която от невзрачно девойче от пазарджишкото село Козарско се сдобива с настоящата си визия, Ангелинка забърсва колегата му Марио, без изобщо да й пука, че с това ще довърши ранимия Коко. Зурков, който и в сериала, и в реалния си живот е виден столичен плейбой, пък не е успял да си сложи спирачки и се поддал на свалките на Анджелина. Сподели:", "date": "2018.03.26", "title": "САМО В ПИК! Порно комедиантката Анджелина от Козарско в тройка с двама актьори! Майсторката на фелациото направила баджанаци Коко от \"София ден и нощ\" и... (ГОРЕЩО ВИДЕО 18+)"}
{"url": "http://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%BA%D0%B0%D0%BC%D0%B5%D1%80%D0%B0-%D0%B7%D0%B0%D1%81%D0%BD%D0%B5-%D0%BD%D0%B0%D1%87%D0%B0%D0%BB%D0%BE%D1%82%D0%BE-%D0%BD%D0%B0-%D0%B0%D0%B4%D1%81%D0%BA%D0%B8%D1%8F-%D0%BF%D0%BE%D0%B6%D0%B0%D1%80-%D0%B2-%D0%BA%D0%B5%D0%BC%D0%B5%D1%80%D0%BE%D0%B2%D0%BE-%D0%B2%D0%B8%D0%B4%D0%B5%D0%BE-news737948.html", "text": "Камера за видеонаблюдение е заснела момента, в който избухва пожарът в търговския център в Кемерово. На кадрите се вижда, че пламъците тръгват от детска игрална зала. Посетителите в мол \"Зимняя вишня\" изпадат в паника, когато плъзват първите кълба дим и се разбягват. Видеото показва, как отровният дим обхваща за секунди помещението. Припомняме, че пожарът избухна на 25 март, неделя, около 15 ч. местно време. Огънят плъзва от четвъртия етаж и се разпространява мълниеносно и на долните етажи. Огнеборците успяват да го потушат едва сутринта на 26 март, но след това има ново възпламеняване, което е угасено бързо. По последни засега данни са загинали 64 души, сред които и много деца. 50 са пострадалите, 10 се смятат за безследно изчезнали. В Кемерово е обявен тридневен траур. Сподели:", "date": "2018.03.26", "title": "ПЪРВО В ПИК! Камера засне началото на адския пожар в Кемерово (ВИДЕО)"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D0%B7%D0%B0%D0%B5%D0%B4%D0%BD%D0%BE-%D0%B4%D0%B0-%D0%BF%D0%BE%D1%87%D0%B8%D1%81%D1%82%D0%B8%D0%BC-%D1%81%D0%BE%D1%84%D0%B8%D1%8F-%D0%BF%D1%80%D0%BE%D0%BB%D0%B5%D1%82%D0%BD%D0%BE-news737799.html", "text": "За 15-та поредна година Столичната община организира кампанията \"Заедно да почистим София пролетно\". Тази година в помощ на инициативата ще бъдат включени нови контейнери за текстил, които ще събира старите и непотребни дрехи. Сподели:", "date": "2018.03.26", "title": "Започва кампанията \"Заедно да почистим София пролетно\""}
{"url": "http://pik.bg/%D0%BF%D0%BB%D0%B0%D1%89%D0%B0%D1%82-%D0%BF%D0%BE-45-%D0%BB%D0%B2-%D0%BD%D0%B0-%D0%B0%D0%BC%D0%B0%D1%82%D1%8C%D0%BE%D1%80%D0%B8-%D0%B7%D0%B0-%D1%81%D0%BD%D0%B8%D0%BC%D0%BA%D0%B8-%D1%81-%D0%B4%D0%B6%D0%B5%D1%80%D0%B0%D1%80%D0%B4-%D0%B1%D1%8A%D1%82%D0%BB%D1%8A%D1%80-news737872.html", "text": "По 45 лв. ще получат като хонорар родните статисти с афинитет към чистокръвния екшън за участие в най-новата продукция с участието на Джерард Бътлър \"Код: Ел Ей\". Лентата е трета по ред във филмовата поредица за специален агент Майк Банинг. Екип за всяко едно от заглавията в нея е акостирал и на роден терен. Режисьор на настоящия филм е Рик Роман Во. Клапата на „Код: Ел Ей“ щракна в началото на март край езеро в Лондон, където бяха засечени две от големите звезди на филма - Бътлър и Морган Фрийман, на когото фенове отсега отреждат президентския стол във франчайза. Причината - Арън Екхарт, който оглавяваше Белия дом и попадаше под обстрела на терористи в предишните ленти под щампата на \"Код:...\" се разграничи от проекта. Всички, които искат да станат, макар и за кратко, част от новите приключения на Банинг, могат да се явят на кастинг, организиран от \"Talent Partners Casting\", работили и с други мащабни холивудски продукции, последната от които \"Хелбой\". Условията и за двете заглавия са идентични - хонорарът на непрофесионалните актьори е същият, а ангажираността им на снимачните локации достига до 12 часа. Специално за \"Код: Ел Ей\" се търсят мъже и жени на възраст между 18 и 65 години. Кастингът ще се проведе още този петък в парка \"Заимов\" пред театър \"София\" от 15 ч. Действието в третото попълнение на прочутата поредица ще се развива на борда на самолет, като този път се очаква в ролята на мишена на враговете да влезе героят на Бътлър. Актьорът долетя в София още миналото лято, за да започне подготовка за проекта си. Работата по лентата обаче се отложи с няколко месеца, а причина за това стана катастрофа, след която Бътлър се размина единствено с контузия на крака, напомня \"Монитор\". \"Код: Ел Ей\" ще е четвъртият филм, по който звездата работи у нас. На български терен екранният Майк Банинг засне \"Hunter Killer\", както и другите две части на \"Код\"-а - \"Олимп\" и \"Лондон\". Връзката си със страната ни той скрепи допълнително и като приюти кученце от Витоша, което нерече Шушка. Сподели:", "date": "2018.03.26", "title": "Плащат по 45 лв. на аматьори за снимки с Джерард Бътлър"}
{"url": "http://pik.bg/%D1%82%D0%BE%D0%BF-5-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BC%D0%B8%D0%BB%D0%B5%D0%BD%D0%B8%D1%83%D0%BC-19-25-%D0%BC%D0%B0%D1%80%D1%82-news737847.html", "text": "1. и Александра Иванова - Първата част разкрива на читателите най-успешната система за отслабване и оздравяване от последните години, а втората част още по-подробно, в ясни и прегледни таблици, ни казва как да следваме принципите, помогнали на авторката и на безброй нейни последователи да се отърсят от нежеланите килограми. 2. , Тихомир Петров - Авторът събира в една книга постулатите на съвременната философия за здравето - то е възможно само при природосъобразен начин на живот и отърсване от отровите в храните. Петров обявява смело, че лекарствата, ваксините и всички средства, използвани от официалната медицина не ни лекуват, а са само средство за обогатяване на фармаиндустрията. 3. , Сибиле Берг - С неподражаем стил - с фин цинизъм, ирония и хумор, Сибиле Берг разказва една смешно-тъжна, безсрамна и безпощадна история, в която задава въпроса колко дълго любовта и сексът могат да вървят заедно и хвърля една дългогодишна задружна семейна двойка в ада на самопознанието. 4. , Иван Първанов - Красивият патриотичен том от над 500 страници разказва с цветни илюстрации и любопитни факти историите на повече от 300 монумента у нас и в чужбина и разкрива най-интересното от биографиите на героите, увековечени в тях. 5. Гергана Танева, Чавдар Иванов, София Петрова - Убийствата на мафиотските босове са неразривно свързани с епохата на българския преход. Сред знаковите фигури са Васил Илиев, Иво Карамански, Поли Пантев, Фатик, Георги Илиев, Стоил Славов. Скандалните им биографии и студените им досиета предизвикват огромен интерес и днес. Бестселърът за отслабване в две части \"Размерът има значение\" отново е на върха на класацията. Този път \"Размерът 1. (Размерът на талията)\" води макар и с малко пред \"Размерът 2. Наръчникът\". Пролетта, колкото и да не се усеща, по календар е вече тук и масово ни се иска да подобрим формата си, за което книгите на Алекс Иванова доказано помагат. На здравословния начин на живот и хранене е посветено и премиерното заглавие \"Истината за болестите\", което привлича с ясната си, макар и според някои скандална позиция. \"Денят, когато...\" - романът на германската писателка Сибиле Берг, която е статут на поп икона в родината си, също може да се нарече скандален и провокативен. \"Българските паметници\" и \"Големите убийства на прехода\" разказват за противоположните страни на монетата - първата книга е за героите, а втората за антигероите от историята ни. Сподели:", "date": "2018.03.26", "title": "Топ 5 на най-продаваните книги на издателство \"Милениум\" (19-25 март)"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B5%D1%80%D0%B4%D0%BE%D0%B3%D0%B0%D0%BD-%D1%81-%D0%BF%D1%8A%D1%80%D0%B2%D0%B8-%D0%B4%D1%83%D0%BC%D0%B8-%D0%BF%D1%80%D0%B5%D0%B4%D0%B8-%D1%81%D1%80%D0%B5%D1%89%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B1%D0%BB%D0%B0%D0%B3%D0%BE%D0%B4%D0%B0%D1%80%D0%B8-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-news737949.html", "text": "Турският президент Реджеп Тайип Ердоган изрази специална благодарност на министър-председателя Бойко Борисов за домакинството на срещата на върха ЕС-Турция, която ще се състои тази вечер във Варна, предаде БТА. Ердоган направи това изявление пред журналисти преди да отпътува за участие в срещата от летище Ататюрк в Истанбул. Той подчерта, че \"с премиера на съседна приятелска България Борисов ще обсъдим въпроси, които са от интерес на двата народа, както и от регионален интерес\". Ердоган заяви, че очаква решенията от срещата във Варна да активизират по-нататъшните връзки на Турция с ЕС, подчертавайки,че това ще бъде петата поредна с представителите на Брюксел. \"Европейското членство е стратегическа цел на Турция\", подчерта Ердоган. Той посочи,че връзките на Турция с Европа имат дълбоки корени. \"Но ние ще припомним на нашите събеседници, че вече нямаме търпение да понасяме двойния стандарт. Ще изразя пред европейските лидери очакването да се премахнат изкуствените пречки в преговорния процес за еврокандидатурата на Турция. Ние няма да допуснем среди, чиито злонамерени намерения добре познаваме, да отнемат правото, което Турция е заслужила да бъде приета за член на ЕС\", каза Ердоган. Турският президент заяви, че ще поиска от европейските представители да изпълнят дадените обещания. Мигрантското споразумение от 18 март 2016 г. и конкретните стъпки, които предстои да бъдат предприети, ще бъдат предмет на обсъждане. \"Турция е изпълнила това, което обеща по мигрантското споразумение и в това отношение е много по-напред от други европейски държави. Визовата либерализация за турските граждани също ще бъде предмет на срещата, съобщи Ердоган като заяви, че ЕС не е изпълнил дадените обещания\". Той допълни, че ще поиска да бъдат направени конкретни стъпки по мигрантското споразумение и изплащането на обещаните три млрд. долата на турската страна. По думите на Ердоган актуализацията на митническото споразумение, отварянето на нови преговорни глави и сътрудничеството в борбата срещу терора ще бъдат темите, които той ще постави на срещата и ще поиска да бъдат предприети конкретни стъпки по тяхното разрешаване. Тази вечер в 21:00 часа в резиденция Евксиноград край Варна ще започне срещата на върха ЕС-Турция. В нея ще участват висшите представители на Брюксел Жан-Клод Юнкер, Доналд Туск и Бойко Борисов от една страна, и турският президент Ердоган от друга. Предвижда се срещата да премине под формата на вечеря, която се планира да продължи два часа, но е възможно и да бъде удължена. Предвижда се след срещата да се състои пресконференция. Ердоган ще се придружава от външния министър Мевлют Чавушоглу, министъра по европейските въпроси и главен преговарящ Йомер Челик,министъра на енергетиката и природните ресурси Берат Албайрак, министърът на икономиката Нихат Зейбекчи и министърът на търговията Бюлент Тюфекчи. Група отговорни служители и представители на водещи медии придружават Ердоган. Засега повече от сигурно е, че турският държавен глава ще се върне още тази вечер, коментират медиите. Медиите съобщиха също, че във Варна се подготвят протести срещу Ердоган. Сподели:", "date": "2018.03.26", "title": "ИЗВЪНРЕДНО! Ердоган с първи думи преди срещата във Варна! Благодари на Борисов"}
{"url": "http://pik.bg/%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D0%BB%D1%8E%D0%BB%D1%8F-%D0%BF%D0%B0%D0%BF%D1%83%D0%B0-%D0%BD%D0%BE%D0%B2%D0%B0-%D0%B3%D0%B2%D0%B8%D0%BD%D0%B5%D1%8F-news737947.html", "text": "Геологическата служба на САЩ Земетресение с магнитуд 6,6 по скалата на Рихтер е регистрирано край Папуа-Нова Гвинея показва справка на интернет страницата на Земетресението е регистрирано в 10:51 часа българско време на 180 км. западно от град Рабаул на дълбочина от 10 км. Няма данни за жертви и разрушения. Не е обявявана опасност за вълни-цунами. Сподели:", "date": "2018.03.26", "title": "Силно земетресение разлюля Папуа-Нова Гвинея"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news737963.html", "text": "Турският президент Реджеп Ердоган пристигна във Варна за срещата с лидерите на ЕС, съобщи Нова телевизия. Двата самолета с делегацията кацнаха малко преди 15:00 часа днес. Заради срещата мерките за сигурност в града са изключително високи. Форумът, определян като исторически, ще събере Ердоган, Борисов, Туск и Юнкер. Турският президент задочно постави основната тема – бежанци и пари. Сподели:", "date": "2018.03.26", "title": "Ердоган пристигна във Варна"}
{"url": "http://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B7%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%B7%D0%B0%D1%85%D0%B0%D0%BF%D0%B0-%D0%BA%D1%83%D1%82%D0%B5%D0%B2-%D0%B7%D0%B0-%D0%B1%D0%B5%D0%B7%D0%B7%D1%8A%D0%B1%D0%B0%D1%82%D0%B0-%D0%B2%D1%8A%D0%BD%D1%88%D0%BD%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D0%BE%D1%81%D1%82%D0%B8%D0%B3%D0%BD%D0%B0-%D1%82%D0%BE%D0%BB%D0%BA%D0%BE%D0%B2%D0%B0-%D1%83%D1%81%D0%BF%D0%B5-news737834.html", "text": "Срещата във Варна е между ЕС и Турция, а не двустранна среща. Това заяви пред Би Ти Ви вицепремиерът и външен министър Екатерина Захариева на въпрос дали темата за обезщетението на тракийските бежанци ще бъде повдигната пред Турция. Захариева отбеляза, че всеки път, когато има двустранни срещи, българският премиер защитава и поставя интересите на България. „За съжаление, не за първи път важният въпрос за обезщетяването на бежанците от Тракия се поставя в контекста на политическите дивиденти”, изтъкна външният министър. „Въпросът за обезщетението на тракийските бежанци е дългогодишен и винаги се повдига, когато разговаряме с нашите турски съседи. Спекулациите, които в момента се чуват, очевидно са желание за изместване на успехите на България във външната политика”, коментира Захариева. Тя припомни, че споразумението за добросъседство с Турция е от 1992 г. „Ако беше толкова лесно, едва ли не сега на една среща ще решим въпроса, БСП от 1992 г. са били доста време в управлението, имали са и президент, защо не успяха да го решат”, попита Захариева. „България поставя въпроса за организиране на тази смесена комисия и есента ще има такава смесена комисия, която ще бъде свързана с нерешените въпроси”, подчерта тя. „Надявам се Ердоган да не тропа по масата във Варна, а да бъде диалог, това е и целта на тази среща”, заяви външният министър. „Европа казва много пъти на Турция, че трябва да се спазват международните договори и стандартите на ЕС, ако Турция иска да продължи по пътя си за европейска интеграция. Tова ще се случи и във Варна. Не мисля, че Европа ще промени посланието си към Турция”, заяви Екатерина Захариева. По думите ѝ премиерът Бойко Борисов иска да постигне твърд ангажимент от страна на ЕС, че споразумението с Турция ще продължи да се спазва, за да може Турция да спира натиска на мигранти по българската граница. „3,8 милиона официално са бежанците в Турция. Представете си с призоваването едва ли не ЕС да скъса всякакви отношения с Турция, какво ще се случи първо на България”, изтъкна тя. Захариева определи като абсурдно твърдението на Антон Кутев от БСП, който в студиото на Би Ти Ви заяви: \" „Само за 7-8 месеца България постигна толкова външнополитически успехи, които по времето на управлението на БСП могат само да мечтаят. България има изключително активна външна политика, която за първи път от много години позиционира България сериозно на геостратегическата карта”, заяви тя. Вицепремиерът и външен министър определи като недопустимо допускането у нас без паспортна проверка на половината пътници от самолет на Летище София, след като гишетата на „Гранична полиция” се оказали празни за повече от 10 минути. Докато приключи проверката по случая, на ГКПП „Аерогара София” ще работят екипи от Бургас и Варна В момента тече разследване по случая от страна на МВР и всички отговорни служители ще бъдат наказани, увери Захариева. Такова безотговорно отношение от страна на държавните служители пречи на репутацията ни и на пътя на България към Шенген, призна тя. В момента външната ни дипломация е най-беззъбата, която съм виждал. Ако не можем да поставим въпроса за Шенген по време на европредседателството, кога е възможно това\". Сподели:", "date": "2018.03.26", "title": "СКАНДАЛ! Захариева захапа Кутев за \"беззъбата външна политика\": България постигна толкова успехи, за които БСП можеха само да мечтаят"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%BF%D0%BE%D1%87%D0%B5%D1%80%D0%BD%D1%8F-%D0%BE%D1%82-%D0%BF%D0%BE%D0%BB%D0%B8%D1%86%D0%B8%D1%8F-%D0%B8-%D0%B6%D0%B0%D0%BD%D0%B4%D0%B0%D1%80%D0%BC%D0%B5%D1%80%D0%B8%D1%8F-%D0%BA%D1%80%D0%B0%D0%B9-%D0%B5%D0%B2%D0%BA%D1%81%D0%B8%D0%BD%D0%BE%D0%B3%D1%80%D0%B0%D0%B4---%D1%82%D1%83%D1%81%D0%BA-%D0%B8-%D1%8E%D0%BD%D0%BA%D0%B5%D1%80-%D0%BF%D1%80%D0%B8%D1%81%D1%82-news737943.html", "text": "След броени часове около 17 ч. ще започне историческата среща на върха между премиера Бойко Борисов, турския президент Ердоган, Жан-Клод Юнкер и Доналд Туск в резиденция \"Евксиноград\" край Варна. Репортер на ПИК е на място и от сутринта следи как протича подготовката за срещата. Буквално преди минути стана ясно, че определени улици вече са блокирани и затворени, където именно ще премине кортежът на турския президент и останалите гости. Самият Ердоган ще пристигне с кортеж от 30 автомобила, два самолета и собствени готвачи, които да се грижат за него докато тече престоят му. Въпреки, че няма да преспива в България, за да може да си почине, за турския президент е отделен цял етаж от елитен хотел. За разлика от своите колеги обаче Доналд Туск е пожелал да преспи на родна земя. Той ще прекара нощта в Слънчевото бунгало в резиденцията, а Юнкер е избрал да не пренощува у нас. Край резиденция Евксиноград още от 14 часа всички подстъпи за коли са затворени и от Варна до там се пропускат само правителствени автомобили. Районът е почернял от полиция и жандармения и има безпрецедентни мерки за сигурност. Екипът на ПИК TV ще остане в района до началото на срещата с преки включвания на живо с най-горещите новини, а след това ще ви направим свидетели и на пресконференцията, която ще се проведе след края на срещата на лидерите. На всяка пресечка в околовръст от 3 километра имапоставени камери, които записват непрекъснато, полицаи и жандармеристи има на всяко кръстовище и не се пропуска преминаването на автомобили. Паркиралите коли в района също са разчистени и не се мяркат дори пешеходци, съобщи водещата Ива Николова, която ще остане на място пред портите на резиденция Евксиноград до началото на срещата, което се окачва около 17 ч., както и след това, когато към 19 часа се очаква да започне пресконоференцията след срещата. Точно в 15,15 ч. движението бе окончателно отцепено и преди подхода за резиденцията се образува тапа от автомобили, които бяха спрени от полицията. В момента около и в резиденцията няма никакво движение, минути преди пристигането на лидерите. Точно в 15,30 ч. пред \"Евксиноград\" пристигна черен бус с тъмни стъкла, ескортиран от още един. Според водещата на ПИК TV това е първият гост на срещата - Доналд Туск, чиито кортеж бързо бе пропуснат навътре към централния вход на резиденцията. Около 15 ч. във Варна са кацнали двата самолета на Ердоган ивсеки момент се очаква кортежът му да пристигне, на което камерите на ПИК TV ще ви направят свидетели. В 15,40 ч. пристигна още една лимузина с ескортираща кола, която бе пропусната. С нея вероятно е пристигнал Жан Клод Юнкер, предаде репортерът на ПИК TV. Малко преди това пък цели 5 автомобила на НСО потеглиха от Евксиноград към Варна, вероятно за да отидат да ескортират колите на Ердоган от летището до резиденцията. Малко след това пристигна и голяма група охранители от охраната на турския лидер, които разпитаха родните полицаи минути преди да дойде и самият Ердоган. Около 16 ч. след пристигането на двамата евролидери, движението бе пуснато, но това е за кратко, тъй като по план то отново ще бъде спряно, когато наближи кортежа на на Ердоган. Веднага след пристигането на Туск, той е провел двустранна среща с премиера Бойко Борисов (ВИЖТЕ В ОЩЕ ПО ТЕМАТА). Сподели:", "date": "2018.03.26", "title": "ИЗВЪНРЕДНО В ПИК TV! Почерня от полиция и жандармерия край Евксиноград - Туск и Юнкер пристигнаха на историческата среща с Борисов и Ердоган (СНИМКИ/ОБНОВЕНА)"}
{"url": "http://pik.bg/%D0%BA%D1%80%D1%8A%D0%B2-%D0%B2-%D1%88%D1%83%D0%BC%D0%B5%D0%BD-%D0%B6%D0%B5%D0%BD%D0%B0-%D0%BD%D0%B0%D1%80%D1%8A%D0%B3%D0%B0-%D1%81-%D0%BD%D0%BE%D0%B6-%D0%B4%D0%BE%D0%BC%D0%B0%D0%BA%D0%B8%D0%BD%D0%B0-%D1%81%D0%B8-%D1%81%D0%BB%D0%B5%D0%B4-%D0%BF%D0%B8%D1%8F%D0%BD%D1%81%D0%BA%D0%BE-%D0%B3%D0%BE%D1%81%D1%82%D0%B8-news737885.html", "text": "На 24 март около 18.30 часа в жилище на бул.“Симеон Велики“ в Шумен след употреба на алкохол възникнал скандал между двама мъже и жена. 51-годишната жена, с инициали Р.И. и 47-годишният М.Т. гостували на 51-годишния Т.К. След солидна почерпка с алкохол между тях възникнал скандал по време на който Р.И. нанесла с нож три удара в областта на гърба на М.Т. Сигнал за случая чрез телефон 112 подал домакина Т.К. Пострадалият бил откаран с екип на ЦСМП в МБАЛ. Раните били обработени и след като станало ясно, че не били засегнати жизнено важни органи, мъжът бил освободен от болничното заведение без опасност за живота. За срок до 24 часа в полицейското управление в Шумен за нанесената телесна повреда била задържана 51-годишната жена. Работата по документирането продължава под надзор на прокурор от Районна прокуратура- Шумен. 47-годишен мъж е бил наръган три пъти в гърба с нож от 51-годишна жена. Това съобщиха от ОДМВР-Шумен. Сподели:", "date": "2018.03.26", "title": "КРЪВ В ШУМЕН! Жена наръга с нож домакина си след пиянско гости"}
{"url": "http://pik.bg/%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-%D0%B4%D0%B5%D0%BF%D1%83%D1%82%D0%B0%D1%82-%D0%BD%D0%B0-%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D1%81%D0%BA%D0%BE%D0%BF%D0%B8%D0%B5-news737887.html", "text": "Депутатът от управляващата коалиция в Република Македония Горан Милевски бе нападнат от неизвестно лице. Инцидентът е станал вчера следобед на централния площад в Скопие. Милевски е лидер на Либерално-демократическата партия, която е част от управляващата коалиция в кабинета на Зоран Заев, съобщава БГНЕС. След нападението Милевски сам е потърсил медицинска помощ. От вътрешното министерство потвърдиха информацията за инцидента. Сподели:", "date": "2018.03.26", "title": "Нападнаха депутат на Зоран Заев в центъра на Скопие"}
{"url": "http://pik.bg/%D0%B5%D0%B4%D0%B8%D0%BD-%D0%BF%D1%8A%D1%82-%D0%B2-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D0%B5-%D0%B2%D1%81%D0%B5-%D0%BF%D0%B0%D0%BA-%D1%85%D0%B0%D1%80%D1%87%D0%B8%D0%BC-200-%D0%BC%D0%B8%D0%BB%D0%B8%D0%BE%D0%BD%D0%B0-%D0%BB%D0%B5%D0%B2%D0%B0-%D0%B7%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-news737914.html", "text": "Между 120 и 200 лева средно ще изхарчи всяко българско семейство, за да посрещне Великден. Цените на храните, които по традиция слагаме на празничната трапеза, са поскъпнали сериозно спрямо предишните години, показват пазарните анализи. Яйцата твърдо се движат около границата 30 стотинки за бройка, а агнешкото - 6 лева за живо тегло. Като цяло българите ще похарчат над 200 млн. лева за най-големия християнски празник. Макар едва 12 процента да спазват поста, всички се канят да блажат с богата трапеза, разяснява \"Марица\". Според проучванията семействата купуват средно 30 яйца за боядисване и минимум 2 кг месо. Над 200 000 българи пък се канят да пътуват в чужбина за дългия уикенд, като разходите на екскурзиантите за път, нощувки, хапване и пийване ще са далеч над средните. Яйцата твърдо се движат около границата 30 стотинки за бройка, а агнешкото - 6 лева за живо тегло. По-евтина този път ще е единствено великденската салата заради изобилието от марули, ако спекулантите не надуят и техните цени в последния момент. Като цяло българите ще похарчат над 200 млн. лева за най-големия християнски празник. Макар едва 12 процента да спазват поста, всички се канят да блажат с богата трапеза. Според проучванията семействата купуват средно 30 яйца за боядисване и минимум 2 кг месо. Над 200 000 българи пък се канят да пътуват в чужбина за дългия уикенд, като разходите на екскурзиантите за път, нощувки, хапване и пийване ще са далеч над средните. Православният Великден е след 2 седмици - на 8 април, а католическият чука на вратата - на 1 април. Традициите за празника тотално се сливат в последните години, като магазините у нас ни изкушават с всякакви артикули с римокатолическа символика. Зайци изскачат по рафтовете както на големите вериги, така и в по-малките обекти. Артикулите варират в най-различни видове - от поставка за яйца до шоколадови изделия. Една сладка фигурка на зайче, подобна на Дядо Коледа през декември, може да излезе от 2 до 6 лева. Някои марки залагат и на други бонбони във формата на животни - овце и пилета. Комплект от 5 броя струва 5,99 лева. Тази година акцент в боите за яйца е шеллакът. Това е лак за нокти, който е разрешен за употреба върху черупките. Придава гланциран вид. Три цвята и лак в комплект излизат 2.79 лева в голяма търговска верига. Боите вървят от 29 стотинки за 1 цвят до 3,99 лева за 6 цвята със седефен оттенък. Хит в козунаците са тези с надпис \"много\". Минисладкиш с \"много стафиди\" на българска фирма излиза 1.20 лева. Друг търсен вариант е традиционен хляб, който е правен без изкуствени подсладители и оцветители. Цената му е 2,69 лева. Най-скъпи си остават италианските козунаци - между 6 и 7 лева. Сподели:", "date": "2018.03.26", "title": "Един път в годината е все пак! Харчим 200 милиона лева за Великден"}
{"url": "http://pik.bg/%D0%BF%D1%80%D0%B0%D1%85%D0%BE%D1%81%D0%BD%D0%B8%D1%86%D0%B0-%D0%BF%D0%B0%D1%80%D0%B8%D1%81-%D1%85%D0%B8%D0%BB%D1%82%D1%8A%D0%BD-%D0%B8%D0%B7%D0%B3%D1%83%D0%B1%D0%B8-%D0%B3%D0%BE%D0%B4%D0%B5%D0%B6%D0%B5%D0%BD-%D0%BF%D1%80%D1%8A%D1%81%D1%82%D0%B5%D0%BD-%D0%B7%D0%B0-2-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-news737917.html", "text": "Само два месеца след годежа на Парис Хилтън, и тя изгуби пръстена на стойност 2 млн. долара. Инцидентът се случил в най-популярния нощен клуб в Маями, където милионерската дъщеря и половинката й Крис Зилка се забавлявали в компанията на приятели. “Това бе най-плашещият момент в живота ми! Мислехме, че никога няма да го открием сред всичките тези хора! Този клуб побира 7 хиляди души!”, разказва Хилтън пред таблоида Page Six. Докато била във вихъра на танца, скъпоценното бижу се изхлузило от ръката на Парис и попаднало в купа за лед. За щастие Зилка проследил тази сцена. “Истинско чудо е, че годеникът ми успя да го намери преди някой друг да го е прибрал. Слава Богу, имам невероятна карма!”, споделя след това Парис. Двойката се сгоди около коледните празници по време на ски ваканция. Днес Парис и Крис планират да направят поне 3 сватби – една за Европа, една за Америка и една за целия свят. Сподели:", "date": "2018.03.26", "title": "Прахосница! Парис Хилтън изгуби годежен пръстен за 2 млн. долара"}
{"url": "http://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D1%81%D1%8A%D0%BD%D0%B8-%D1%81-%D0%BF%D1%80%D0%B5%D1%80%D1%8F%D0%B7%D0%B0%D0%BD%D0%BE-%D0%B3%D1%8A%D1%80%D0%BB%D0%BE-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D0%B8%D0%BB%D0%B8-%D0%BE%D0%BF%D0%B8%D1%82-%D0%B7%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE-news737909.html", "text": "Дъщеря ни се възстановява, надяваме се скоро да можем да разговаряме с нея. Нямаме представа какво се е случило, но сме абсолютно сигурни, че Съни не би посегнала на живота си. Тя е нормално, будно момиче и в живота й няма нищо, което би я подтикнало към подобна стъпка. Това заявиха родителите на 23-годишната Станислава Додова - Мария Додова и Димитър Георгиев. Момичето бе намерено с дълбока прорезна рана на гърлото в двора на семейната къща в село Брестник. Станислава е оцеляла по чудо, тъй като раната е много тежка, а прорезът е на милиметри от сънната артерия. До момичето е открит кухненски нож, който е от домашната посуда са семейството. Полицията работи по различни версии, но Станислава все още не може да комуникира и не е разказала какво се е случило във фаталната нощ. Родителите на момичето разказват пред \"Трафик Нюз\" за техните подозрения за инцидента. И двамата обаче са категорични, че дъщеря им не е направила опит за самоубийство. \"Съни е добре предвид ситуацията. Настанена е в КАИЛ, където е под непрекъснато лекарско наблюдение. Контактна е, възстановява се. Надяваме се до няколко дни да я преместят в друга клиника , за да можем да я виждаме\", споделя бащата. А майката разказва: \"Прибрах се от работа заедно с малкия си син Гошко. От по-големия ми син Янко разбрах, че към 16,30 Съни е тръгнала за Пловдив, където имала среща с приятелка. Малкият излезе, а аз щях да започвам да приготвям вечеря. Чух обаче някакъв шум отвън, където имаме метално скеле и реших, че някой е влязъл да краде. В селото има едно момче, което обикаля по къщите. Излязох на терасата и чух някакво стенание. Казах на Янко да дойде с мен да видим какво става. Той светеше с фенерчето на телефона и вървеше пред мен. В един момент ми каза: Мамо, тук има кръв. Казах му веднага да се върне и се обадих на 112 като обясних ситуацията. От там ми казаха да отида в центъра да посрещна линейката и полицията. Линейката дойде след 10 минути и дежурният екип влезе в двора, а аз останах да чакам полицията. до този момент нямах никаква представа кой лежи на двора\". По-късно жената разбира, че раненото момиче е нейната Съни. Родителите са категорични, че Станислава не би направила опит за самоубийство: \"Да, категорични сме и то по няколко причини. Лекарят, който я оперира, ни каза че има 5 ходови рани, т.е острието няколко пъти е прекарано по шията й. Според доктора това е невъзможно за сам човек, и то момиче. Съни е намерена затрупана от една метална конструкция, която бе в двора на къщата. Тя е 45 килограма, а конструкцията я носят двама мъже. тя няма как да я помръдне. Има огромна синина на гърба, коленете й са ожулени, сякаш е влачена. След това стигаме до мотива. В някакви сайтове четах, че причината е била любовна драма. Станислава няма приятел, така че няма как да има любовна драма. Познаваме децата си и знаем кога имат някакъв проблем\" \"Мисля, че са я проследили и са я нападнали. Може да е с цел грабеж. Тя няма врагове, семейството ни също. Чакаме да се възстанови и да говорим с нея. Но когато сестрата в КАИЛ я е попитала дали помни какво се случило, тя е изпаднала в шок. Надяваме се полицията да разплете случая\", заявява майката Мария. Сподели:", "date": "2018.03.26", "title": "МИСТЕРИЯ! Откриха Съни с прерязано гърло! Нападение или опит за самоубийство?!"}
{"url": "http://pik.bg/%D0%BF%D0%BE%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%BD%D0%B0-%D0%B8%D0%B7%D0%BC%D0%B0%D0%BC%D0%BD%D0%B8%D0%BA%D0%B0-%D1%81%D0%BF%D0%B0%D1%81-%D0%BE%D1%82-%D0%BA%D0%BE%D1%87%D0%B5%D1%80%D0%B8%D0%BD%D0%BE%D0%B2%D0%BE-news738032.html", "text": "Прокуратурата внесе обвинителен акт срещу Спас Василев от Кочериново, представял се чрез фалшив профил във Фейсбук като Александър Николов . Василев е обвинен за две измами със самолетни билети. Той е заблудил мъж и жена, която била негова бивша учителка, че ще им осигури билети на по-ниски цени . След като превели част от поисканата сума, двамата не успели да се свържат с Василев и да открият самолетните си резервации. В края на миналата година измамникът беше оставен за постоянно в ареста. Предстои делото срещу него да бъде насрочено за разглеждане. От прокуратурата допълват, че с рещу Василев се водят още две досъдебни производства за извършени от него измами, пострадали от които са множество хора . Случаят с измамника от Кочериново нашумя през октомври миналата година. Зад фалшив профил във фейсбук на Александър Николов застава Спас Василев , който се сприятелява с бивши и действащи политици, журналисти и други публични личности. Представилият се за Николов печели доверието на стотици хора и след години активни коментари по обществени въпрос и снимки от различни краища на света успява да измъкне хиляди левове. Сподели:", "date": "2018.03.26", "title": "Повдигнаха обвинение на измамника Спас от Кочериново"}
{"url": "http://pik.bg/%D0%BE%D1%82-%D1%84%D0%B5%D0%B9%D1%81%D0%B1%D1%83%D0%BA-%D0%BF%D1%80%D0%B8%D0%B7%D0%BD%D0%B0%D1%85%D0%B0-%D1%81%D1%8A%D0%B1%D0%B8%D1%80%D0%B0%D0%BB%D0%B8-%D1%81%D0%B0-%D0%BB%D0%B8%D1%87%D0%BD%D0%B8-%D0%B4%D0%B0%D0%BD%D0%BD%D0%B8-%D0%BD%D0%B0-%D0%BF%D0%BE%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D0%BF%D0%BE%D0%BB%D0%B7%D0%B2%D0%B0%D1%89%D0%B8-%E2%80%9E%D0%B0%D0%BD%D0%B4%D1%80%D0%BE%D0%B8%D0%B4%E2%80%9D-news737869.html", "text": "Социалната мрежа Фейсбук години наред е събирала телефонни номера, съобщения и други лични данни чрез устройства с операционна система „Андроид”, съобщава сайтът „Арс Текника”, цитирайки проучване на потребители. От компанията заявиха, че информацията е складирана в обезопасени сървъри и е взимана само със знанието на потребители, които са се съгласили да предоставят достъп до нея. Разкритията излизат ден след като компанията се извини в американски и британски вестници, че данни на 50 млн. нейни потребители са били използвани незаконно от компанията „Кеймбридж Аналитика” с цел изборни манипулации. Въпреки това, социологически проучвания в Съединените щати и Германия сочат, че повечето потребители губят доверие, че данните им в социалната мрежа са защитени. Сподели:", "date": "2018.03.26", "title": "От Фейсбук признаха: Събирали са лични данни на потребители, ползващи „Андроид”"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0%D0%BD%D0%BA%D0%BE%D0%B2-%D0%B2%D0%BA%D0%B0%D1%80%D0%B2%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%BE-%D1%81%D0%BB%D0%B0%D0%B1%D0%B8%D1%82%D0%B5-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-%D0%B2-%D0%BA%D0%BB%D0%B0%D1%81-%D1%81-%D1%80%D0%B5%D0%B2%D0%BE%D0%BB%D1%8E%D1%86%D0%B8%D0%BE%D0%BD%D0%BD%D0%B0-%D0%B8%D0%B4%D0%B5%D1%8F-news737922.html", "text": "Образование срещу вода - такава идея роди регионалния министър Николай Нанков в ефира на телевизия Европа. Смисълът на подобна инициатива е в кварталите, населени с компактни групи от социално уязвими граждани, да бъдат предоставени безвъзмездно услуги от водопреносната система срещу задължението децата, които не посещават училище, да бъдат интегрирани в образователната система. На въпрос, дали е обмислян вариант, при който не да се тръгва на водоноски или някакви обществени източници, които да гарантират изконното право на достъп до вода, а с ясното съзнание, че има крадене на вода, че има отклоняване и неплащане, това да се обвърже с формула и изискване към тези социално слаби групи? Например, образование и квалификация срещу вода. Знаем, че не си плащате, няма да ви изключваме, но искаме от вас за шест-седем години, както вие обещавате след 6-7 години пътищата да бъдат нормализирани, така да се каже на тези хора: очакваме след 6-7 години вие да се квалифицирате \"Много ми хареса, даже не го възприемам като провокация, а като много добра идея, специално темата с да речем образование срещу вода. Много хубава тема.... Оттук се роди. Идеята ми хареса и ми допадна. Мисля, че и в други сектори, знаете как обвързахме социалното подпомагане с образователната система и с това децата на определени групи да са в образователния процес. Много добра политика, която колегите наченаха и реализират - 20 000 ученика само за миналата година влязоха в българското училище - деца, които са били извън системата, така че подходът ще бъде разгледан и в нашата ВиК система. Сподели:", "date": "2018.03.26", "title": "Министър Нанков вкарва социално слабите учениците в клас с революционна идея"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%BB%D0%B8%D0%BD%D0%B8%D1%8F-%D1%81%D0%BF%D0%B5%D1%86%D1%81%D0%BB%D1%83%D0%B6%D0%B1%D0%B8%D1%82%D0%B5-%D0%BF%D0%BE%D0%B4-%D0%BF%D0%B0%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D0%B5%D1%80%D0%B4%D0%BE%D0%B3%D0%B0%D0%BD-%D0%B8-%D1%81%D1%80%D0%B5%D1%89%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B3%D0%BE%D1%82%D0%BE%D0%B2%D0%B8-%D1%81%D0%B0-%D0%B4%D0%B0-%D1%80%D0%B5%D0%B0%D0%B3%D0%B8%D1%80%D0%B0-news738033.html", "text": "„Интересен диалог, въпросите бяха свързани с битовата престъпност, какво сме направили ние, какво искат да ни кажат” Ще се засили и дейността на т.нар.зоополиция. В Бургаската дирекция имало двама обучени специалисти, които да се занимават с подобен тип престъпления Във връзка със сигурността на срещата ЕС - Турция във Варна се работи от 1 месец, каза пред в Бургас главният секретар на МВР главен комисар Младен Маринов. \"Основно всичко започва още от аерогарата – пристигане, трасета по които се придвижват делегациите. Има обекти, които ще бъдат посетени, те са проверени предварително. Под охрана са 48 часа. Проверени са от служба за противодействие на бомбения тероризъм по отношение за заложени взривни вещества. Към момента никъде няма констатирани нарушения\", поясни Маринов. По думите му има екипи и от Специализирания отряд за борба с тероризма, които са в готовност при необходимост да се намесят. В Бургас бе на посещение и вътрешният министър Валентин Радев. Той посети марския град по заръка на премиера Борисов със задачата да проведе срещи във всички областни дирекции с общински кметове и управниците в малките населени места В Бургас кметски наместници са искали повече полицаи в техните населени места, други са призовали за камери и за промени в законодателството. каза Валентин Радев. Той уточни, че това лято освен 500-те командировани полицаи ще поканят в Бургаска област чешки и полски униформени. . Валентин Радев призова гражданите да подават сигнали за предполагаеми нарушения. Сподели:", "date": "2018.03.26", "title": "ГОРЕЩА ЛИНИЯ! Спецслужбите под пара заради Ердоган и срещата във Варна! Готови са да реагират при тероризъм"}
{"url": "http://pik.bg/%D1%83%D0%B6%D0%B0%D1%81-16-%D0%B3%D0%BE%D0%B4%D0%B8%D1%88%D0%BD%D0%B0-%D1%81%D0%B5-%D0%BD%D0%B0%D1%80%D1%8A%D0%B3%D0%B0-%D0%B2-%D0%BA%D0%BE%D1%80%D0%B5%D0%BC%D0%B0-%D0%BF%D0%B8%D1%81%D0%BD%D0%B0%D0%BB%D0%BE-%D0%B9-%D0%B4%D0%B0-%D0%BA%D1%8A%D1%80%D0%BC%D0%B8-%D0%B8-%D0%B4%D0%B0-%D1%81%D0%B8-%D0%B3%D0%BB%D0%B5%D0%B4%D0%B0-%D0%B1%D0%B5%D0%B1%D0%B5%D1%82%D0%BE-news737926.html", "text": "16-годишно момиче с бебе на година и половина се е намушкало с нож в корема в опит за самоубийство в Смядово. Случаят станал в края на февруари, а в момента полицията разследва евентуално склоняване към самоубийство на малката булка. На 14 години Събка заживяла в семейство с мъжа си Руско в дома на свекъра си Руско и му родила син на име Руско. Тя пристанала на средния Руско малолетна, каквато била традицията за ромската етническа група, към която принадлежала. Баща й бил все по затворите и почти не го виждала, затова с облекчение отишла в дома на Русковците, пише „Телеграф“. По-големите в семейството се занимавали с дърварство, а младата булка се занимавала с домакинството и гледала детето си. През февруари депресия налегнала младата майка. Започнала все по-често да се чувства изнервена, вбесявало я детето, което на година и половина продължавало да суче, въпреки опитите й да го отбие. На 18 февруари първо я ядосал малкият Руско с желанието си да суче. После хлапето разляло на почистеното цяла бутилка олио. За капак при опит да пренесе жар от една печка до друга, за да разпали, Събка разпиляла въглените и изгорила на няколко места чисто нов балатум. Това била последната капка на търпението й, отишла в кухнята, взела първия нож, който видяла и се намушкала с него в корема. След това младата жена излязла навън да търси помощ. Съседите извикали линейка, а момичето било откарано в болницата в Шумен и спасено. Според запознати полицията разследва дали лошо отношение към младата булка не я е подтикнало към самоубийство. И съпругът Руско и свекърът Руско обаче твърдели, че гледали Събка и малкия Руско много добре, дори бащата на бебето смятал да сключи в скоро време и граждански брак с майка му. Сподели:", "date": "2018.03.26", "title": "УЖАС! 16-годишна се наръга в корема, писнало й да кърми и да си гледа бебето"}
{"url": "http://pik.bg/%D1%81%D0%B0%D1%89-%D0%BF%D0%BB%D0%B0%D0%BD%D0%B8%D1%80%D0%B0%D1%82-%D0%B4%D0%B0-%D0%B2%D0%B7%D1%80%D0%B8%D0%B2%D1%8F%D1%82-%D0%B0%D1%81%D1%82%D0%B5%D1%80%D0%BE%D0%B8%D0%B4-%D0%B7%D0%B0%D0%BF%D0%BB%D0%B0%D1%88%D0%B2%D0%B0%D1%89-%D0%B7%D0%B5%D0%BC%D1%8F%D1%82%D0%B0-news737924.html", "text": "Петстотинметровият астероид 101955 Bennu може да затрие живота от лицето на нашата планета, ако се блъсне в нея. Астероидът 101955 Bennu, чиито размери са по-големи от тези на Емпайър стейт билдинг в Ню Йорк, може да се блъсне в Земята през 2135 г. По преценки на учените, енергията от кинетичния удар на огромния космически обект ще е не по-малко от 1200 мегатона, т.е. ще е 80 пъти по-голяма от мощността на хвърлените над Хирошима и Нагасаки атомни бомби. За да може астероидът да бъде отклонен от траекторията на сблъсъка с нашата планета, учени от националната лаборатория \"Лорънс Ливърмор\" в Калифорния създадоха своеобразна космическа стенобойна машина - свръхмощна ракета, която може да носи ядрен заряд. По мнението на учените, тя може да отклони астероида и дори частично да го разруши, информира \"Монитор\". При това компютърни симулации на специалисти от НАСА въз основа на показатели за траекторията на потенциално опасни космически тела показват, че 2500 големи космически обекта се намират в зона, от която Земята е достъпна за тях. Сподели:", "date": "2018.03.26", "title": "САЩ планират да взривят астероид, заплашващ Земята"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D1%80%D0%B0%D0%B7%D0%BA%D1%80%D0%B8-%D1%81%D1%83%D0%BF%D0%B5%D1%80-%D0%BD%D0%BE%D0%B2%D0%B8%D0%BD%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D1%81%D1%8A%D0%BC-%D1%81%D0%BD%D0%B8%D0%BC%D0%BA%D0%B0-news738042.html", "text": "Фолк певицата Преслава очаква първото си дете! Това съобщи самата тя преди броени минути в своя профил в \"Инстаграм\". Бащата е бизнесменът Павел Лазаров, с който звездата на \"Пайнер\" има връзка вече от една година. Под снимката си бъдещата майка написа: \"Затегнете коланите! Бебе на борда\". Клюките забременяваха хитовата певица от Добрич от половин година. Първите залози, че тя очаква дете от Павел тръгнаха още през ноември. От тогава досега Преслава няколко пъти отричаше, че е бременна, но ето, че настъпи моментът не да отрече, а да потвърди, че очаква първата си рожба! Певицата ще роди на 34-годишна възраст. В лицето на Павел тя откри голямата любов, след като премина две две бурни връзки с Георги Станоев-Малката Бирма и Фики Стораро. Екипът на Агенция ПИК й пожелава лека бременност! Сподели:", "date": "2018.03.26", "title": "ЕКСКЛУЗИВНО В ПИК! Преслава разкри супер новина: Бременна съм! (СНИМКА)"}
{"url": "http://pik.bg/%D0%B3%D1%8A%D1%80%D1%86%D0%B8%D1%8F-%D1%81%D0%BB%D0%B5%D0%B4%D0%B8-%D1%81-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%81%D1%80%D0%B5%D1%89%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%BD%D0%B0%D0%B4%D1%8F%D0%B2%D0%B0-%D1%81%D0%B5-%D0%BD%D0%B0-%D1%80%D0%B5%D1%88%D0%B5%D0%BD%D0%B8%D0%B5-%D0%BD%D0%B0-%D0%BA%D1%80%D0%B8%D0%B7%D0%B0%D1%82%D0%B0-%D0%BC%D0%B5%D0%B6%D0%B4%D1%83-%D0%B0%D1%82%D0%B8%D0%BD%D0%B0-%D0%B8--news738057.html", "text": "Политиците, а и всички гърци, очакват намиране на компромисно решение по преодоляване на кризите в отношенията между Атина и Турция. \"Срещата е непредвидима,защото не можем да предположим каква ще е реакцията на Турция\", коментираха гръцки депутати .Събитието е \"решаващо, историческо и дори съдбоносно\" добавят  гръцките медии,които излъчиха и първи репортажи от черноморския български град. Централните гръцки медии отделят специално внимание на инициативата на българското европредседателство и лично на премиера за осъществяването на диалога Европейски съюз -Турция. Под заглавие \"Борисов е в ключова роля за политиката на Евросъюза за западните Балкани\" авторитетното гръцко издание \"Нафтемпорики\" информира  за добрите отношения между София и балканските съседи. Според политическите коментари - оптимистите очакват възраждане на добрия тон и диалот от страна на Турция,докато не са малко и тези,които очакват само претенции от страна на Анкара. В Гърция следят с напрежение срещата във Варна. Атина се надява на постигане на приличен тон в отношенията за добросъседски връзки на Балканите. Гръцката страна подчертава и  активността на българското европредседателство в тази посока. Сподели:", "date": "2018.03.26", "title": "Гърция следи с напрежение срещата във Варна, надява се на решение на кризата между Атина и Анкара"}
{"url": "http://pik.bg/%D0%B1%D1%80%D0%B0%D0%B2%D0%BE-%D0%BD%D0%B0-%D0%B1%D0%BE%D0%B9%D0%BA%D0%BE-%D1%87%D0%B5-%D0%BD%D0%B5-%D0%B3%D0%BE%D0%BD%D0%B8-%D1%80%D1%83%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8-%D1%82%D0%BE%D0%B2%D0%B0-%D0%B5-%D0%BD%D0%B0%D0%B9-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D1%82%D1%8A%D0%BF%D0%BE%D1%82%D0%B8%D1%8F-%D0%BD%D0%B0-%D0%B7%D0%B0%D0%BF%D0%B0%D0%B4%D0%B0-%D1%81%D0%BB%D0%B5%D0%B4-%D0%B1%D0%BE%D0%BC%D0%B1%D0%B0-news738061.html", "text": "С чисто сърце: браво на Бойко, че засега удържа да не гони руски дипломати. И не се подрежда в услужливо-сервитьорския хор на прибалтийските републики и Украйна. Доказани фашисти и русофоби, впрочем. Това е най-голямата западна тъпотия от свалянето на Саддам Хюсеин насам под предлог, че разработвал ядрени оръжия. И след бомбардировките на Белград, разбира се. Ако сега прояви твърдост докрай, Борисов ще увенчае авторитета си на дипломат, миротворец и медиатор, какъвто гради вече цяла година. Сподели:", "date": "2018.03.26", "title": "Браво на Бойко, че не гони руски дипломати! Това е най-голямата тъпотия на Запада след бомбардировките на Белград"}
{"url": "http://pik.bg/%D1%81%D0%B2%D0%BB%D0%B0%D1%87%D0%B8%D1%89%D0%B5-%D0%B7%D0%B0%D1%82%D0%B2%D0%BE%D1%80%D0%B8-%D1%87%D0%B0%D1%81%D1%82-%D0%BE%D1%82-%D0%BF%D1%8A%D1%82%D1%8F-%D1%82%D0%B2%D1%8A%D1%80%D0%B4%D0%B8%D1%86%D0%B0-%D0%B5%D0%BB%D0%B5%D0%BD%D0%B0-news738036.html", "text": "Свлачище затвори едната лента в участък от пътя между Твръдица и Елена. В отсечката от км 47+800 до км 48+000 има пропадане на пътното платно и текат ремонтни дейности, които трябва да приключат до 5 юли, съобщиха от Областно пътно управление, цитирани от Фокус. От там съветват водачите да карат внимателно и със съобразена скорост. Условията за пътуване в региона са нормални за сезона. Времето е предимно облачно със слаби преваляния от дъжд на места. Настилките са мокри, на места – заледени и обработени. Трафикът в края на работния ден е интензивен. Допълнително въведени ограничения и нови затворени участъци няма. Отворен за движение на всички видове МПС е Прохода на Републиката, но там остава в сила предупреждението за опасност от падащи камъни. Затворен за товарни автомобили над 10 тона е път -551 Дебелец - Средни колиби - Елена. Обходният маршрут е през Дебелец - Велико Търново - Лясковски кантон - Миндя - Елена и обратно. Ограничено е движението на моторни превозни средства над 3,5 т. по път ІІІ-4082 Чешма-Кесарево. Срокът за приключване на ремонтите е 31 декември, а обходният маршрут е през Чешма - Сливовица - Горско Ново село - Джулюница - Кесарево. Остава затворен поради свлачище участък от път Царски извор – Драганово, обходният маршрут е през село Сушица. Сподели:", "date": "2018.03.26", "title": "Свлачище затвори част от пътя Твърдица-Елена"}
{"url": "http://pik.bg/%D1%83%D0%B4%D0%B0%D1%80-%D1%87%D0%B5%D0%BD%D0%B3%D0%B5%D1%82%D0%B0-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%B4%D0%B2%D0%B0%D0%BC%D0%B0-%D1%81-6-%D0%BA%D0%B8%D0%BB%D0%B0-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-news737879.html", "text": "Над 6 кила марихуана, 10 грама метамфетамин и други вещи са иззели полицаи от двама мъже. Това съобщиха от пресцентъра на МВР. В петък в хода на специализирана полицейска операция униформени служители спрели принудително на ул. „Симеон Велики“ в областния град лек автомобил „Опел Корса“. Колата била управлявана от 27-годишния Б. П. от Стара Загора, известен на полицията, с когото пътувал 25-годишният М. И. от Враца. При извършените процесуално-следствени действия в автомобила са установени 7 пакета със зелена листна маса, общо тегло 5800 грама, която при полеви наркотест реагирала на марихуана. В хода на разследването са извършени претърсвания на различни адреси във Велико Търново, където са намерени и иззети още около 800 грама от същото наркотично вещество, 10 гр метамфетамин, две везни, опаковки за пакетиране на наркотични вещества, крупна сума пари, мобилни телефони и компютърни конфигурации. Б. П. и М. И. били задържани с полицейска мярка за 24 часа. По случая е започнато досъдебно производство. След доклад на материалите в прокуратурата двамата са привлечени, като обвиняеми. Мерките им за задържане са удължени на 72 часа. Работата по документиране на престъпната им дейност продължава. Сподели:", "date": "2018.03.26", "title": "УДАР! Ченгета закопчаха двама с 6 кила марихуана"}
{"url": "http://pik.bg/%D0%B1%D0%B5%D1%80%D0%BB%D1%83%D1%81%D0%BA%D0%BE%D0%BD%D0%B8-%D0%B7%D0%B0%D0%BF%D0%BB%D0%B0%D1%88%D0%B5%D0%BD-%D0%BE%D1%82-%D0%BD%D0%BE%D0%B2%D0%BE-%D0%B4%D0%B5%D0%BB%D0%BE-news738071.html", "text": "Бившият италиански премиер Силвио Берлускони трябва да бъде съден заради обвинения, че е подкупил свидетели, за да излъжат по друго дело, гледано в миналото - това за партитата му във вилата му в град Аркоре край Милано, известни като \"бунга-бунга\" партита, предадоха световните агенции. Това постанови съд в Милано. Днес той обвини Берлускони в подкупване на свидетели заедно с четири млади жени. Те са заподозрени, че са приели подкупи от Берлускони, за да излъжат в съда. Делото ще започне на 9 май. По делото за партитата \"бунга-бунга\" 81-годишният Берлускони бе оневинен през 2015 г. по обвинение за секс с непълнолетна проститутка и злоупотреба със служебно положение за прикриване на аферата. Берлускони е отново в центъра на политическата сцена, след като десноцентристката коалиция получи 37 процента на изборите за парламент на 4 март. Така тя стана най-голямата коалиция в парламента, но няма мнозинство, за да управлява сама. В нея партията на Берлускони Форца Италия освен това получи по-малко проценти от крайнодясната, евроскептична и антиимгрантска партия Лига. Ето защо сега Берлускони се бори да запази политическото си влияние. Сподели:", "date": "2018.03.26", "title": "Берлускони заплашен от ново дело"}
{"url": "http://pik.bg/%D0%BE%D1%82-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%BF%D0%BE%D1%8F%D0%B2%D0%B8%D1%85%D0%B0-%D1%81%D0%B5-%D0%BA%D0%B0%D0%B4%D1%80%D0%B8-%D0%BD%D0%B0-%D1%85%D0%BE%D1%80%D0%B0-%D1%81%D0%BA%D0%B0%D1%87%D0%B0%D1%89%D0%B8-%D0%BE%D1%82-%D0%B3%D0%BE%D1%80%D1%8F%D1%89%D0%B8%D1%8F-%D0%BC%D0%BE%D0%BB-%D0%B2-%D0%BA%D0%B5%D0%BC%D0%B5%D1%80%D0%BE%D0%B2%D0%BE-%D0%B2%D0%B8%D0%B4%D0%B5%D0%BE%D1%81-news738018.html", "text": "Очевидци са заснели на видео как от горящия мол \"Зимна вишна\" в Няколко души са се оказали блокирани на четвъртия етаж и не са могли да слязат по стълбите. По първоначални данни е известно, че двама са скочили: млад мъж на около 30 години, който после е лежал окървавен на демята, и момче на възраст 11-14 години, което не успяло да стигне до разтегнатото от пожарникарите отдолу платно и се ударило в козирката под прозореца. То загинало. Страшните кадри са публикувани в социалните мрежи. на първото видео се вижда как мъж застава на перваза на прозореца, като очевидно се страхува да скочи. Той виси там няколко секунди, а след това се спуска надолу. От кадрите се вижда, че го хващат хора, които държат парче плат на земята. На второто видео се вижда как мъж скача от прозорец на сградата, от която се вие черен дим. Потърпевшият се удря в козирка и после отскача надолу. Него също го хващат хора, които са разпънали платно. По думите на очевидци, площта на пожара се е увеличила до 500 квадратни метра. Три етажа са горели, докато пожарникарите не са успели да потушат пламъците. Полицията евакуира хората от съседни сгради. Пожарът в търговския център е избухнал в 16.05 ч. На четвъртия етаж на търговски център \"Зимна вишна\" се е запалил активити парк \"Круча\" в детски център. Смята се, че първо са пламнали кубчета от \"мек басейн\". Причината за пожара може да е искра от кабел. Помещенията на четвъртия етаж са били покрити веднага с гъст дим заради пластмасата. Минувачи, които се озовали на мястото на пожара, са вадили от колите си покривала и килими, за да хващат скачащи хора от сградата. Пожарните са пристигнали 10 минути след началото на огъня. Вътре в сградата посетителите не са чули сирени и сигнализация за пожар. Настъпила паника, хората викали \"Пожар, пожар, бягайте\", тълпи са се натрупали на стълбищата към 1-ия етаж. Имаше много хора, чувах как се пукат стъкла, разказва един от посетителите на мола. На третия етаж също бил забелязан дим, но при евакуацията не е пострадал никой. Един от работниците от оперативните служби, който е бил на мястото, разказва, че много хора, за които вещите са по-скъпи от живота, са се лутали в търсете на дрехите и чантите си. Кемерово, който се запали вчера, хора скачат от прозорец. Един от скочилите е загинал, предава kp.ru. Сподели:", "date": "2018.03.26", "title": "ОТ МЯСТОТО НА ТРАГЕДИЯТА! Появиха се кадри на хора, скачащи от горящия мол в Кемерово (ВИДЕО/СНИМКИ 18+)"}
{"url": "http://pik.bg/%D1%85%D1%8A%D1%80%D0%B2%D0%B0%D1%82%D0%B8%D1%8F-%D0%BA%D1%83%D0%BF%D1%83%D0%B2%D0%B0-%D0%B8%D0%B7%D1%80%D0%B0%D0%B5%D0%BB%D1%81%D0%BA%D0%B8-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB%D0%B8-%D1%84-16-news737953.html", "text": "„Нетпрес“, цитирани от \"Фокус\". Хърватският съвет за национална сигурност ще препоръча на правителството да сключи споразумение за закупуването на 12 изтребителя Ф-16 Барак. На утрешното заседание на Съвета ще бъдат предложени всички четири предложения за самолети, които да заменят хърватските МиГ-ове, предава македонската информационна агенция Освен Израел предложения са дали САЩ, Гърция и Швеция. Според хърватските медии преобладава мнението, че израелската оферта е най-подходяща за Хърватия. Израел предлага срещу 500 млн. евро 12 модернизирани самолета с пълна екипировка, два тренажора и гаранция за качество. Като най-голям конкурент на Израел е разгледано предложението на шведската компания „Сааб“ с нови JAS-39 „Грипен“. Цената на самолета е 700 млн. евро но идва без въоръжение. Друг минус е, че Швеция като държава не е застанала зад предложението на компанията си. Сподели:", "date": "2018.03.26", "title": "Хърватия купува израелски изтребители Ф-16"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B4-%D1%80-%D0%BE%D0%B3%D0%BD%D1%8F%D0%BD%D0%BE%D0%B2%D0%B0-%D0%B7%D0%B0%D0%B3%D0%BE%D0%BB%D0%B8-%D0%B1%D0%B5%D0%B4%D1%8A%D1%80-%D0%B2-%D0%BE%D0%BF%D0%B5%D1%80%D0%B0%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BD%D0%B0-%D1%81%D0%B2%D0%B5%D1%82%D0%B8-%D0%BA%D0%B8%D1%80%D0%B8%D0%BB-%D1%81%D0%BD%D0%B8%D0%BC%D0%BA%D0%B8-news737951.html", "text": "Диана Димитрова ще влезе в ролята на модел в предстоящите епизоди на \"Откраднат живот: Критична точка\". Актрисата ще облече ефирни рокли, превръщайки се в зашеметяваща муза, а мястото на снимките ще бъде повече от нетипично. \"Красотата на д-р Огнянова не може да остане незабелязана дори и в лекарска престилка. Необичаен посетител ще я провокира да излезе от познатото амплоа\", коментират от продукцията. Тази седмица феновете на хитовия български медицински сериал ще видят и последствията от инцидента с доктор Калин Генадиев. Един от най-успешните лекари на \"Свети Кирил\" ще осъзнае, че ще остане неподвижен и животът му драстично ще се промени. Напрежението между доктор Хинова и доцент Мазов ще продължи да нараства, а главният замесен ще бъде отново Ваня. Междувременно бремеността й ще попадне в критичната точка, която ще провокира мобилизация в спешното отделение. Верижка с кученце ще бъде разменна монета между д-р Тасев и Ина Фотева. Двамата ще продължат да се сближават, разкъсвани от разума и желанието за интимност. Сподели:", "date": "2018.03.26", "title": "ГОРЕЩО! Д-р Огнянова заголи бедър в операционната на \"Свети Кирил\" (СНИМКИ)"}
