{"url": "https://pik.bg/%D0%B7%D0%B0%D1%82%D0%B2%D0%BE%D1%80%D0%BD%D0%B8%D1%86%D0%B8-%D0%B8%D0%B7%D0%B1%D1%8F%D0%B3%D0%B0%D1%85%D0%B0-%D0%BF%D1%80%D0%B5%D0%B7-%D0%B4%D1%83%D0%BF%D0%BA%D0%B0-%D0%B2-%D1%82%D0%B0%D0%B2%D0%B0%D0%BD%D0%B0-%D0%B2%D0%B8%D0%B4%D0%B5%D0%BE-news882525.html", "text": "Полицията разпространи снимки на заподозрените. Сантос Фонсека на 21 година и 20-годишният Джонатан Сарасар изпълзели през 55-сантиметрова дупка, която пробили в тавана на тоалетната. Двамата очаквали процес за две отделни убийства. Двама затворници успяха да се измъкнат от затвор в Съединените щати през тясна дупка в таван на тоалетна, предава Би Ти Ви. Сподели:", "date": "2019.11.06", "title": "Затворници избягаха през дупка в тавана (ВИДЕО)"}
{"url": "https://pik.bg/%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D0%BA%D1%80%D0%B0%D0%B4%D1%86%D0%B8-%D0%BD%D0%B0-%D1%81%D0%BC%D0%B0%D1%80%D1%82%D1%84%D0%BE%D0%BD%D0%B8-news882392.html", "text": "Двама извършители на кражби са установени от служителите на полицейските управления в Септември и Велинград. В полицейското управление в Септември е бил получен сигнал от 17-годишно момиче от Ветрен. Тийнейджърката съобщила, че от лек автомобил е извършена кражба на скъп смартфон, ползван от нея. Незабавно били проведени издирвателни действия „по горещи следи“. Така станало ясно, че автор на посегателството е ветренецът М.Й.- 22г.  Аналогичен е и случая в Костандово. Вчера в полицейското управление във Велинград 38-годишната И.Л. от курорта подала сигнал за извършена кражба. Оказало се, че от паркиран микробус „Фолксваген“ на улица в Костандово са отмъкнати мобилен телефон и сумата от 20 лева. При извършеното разследване органите на реда бързо установили, че автор на посегателството е 17-годишен тийнейджър от Русе. И по двата случая са образувани преписки, които ще бъдат докладвани на прокуратурата. Сподели:", "date": "2019.11.06", "title": "Заловиха крадци на смартфони"}
{"url": "https://pik.bg/%D0%B1%D0%BE%D0%BB%D0%BD%D0%B8%D1%82%D0%B5-%D0%BE%D1%82-%D0%B4%D0%B8%D0%B0%D0%B1%D0%B5%D1%82-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B0-442-%D1%85%D0%B8%D0%BB%D1%8F%D0%B4%D0%B8-%D0%B4%D1%83%D1%88%D0%B8-news882526.html", "text": "Болните от диабет в България са 442 хиляди души, или 8.3 на сто от населението на възраст между 20 и 79 години. Тези данни са оповестени на кръгла маса в Народното събрание \"Заедно можем да победим диабета\", съобщават от пресцентъра на парламента. Форумът е под патронажа на Комисията по здравеопазването към 44-ото Народно събрание и по инициатива на Асоциацията на научноизследователските фармацевтични производители в България. Кръглата маса е посветена на 14 ноември - Световен ден на борбата с диабета. Проф. Цветалина Танкова, началник на Клиниката по диабетология в УСБАЛЕ \"Академик Иван Пенчев\", е заявила, че диабетът е глобален проблем, пред който са изправени всички държави в света. Близо 463 млн. са хората с това заболяване в момента, или 9.3 на сто от населението, като се очаква броят им да се удвои през следващите 20 години. В България болните с тази диагноза през тази година са 442 хил. души, или 8.3 на сто от населението на възраст 20-79 години. Според проф. Танкова всеки втори човек с диабет по света е недиагностициран, а един от всеки 13 души има предиабет. Това налага подобряване на скрининга за предиабет, програми за превенция на болестта, защото половината от случаите на захарен диабет, тип 2, могат да бъдат предотвратени, смята тя. Доц. Зорница Миткова от Катедрата по организация и икономика на фармацията във Фармацевтичния факултет на МУ - София, е обяснила, че ситуацията в България не се различава от световните тенденции. Обществените средства на година за лечение на диабета в страната ни са около 550 млн. лв. по данни на Международната диабетна федерация. Близо 20 на сто са за извънболнично проследяване, 20 процента са и разходите за медикаменти, като се реимбурсират всички съвременни терапии. Останалите 60 на сто, което се явява основната част от средствата, дадени за лечение на диабет, отиват за хоспитализации и лечение на усложненията. В същото време навлизането на съвременните здравни технологии допринася за подобрение на контрола на заболяването и намаляването на средствата за лечение на свързаните с него усложнения. Според анализите в България делът на пациентите с добър контрол на болестта нараства и достига 40 процента от засегнатото население. Това води до намаляване на риска и броя на усложненията, което спестява разходи за тяхното лечение в размер на 20 млн. лв. за периода 2012-2016 г., е уточнила доц. Миткова. Според проф. Сабина Захариева, главен координатор на Експертния съвет по ендокринология към МЗ и изпълнителен директор УСБАЛЕ \"Акад. Иван Пенчев\", на дневен ред стои въпросът за Национална диабетна програма, която да повиши информираността на населението за рисковите фактори и начините за повлияването им. Превенцията, навременната диагностика и подобряването на грижите за пациентите и тяхното обучение могат да подобрят контрола над заболяването, продължителността и качеството на живот, както и да намалят разходите на здравната система. Според проф. Сена Карадениз, председател на Международната диабетна федерация за Европа, на Стария континент един от всеки трима възрастни с диабет е недиагностициран. Прогнозите са, че до 2045 г. заболеваемостта ще се увеличи с 45 на сто в световен мащаб. В същото време усложнения като сърдечно-съдовите и бъбречните заболявания, които са основната причина за смърт при тези болни, могат бъдат избегнати чрез подходящо лечение. Проф. Джон Нолан, директор на Европейския диабетен форум, е посочил, че е необходимо да се направи общоевропейска система с данни за заболяването, която да предоставя реални доклади за качеството на грижите и клиничните резултати при тези пациенти. Според него трябва да се създаде \"клиника на бъдещето\", където може да се получи цялостно обслужване на едно гише - от скрининг до лечение на усложнения. Според него решението на тези проблеми е в обединяването на усилията на всички - пациенти, лекари, бизнес, институции, и приемане на национален план за действие. Той е дал пример със създаването на Европейския диабетен форум в края на миналата година в ЕС - https://www.eudf.org/. Председателят на здравната комисия д-р Даниела Дариткова е изразила надежда, че обединените усилия ще доведат до успех в битката с това социално значимо заболяване. Участниците във форума са се обединили около заключението, че в последните години България е постигнала добри резултати в тази област и са подчертали необходимостта от целенасочена национална политика за превенция, ранна диагностика и контрол на заболяването. Сподели:", "date": "2019.11.06", "title": "Болните от диабет в България са 442 хиляди души"}
{"url": "https://pik.bg/%D1%88%D0%BE%D0%BA-%D0%B7%D0%B0%D0%B4-%D1%80%D0%B5%D1%88%D0%B5%D1%82%D0%BA%D0%B8%D1%82%D0%B5-%D0%BC%D0%B8%D0%BD%D1%8E-%D1%81%D1%82%D0%B0%D0%B9%D0%BA%D0%BE%D0%B2-%D0%B7%D0%B0%D0%BA%D1%8A%D1%81%D0%B0---%D0%B8%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%B3%D0%BE-%D0%B7%D0%B0-%D1%80%D0%B0%D0%BA-%D0%BD%D0%B0-%D0%BF%D1%80%D0%BE%D1%81%D1%82%D0%B0%D1%82%D0%B0%D1%82%D0%B0-news882477.html", "text": "Миню Стайков е изведен преди броени дни от болницата към затвора, за да бъде изследван за рак на простатата! Заради съмнения на медиците на алкохолния бос е взета биопсия, резултатите от която още се чакат, пише столичен всекидневник. Стайков вече преживя инсулт зад решетките, от който има частична пареза. Мъчат го анемия и депресия, заради която взима хапчета, допълни адвокатът му Анна Попова. Миню Стайков бе докаран на последното заседание в съда в инвалидна количка и придружен от лекар, за да поиска на свобода. Известният подсъдим изтъкна, че вече 1 година и 3 месеца е задържан, което е достатъчно дълъг срок и се явява предварително изпълнение на наказание. \"Докато минат първа, втора и трета инстанция - това са години!\", посочи алкохолният бос. Тежките му болежки не омилостивиха магистратите и те го оставиха под стража. Взетата мярка за неотклонение е по второто дело срещу Стайков за злоупотреби с еврофондове по програмите Развитие на селските райони и Конверсия на лозя. Съдия Вилислава Ангелова не обсъжда доказателствата по делото. Тя посочи само, че няма опасност Миню Стайков да извърши престъпление, но рискът да се укрие още не е отпаднал. Затова отсече, че той трябва да лежи в болницата на пандиза. По повод възражения на защитата за тромавите процедури за лечение и изследвания съдийката заяви, че началникът на затвора може да предложи мотивирано Стайков да лежи в друго лечебно заведение. Затова настоя адвокатът на алкохолния бос, тъй като в арестантската клиника нямало нито апаратура, нито специалисти. Преди седмица Стайков дори щял да си изпусне часа за биопсия заради неуредици с извеждането му с линейка и конвоирането му. Защитата настоя за нова комплексна медицинско-психологическа експертиза, но магистратите отказаха с мотив, че има достатъчно документация, от която се вижда какво е състоянието на алкохолния бос. Второто дело срещу него бе вкарано първо в спецсъда и е насрочено за 25 ноември. Прокурорът Ангел Кънев научи в съдебната зала за разпоредителното заседание. Той обясни, че имат проблеми с деловодството, но увери, че ще присъства и няма да стане пречка за старта на процеса. Според изчисленията на разследващите бандата на Стайков и още 13 души източила около 18 милиона лева във връзка с изпълнението на Програмата за развитие на селските райони и Националната програма за подпомагане на лозаро-винарския сектор. Шашмите са ставали в периода, когато директор на фонда е бил Румен Порожанов, разкриват следователи. Според тях служителите от фонда са вършили длъжностни престъпления, за да помогнат на приближени до алкохолния магнат да получат неправомерно завишен лимит по програмите. \"По първата програма са поискани и са одобрени за плащане 11,5 млн. лв. Въпреки че има заповеди за плащане от разпоредителя Държавен фонд \"Земеделие\", тези пари не са платени по молба на прокуратурата. По втората програма са поискани над 8 млн. лв., получени са над 5 млн. лв., а плащане от 2 млн. лв. е било спряно. Максималните лимити за целия период за първата програма са 3 млн. Лева, а по другата - 2 млн. лв. Лимитът общо е 5 млн., а в случая се искат 20 млн. лв\", обясниха от прокуратурата. По техни данни фирмите, които са кандидатствали по програмите, не са свързани с реалните собственици, но всички са роднини или служители на бизнес империята \"Карнобат\". Наред с Миню Стайков трима от хората му също поискаха облекчение на мерките си и отпадане на забраната да напускат страната. Късмет извади зам.-шефът на фонд \"Земеделие\" Калоян Костадинов, който при акцията бе изведен с белезници от работното си място. Оказа се, че прокуратурата вече му е свалила забраната и той се е разкарвал напразно до съда. В чужбина ще пътува и друг служител на фонда - Марио Кръстев-Чорапа. Той бе разкрит, че е раздал 1,8 млн. лв. заеми на дружества, сред които и фирми за бързи кредити. Оказа се, че Чорапа, който е в сватовство със Стайкови, също има проблеми с простатата като боса. Затова той ще посети клиника в Турция за изследвания. Магистратите оставиха забраната за излизане зад граница за друг от подсъдимите - сливенския адвокат Красимир Трифонов. До края на годината се очаква да бъде внесено в съда и първото дело срещу Миню Стайков и компания за нелегалната фабрика за цигари в Карнобат, данъчни престъпления и пране на пари. Девет тома от това разследване са отделени и е образувано новото дело за източване на еврофондове, обясниха запознати. Прокурорът Ангел Кънев уточни, че по цигареното дело вече са образувани европейски заповеди за разследване в две страни от ЕС, а до държава извън съюза е пусната молба за правна помощ. Очакват се отговори до няколко седмици. Съпругата на Миню Стайков – Рени, и синът му Стайко дойдоха в спецсъда на столичната ул. \"Черковна\" за мярката на алкохолния бос, за да го подкрепят. Стайков-младши също е клиент на Темида по делото за нелегалната тютюнева фабрика. Той бе издирван няколко месеца, но се появи, като твърдеше, че е бил отвлечен. След това беше пуснат под домашен арест, а впоследствие мярката му отпадна. Сподели:", "date": "2019.11.06", "title": "ШОК ЗАД РЕШЕТКИТЕ: Миню Стайков закъса - изследват го за рак на простатата"}
{"url": "https://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BD%D0%BE%D0%B2%D0%B8-6-%D0%BA%D0%BC-%D0%BE%D1%82-%D0%BE%D0%BA%D0%BE%D0%BB%D0%BE%D0%B2%D1%80%D1%8A%D1%81%D1%82%D0%BD%D0%BE%D1%82%D0%BE-%D0%B2-%D1%81%D0%BE%D1%84%D0%B8%D1%8F-news882395.html", "text": "Започнаха същинските строителни дейности на участъка от над 6 км от Софийския околовръстен път в отсечката от пътен възел „Цариградско шосе“ до пътен възел „Младост“. С новото трасе ще се осигури връзка между автомагистралите „Струма” и „Тракия”, ще се улесни транзитният трафик от автомагистрала „Европа“ и връзката с граничните пунктове с Турция и Гърция. Съществуващият двулентов път ще бъде реконструиран в 6-лентов с две локални платна за движение. По договор участъкът трябва да е готов в края на 2021 г. Инвестицията е за 142,7 млн. лв. с ДДС, а средствата са от републиканския бюджет. От 22 октомври досега се извършваше подготовка за същинските строителни работи. Началото на проектния участък е при 35-и км, което е малко след края на пътния възел при пресичането на бул. „Цариградско шосе“ и Софийския околовръстен път. Краят е при 41-и км, където отсечката ще се свързва с реконструирания през 2012 г. участък от Софийския околовръстен път. Отсечката ще бъде с две платна с по 3 ленти за движение в посока или общо 6 ленти, средна разделителна ивица, разделителни ивици между локалите и директното трасе, 2 локални платна и тротоари. Пресичането на Софийския околовръстен път с по-големите пътни артерии в района ще се осъществява чрез 4 пътни възела -  „Стар Лозенски път“, \"Патриарх Герман“, „Самоковско шосе“ и „Младост“. Щ е бъдат изградени 3 пешеходни надлеза и мостове над река Искър и река Кална. Предвидена е реконструкция на водопроводи, канализация и газоразпределителна мрежа, както и изместване на инженерни съоръжения, телекомуникации и др. Сподели:", "date": "2019.11.06", "title": "Започна строителството на нови 6 км от Околовръстното в София"}
{"url": "https://pik.bg/%D1%85%D1%80%D0%B8%D1%81%D1%82%D0%BE-%D0%BC%D1%83%D1%82%D0%B0%D1%84%D1%87%D0%B8%D0%B5%D0%B2-%D0%BD%D0%B0%D0%BB%D0%B8%D0%B2%D0%B0-%D0%B0%D0%BA%D1%8A%D0%BB-%D0%BD%D0%B0-%D0%BA%D0%B8%D1%84%D0%BB%D0%B8%D1%82%D0%B5-%D0%BD%D0%B0-%D0%BC%D0%B5%D0%B3%D0%B7-news882466.html", "text": "Актьорът Христо Мутафчиев се появи в необичайна компания – в тази на красавиците на дизайнерката Миглена Каканашева-Мегз от уеб риалити формата TopQueen, съобщава \"Монитор\". Председателят на Съюза на артистите в България влезе в ролята на ментор на младите момичета. Той засегна темата за предразсъдъците на българското общество относно донорството. Според него хората трябва да бъдат по-информирани в това отношение и да осъзнаят, че когато можеш да спасиш живот, това трябва да е задължително. Мутафчиев сподели още как по време на престоя си в болница е искал да зарадва с каквото може деца, болни от церебрална парализа и да компенсира липсата на достатъчно внимание към тях. \"Каузата е навсякъде, въпросът е само да имате очи да я видите, сърце да я усетите и желание да я осъществите“, категоричен е той. Участничките в шоуто получиха като награда от Мегз възможността звездата на Народния да им помогне с избора на лични каузи, зад които да застанат. Сподели:", "date": "2019.11.06", "title": "Христо Мутафчиев налива акъл на кифлите на Мегз"}
{"url": "https://pik.bg/%D0%BD%D0%BE%D0%B2%D0%BE-%D0%B2-%D0%BC%D0%B2%D1%80-%D0%B2%D0%B0%D0%B4%D0%B8%D0%BC-%D0%BB%D0%B8%D1%87%D0%BD%D0%B0-%D0%BA%D0%B0%D1%80%D1%82%D0%B0-%D0%BF%D0%BE-%D0%BC%D0%B5%D0%B9%D0%BB%D0%B0-news882465.html", "text": "Министерският съвет прие днес Постановление за изменение и допълнение на Правилника за издаване на български лични документи. Целта на направените промени е намаляване на административната тежест на гражданите, съобщиха от правителствената пресслужба. Въвеждат се редица облекчения за хората. Чрез електронната автоматизирана система за електронни услуги на Министерството на външните работи се създава възможност за подаване по електронен път на заявление за издаване на лична карта, без да е необходимо ползването на квалифицирано удостоверение за електронен подпис. Намаляват се сроковете за издаване на паспорт, когато заявлението е подадено в дипломатическите и консулските представителства на страната ни в чужбина. Дава се възможност за лично получаване на български личен документ чрез лицензиран доставчик на пощенска или куриерска услуга, когато заявлението за издаването на документа е подадено лично в дипломатическите и консулските представителства на страната ни в чужбина, което предлага тази услуга. Осигурява се и възможността за подаване на заявление за издаване на свидетелство за управление на моторно превозно средство в определени случаи и в районни управления към ОДМВР по постоянен адрес на заявителя. В съответствие с измененията на ЗБЛД, е предвидено и издаването на временен паспорт да се съгласува от дипломатическите и консулските представителства само с министерството на външните работи, освен в случаите на издаване на временни паспорти на български граждани, на които след 1 септември 1999 г. не са издавани български документи за самоличност, когато тяхното издаване се съгласува с МВР. Очакваните резултати са свързани както с постигане на съответствие с предвиденото в ЗБЛД, така и с преодоляване на необоснованата административна тежест за гражданите при предоставяне на услугата по издаване на български лични документи. Сподели:", "date": "2019.11.06", "title": "Ново в МВР: Вадим лична карта по мейла"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%B2%D0%B0%D0%B9%D1%82%D0%B5-%D0%B2-%D0%BA%D0%B0%D1%80%D1%82%D0%B8%D0%BD%D0%BA%D0%B0%D1%82%D0%B0-%D0%BA%D0%B0%D0%BA%D0%B2%D0%BE-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D0%BF%D1%80%D0%B0%D0%B2%D0%B8%D1%82%D0%B5-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news882161.html", "text": "Като човешки същества всеки от нас може несъзнателно да допусне грешка, която да помрачи интимния му живот. Понякога правим неща в леглото, които не само убиват либидото на партньора ни, но и могат значително да попречат на приятното преживяване от секса за нас самите. Грешките, които допускаме в леглото могат и да помрачат любовния ни живот, да влошат отношенията с партньора и дори да доведат до раздяла. В секса няма правилно и неправилно. Има индивидуални особености и предпочитания, за които да следите и да внимавате. Забелязвайте какво харесва партньорът ви и го правете. Показвайте какво харесвате и вие. Не предполагайте предварително, че някоя техника, която знаете от предишна връзка ще се хареса и в тази. Бъдете експериментално настроени, пише Bulnews.bg. Избягвайте трудни и неприятни разговори в леглото. Нека то да бъде място, на което се случват само хубави и приятни неща. Ако използвате момента докато сте в леглото да разговаряте по неприятни въпроси, то ще се превърне автоматично в негативно пространство, нежелано от партньора ви. Няма място за срам и страх, когато става дума за интимното удоволствие и на двамата партньори. Ако сте близки, имате стабилна връзка, искате да си доставяте взаимно удоволствие, бъдете открити в общуването си и споделяйте фантазиите си. Няма нищо по-полезно за връзката от това. В леглото трябва да сте честни пред партньора и пред себе си. Не се преструвайте, че достигате до оргазъм или че нещо ви харесва, ако това не е така. От тези преструвки никой не печели. Популярен мит е, че двойките имат свои задължения в леглото и трябва да ги изпълняват. Абстрахирайте се от това погрешно и вредно за психиката схващане. Правете секс само когато имате желание за това. Така и отношенията ви ще са по-чисти и искрени. Преди него има толкова други приятни преживявания и моменти от любовната игра. Не ги пропускайте само заради съсредоточаването във финала. Изпускате много. Леглото е място за разтоварване от стреса, не обратното. Опитайте се да оставяте проблемите от работата в работата, а не да ги пренасяте вкъщи, още по-малко в спалнята. Има деликатни начини да коригирате поведението на партньора си в леглото, различни от критицизъм. За да избегнете накърняване на самочувствието му и още по-лошо представяне следващия път, бъдете максимално деликатни. Леглото е най-неподходящото място да споменавате предишните си партньори пред настоящия. Ако изобщо има подходящ момент да го правите, той определено не е в спалнята. Фантазиите с друг партньор са нещо нормално, което се случва на почти всички. Това не означава, че не обичате настоящата си половинка. Няма нужда да изпитвате вина. Сподели:", "date": "2019.11.06", "title": "ВНИМАВАЙТЕ В КАРТИНКАТА: Какво не трябва да правите в леглото"}
{"url": "https://pik.bg/%D0%B7%D0%B0%D1%89%D0%B8%D1%82%D0%B0%D0%B2%D0%B0%D1%82-%D0%BF%D1%8F%D1%81%D1%8A%D1%87%D0%BD%D0%B0%D1%82%D0%B0-%D0%B8%D0%B2%D0%B8%D1%86%D0%B0-%D0%B2-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-%D1%81-%D0%B4%D0%B8%D0%B3%D0%B8-news882402.html", "text": "„Въпреки, че времето е все още хубаво и опасност засега няма, превантивната мярка се налага с оглед предстоящата зима. Заради обичайният бурен вятър по това време и огромните вълни има сериозна опасност морето да погълне голяма част от пясъчната ивица, както и да залее хотелите и обектите в близост”, каза управителят на плажа Кирил Спасов. Принципът на работа е от определено разстояние от брега да се избутва пясък, който на по-късен етап ще бъде употребен отново. След като преминат морските бури, насипите ще бъдат заравнени и плажът в Слънчев бряг ще посрещне първите летовници в предишния си изряден вид. Издигането на диги стана ежегодна практика на множество плажове по българското Черноморие. Едно от изискванията на Синия флаг е ивицата да се защити именно с пясъчни диги. Процедурата е средство и за пречистване на пясъка. Разстилането на пясъка ще започне през пролетта.  Тогава ще започне и активната подготовка за новия туристически сезон. Плажът в Слънчев бряг се почиства и поддържа целогодишно. Идеята е да бъде запазен в добро състояние. Започна издигането на диги от пясък по крайбрежието на плажа в курорта Слънчев бряг. Процесът ще продължи няколко дни. Тази мярка се предприема за предпазване на морската ивица и заведенията през зимните месеци, когато вълнението се усилва. Сподели:", "date": "2019.11.06", "title": "Защитават пясъчната ивица в Слънчев бряг с диги"}
{"url": "https://pik.bg/%D0%BD%D0%B0%D0%BC%D1%83%D1%88%D0%BA%D0%B0%D1%85%D0%B0-%D1%81-%D0%BD%D0%BE%D0%B6-%D1%82%D1%80%D0%B8%D0%BC%D0%B0-%D0%B8%D1%81%D0%BF%D0%B0%D0%BD%D1%81%D0%BA%D0%B8-%D1%82%D1%83%D1%80%D0%B8%D1%81%D1%82%D0%B8-%D0%B2-%D0%B9%D0%BE%D1%80%D0%B4%D0%B0%D0%BD%D0%B8%D1%8F-news882469.html", "text": "Трима испански туристи и охранител са намушкани с нож в йорданския град Джераш близо до римските руини. Това съобщава източник от силите за сигурност, цитиран от БТА. Сподели:", "date": "2019.11.06", "title": "Намушкаха с нож трима испански туристи в Йордания"}
{"url": "https://pik.bg/%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%BF%D1%80%D0%B5%D0%BA%D0%B0%D0%BB%D0%B8-%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D1%80%D0%B0%D0%B7%D1%85%D0%BE%D0%B6%D0%B4%D0%B0-%D0%BF%D0%B0%D0%BE%D0%BB%D0%B0-%D1%81%D0%BD%D0%B8%D0%BC%D0%BA%D0%B0-news882476.html", "text": "Пpecлaвa ce възпoлзвa oт cлънчeвoтo нoeмвpийcĸo вpeмe, зa дa paзxoди дъщepичĸaтa cи Πaoлa в плaнинaтa. Изпълнитeлĸaтa нa „Πaйнep“ yмили фeнoвeтe cи във Фeйcбyĸ ĸaтo пyблиĸyвa cнимĸa oт пpexoдa в пpoфилa cи в coциaлнaтa мpeжa. Ha ĸaдъpa пeвицaтa e в cпopтнo oблeĸлo, a дъщepичĸaтa ѝ ce нacлaждaвa нa paзxoдĸaтa в тypиcтичecĸa paницa. Πpecлaвa, ĸaтo иcтинcĸи любитeл нa пpиpoдaтa, глeдa дa изпoлзвa вcяĸa cвoбoднa минyтa дa e нa oтĸpитo c мaлĸaтa cлaдypaнa. Зa чacoвe фoтocът cъбpa нaд 20 xиляди xapecвaния. Фeнoвeтe нa изпълнитeлĸaтa нa „Дa гopи в любoв“ ca дoвoлни, чe любимĸaтa им ĸaлявa дъщepя cи: „Бpaвo, зaĸaлявaй я. Taĸa нямa дa ce paзбoлявa чecтo.“ „Baжнoтo e дa дишa чиcт плaнинcĸи въздyx.“ „Mнoгo cтe cлaдĸи, иcтинcĸи плaнинapĸи.“ „Eднa нeвepoятнa ĸapтинa, ĸoятo e нapиcyвaл живoтът.“ He липcвaxa oбaчe и злъчни ĸoмeнтapи: „Щe изĸaжa мнeниeтo cи cпpямo дpeшĸитe нa дeтeнцeтo. Moжe дa cъм гpyбa, нo мoжe дa e пo – xyбaвo oблeчeнo.“ „Toвa дeтe бaщa нямa ли, чe мaйĸaтa гo нocи или e paзxoдчицa пo жeнcĸи?“ „Aбe, виe гpимиpaни ли cпитe бe xopa?“ „Πpecлaвa xoди c пpoфecиoнaлeн гpим нa плaнинa . Дocтa пpoфecиoнaлнo.“ Πpипoмнямe ви, чe пeвицaтa нe cпиpa дa инфopмиpa пoчитaтeлитe cи ĸaĸ ce paзвивa мaлĸaтa Πaoлa. Πpeди ceдмицa Πpecлaвa ce пoxвaли, чe Πaoлa e пpoxoдилa, cпoдeляйĸи ĸлипчe в coциaлнaтa мpeжa, пишe \"Хотнюз\". Сподели:", "date": "2019.11.06", "title": "Преслава прекали! Вижте как разхожда Паола (СНИМКА)"}
{"url": "https://pik.bg/%D0%BD%D0%B8%D0%BC%D1%85-%D0%B1%D0%B8%D0%B5-%D1%82%D1%80%D0%B5%D0%B2%D0%BE%D0%B3%D0%B0-%D0%B8%D0%B4%D0%B2%D0%B0%D1%82-%D0%BF%D0%BE%D1%80%D0%BE%D0%B9%D0%BD%D0%B8-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D1%8F-news882463.html", "text": "Днес и през следващите дни нивата на наблюдаваните реки в Западнобеломорския басейн ще останат без съществено изменение. Това показва справка на сайта на Националния институт по метеорология и хидрология (НИМХ). На 7 и 8 ноември, вследствие на валежи, се очакват краткотрайни повишения в горните части от водосбора на река Струма. Водните количества ще бъдат под праговете за внимание. Поради дефицита на почвена влажност има ниска вероятност от възникване на поройни наводнения в следните райони: В следобедните и вечерни часове на 7 ноември - в горните части от водосбора на река Струма - по основната река и в притоците ѝ реките Конска, Арката, Треклянска, Драговищица, Соволянска Бистрица, Глогошка, и Новоселска. От НИМХ дадоха и общи съвети при предупреждения за опасни метеорологични явления, които са достъпни в МетеоАларм. Предупрежденията се дават в цвят, в зависимост едновременно от вероятността да се случи опасно явление и влиянието, което би могло да окаже то върху живота и дейността на хората. Всеки цвят има определено послание. Какво да очакваме и какви действия да предприемем В таблиците по-долу са посочени примери какъв вид поражения могат да се очакват при всеки вид опасно явление (дъжд, сняг, вятър и др.) и всяка степен на опасност (висока, средна и ниска). Тя дава също някои общи съвети, които биха помогнали да се намалят или ограничат въздействията. Имайте предвид, че и при време \"без опасни явления\" е възможно да има някакви минимални негативни последствия. Сподели:", "date": "2019.11.06", "title": "НИМХ бие тревога: Идват поройни наводнения!"}
{"url": "https://pik.bg/%D0%B7%D0%B0%D0%BB%D0%BE%D0%B2%D0%B8%D1%85%D0%B0-%D0%BD%D0%B0%D0%B4-%D1%82%D0%BE%D0%BD-%D0%BD%D0%B5%D0%B7%D0%B0%D0%BA%D0%BE%D0%BD%D0%B5%D0%BD-%D0%B4%D0%B8%D0%B7%D0%B5%D0%BB-%D0%BD%D0%B0-%D1%82%D0%B8%D1%80-%D0%BF%D0%B0%D1%80%D0%BA%D0%B8%D0%BD%D0%B3-news882485.html", "text": "1100 литра дизелово гориво задържаха от ГД „Митническо разузнаване и разследване“ в петък, на 1 ноември. Митническите служители са извършили проверка на тир паркинг в района на Бяла, област Русе. На място е установено, че в близост до други постройки е поставена PVC цистерна, пълна с енергиен продукт – дизел. В рамките на проверката не са представени документи съгласно закона за акцизите и данъчните складове, които да доказват заплащането на дължимия акциз. Сподели:", "date": "2019.11.06", "title": "Заловиха над тон незаконен дизел на тир паркинг"}
{"url": "https://pik.bg/%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D0%B4%D0%B5%D0%BB%D0%B5%D0%B3%D0%B0%D1%86%D0%B8%D1%8F-%D1%89%D0%B5-%D0%BF%D0%BE%D1%81%D0%B5%D1%82%D0%B8-%D1%82%D1%83%D1%80%D1%86%D0%B8%D1%8F-%D0%B7%D0%B0-%D0%BD%D0%BE%D0%B2%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D1%81%D0%B8%D1%80%D0%B8%D1%8F-news882534.html", "text": "TACC Специалният представител на Белия дом за Сирия Джеймс Джефри и други американски служители ще посетят Анкара и Истанбул, за да преговарят с турското ръководство, както и с посланици на сирийската опозиция, предава , като се позовава на пресслужбата на Държавния департамент на САЩ, пише \"Фокус\". Според информацията Джефри ще води делегацията, която ще посети Турция на 8 и 9 ноември. Американските представители очакват да обсъдят с турските си колеги и сирийската опозиция \"настоящата ситуация в североизточна Сирия\". Те освен това ще разговарят във връзка с прилагането на резолюция 2254 на Съвета за сигурност на ООН, насочена към разрешаването на кризата в Сирия, както и за продължаващата борба с терористичната групировка „Ислямска държава“, се казва в съобщението на американското външно министерство. Сподели:", "date": "2019.11.06", "title": "Американска делегация ще посети Турция за нови преговори за Сирия"}
{"url": "https://pik.bg/%D1%81%D1%82%D1%80%D0%B0%D1%88%D0%B5%D0%BD-%D1%81%D0%BA%D0%B0%D0%BD%D0%B4%D0%B0%D0%BB-%D0%BB%D0%B5%D0%BB%D0%BA%D0%B0-%D0%B2-%D0%B4%D0%B5%D1%82%D1%81%D0%BA%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%BD%D0%B0%D0%BA%D0%B0%D0%B7%D0%B0-5-%D0%B3%D0%BE%D0%B4%D0%B8%D1%88%D0%B5%D0%BD-%D0%B4%D0%B0-%D0%BC%D0%B8%D0%B5-%D1%82%D0%BE%D0%B0%D0%BB%D0%B5%D1%82%D0%BD%D0%B8%D1%82%D0%B5-news882486.html", "text": "5-годишно дете е било многократно наказвано от помощник-възпитателка да мие тоалетните в детска градина в Пловдив, тъй като не искало да спи на обяд. Заради това е оставяно и без закуска - да стои право и да гледа, докато другите хапват. Родителите са разказали пред директорката на ДГ „Мир\" Светлана Джаникян, че това се е случвало още миналата учебна година, но предишното ръководство не е взело мерки. Общинският отдел „Образование\" ще извърши проверка в детското заведение идната седмица въз основа на докладна, подадена от директорката заедно с писмени обяснения от персонала и молба за напускане на лелята, срещу която са обвиненията. Сподели:", "date": "2019.11.06", "title": "СТРАШЕН СКАНДАЛ: Лелка в детска градина наказа 5-годишен да мие тоалетните"}
{"url": "https://pik.bg/%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%8A%D0%B1%D0%B8%D1%80%D0%B0-%D0%BD%D0%BE%D0%B2%D0%B8%D1%82%D0%B5-%D0%BA%D0%BC%D0%B5%D1%82%D0%BE%D0%B2%D0%B5-%D0%BD%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D1%81%D1%80%D0%B5%D1%89%D0%B0-news882543.html", "text": "Събитието ще се състои в „Кино Люмиер“ на Националния дворец на културата и в него ще участват председателят на ГЕРБ Бойко Борисов, членовете на Изпълнителната комисия на партията, новоизбраните общински и районни кметове, областните координатори на ГЕРБ в страната, както и районните координатори. В рамките на Националната работна среща на ГЕРБ ще бъде направен отчет на резултатите от изминалите местни избори. Борисов събира ГЕРБ на Национална работна утре от 12 ч. Сподели:", "date": "2019.11.06", "title": "Борисов събира новите кметове на национална среща"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B4%D0%B8%D0%B2%D0%BE-%D0%BF%D1%80%D0%B0%D1%81%D0%B5-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0-%D1%85%D0%B5%D0%BA%D0%B8%D0%BC%D1%8F%D0%BD-%D1%81%D0%BD%D0%B8%D0%BC%D0%BA%D0%B8-news880742.html", "text": "Екстремна среща преживял Антон Хекимян по време на предизборната си обиколка из страната, но не с кандидат за кмет или общински съветник, а с диво прасе. Страховитото животно се изпречило на пътя на журналиста и екипа на Би Ти Ви в района на Сливен. Тв водещият проявил завидна смелост и наредил на шофьора на микробуса, с който се придвижвали, незабавно да спре, защото искал да снима свинята. Прасето, вместо да побегне в близката гора или да нападне любопитния Хекимян, проявило повече от любезен нрав и се приближило на сантиметри до тв звездата. Тони дори го погалил с ръка, без да се замисля, че епидемията от свинска чума още не е преминала и милият жест крие рискове и за самия него. След него и колегите му се престрашили да пипнат за пръв път диво прасе, а моментът запечатали със селфи снимки. Водещият на „Тази сутрин“ побърза да сподели фотосите в личния си фейсбук, добавяйки към тях описание – „Срещи от третия вид“. Приятелите му с чувство за хумор го попитаха защо не носи пушка в себе си и дали е задал въпрос на глигана за кого ще гласува. Това не е първата рискова ситуация, в която Хекимян попада покрай работата си. Докато репортерстваше, той се къпа в ледени води, беше в близост до диви зверове в Африка и скочи с бънджи. Сподели:", "date": "2019.11.06", "title": "САМО В ПИК И \"РЕТРО\": Диво прасе преследва Хекимян (СНИМКИ)"}
{"url": "https://pik.bg/%D0%BF%D0%BE%D1%80%D0%BD%D0%BE-%D0%BA%D0%B0%D1%80%D0%B8%D0%BA%D0%B0%D1%82%D1%83%D1%80%D0%B0-%D0%BD%D0%B0-%D0%BA%D0%BE%D0%BC%D0%B0%D1%80%D0%BD%D0%B8%D1%86%D0%BA%D0%B8-%D1%81-%D0%B1%D0%BE%D1%80%D0%B8%D1%81%D0%BE%D0%B2-%D0%B2%D0%B7%D1%80%D0%B8%D0%B2%D0%B8-%D1%84%D0%B5%D0%B9%D1%81%D0%B1%D1%83%D0%BA-news882544.html", "text": "Отвратителна карикатура на Христо Комарницки с премиера Бойко Борисов, публикувана в сайта на \"Сега\", собственост на газовия олигарх Сашо Дончев, взриви  фейсбук и социалните мрежи в последните часове, видя ПИК. Политици, журналисти и анализатора са потресени от \"произведението\", по-гнусно и от порно. Потресаващата карикатура, която незнайно защо е публикувана без знак 18+ дори, е толкова пошла, че не се нуждае от коментар. По-скандалното в случая обаче е, че авторът и изданието, за което работи, се гаврят с животоспасяващата акция за донорство. Както ПИК съобщи, по-рано днес премиерът Бойко Борисов и всички министри от кабинета се присъединиха към инициативата за даряване на органите си, давайки пример на обществото. България е на едно от последните места в Европа по тази тема и инициативата на кабинета бе приета от медиците и цялото общество като много добър и важен пример за гражданите. Затова гаврата на \"Сега\" и Комарницки потресе всички. Пръв омерзението си от порно карикатурата изрази пиарът на ГЕРБ Никола Николов. \" Собственикът на агенция ПИК Недялко Недялков и екипът ни също са омерзени от нечуваната гавра. В един вестник има и главен редактор и първи зам.-главен и наблюдаващ на броя. Какво стана? Или щото е против Бойко всичко върви?\", написа в остър коментар и журналистът Евгени Петров. Нещо \"Днес е денят\"? А? Нещо не виждам гняв и отвращение! Няма призиви да спрат да бъдат легитимирани неетични издания! Защо ли? По-голямо падение от това \"творение\" и публикуването му от това \"издание\" скоро не бях виждал! За етиката на карикатуриста пък ще си прехапя езика, че едва се сдържам! Как не ви е срам? Да се гаврите със свещен акт като донорството, който дава шанс за живот на много нуждаещи се, е дъно!\", написа той, а постът му за минути бе споделен от стотици хора. \"Аре бе, умнокрасивите, къде сте? Няма ли да се възмутите от тая гадост на другарчето ви Комарницки? Джамджиева, Клозет, Гочева, Прокопи, няма ли да има декларация да се бойкотира вестник \"Сега\" на газовия барон Сашо Дончев? Нещо като \"Днес е денят\", а? Това не е ли порно, или стандартите ви са двойни? Порно е само когато се отнася до Вибратора от Дебъ. Комарницки, освен че е пълен некадърник и комплексар, си сложи тежък грях на душата, като разчовърка болката на клетниците, нуждаещи се от трансплантация. И това само заради атавистичната му омраза към Борисов. За този грях ще го съди един друг съд, не нашият...\", възмути се и Недялков. Но у мен се обажда редакторът и най-вече главният редактор. Комарко може да си рисува каквото си иска, но кой разреши публикуването на тази карикатура? Да, виждам едно пловдивско пухче в дясно, вероятно Дани Каназирева, но колко души го разбират? Само да напомня, че при трагедията с Шарли Ебдо СНН и на приктика всички медии в САЩ отказаха да публикуват карикатурите на списанието, за да не предизвикват читателите/зрителите и защото не е особено морално. Сподели:", "date": "2019.11.06", "title": "Порно карикатура на Комарницки с Борисов взриви фейсбук"}
{"url": "https://pik.bg/%D0%BA%D0%B0%D0%BA%D0%B2%D0%BE-%D1%81%D1%82%D0%B0%D0%B2%D0%B0-%D1%81-%D0%B2%D1%80%D0%B5%D0%BC%D0%B5%D1%82%D0%BE-%D0%BA%D0%BB%D0%B8%D0%BC%D0%B0%D1%82%D0%BE%D0%BB%D0%BE%D0%B3-%D1%80%D0%B0%D0%B7%D0%B1%D0%B8-%D0%BC%D0%B8%D1%82%D0%B0-%D0%B7%D0%B0-%D1%84%D0%B0%D1%82%D0%B0%D0%BB%D0%BD%D0%BE%D1%82%D0%BE-%D0%B3%D0%BB%D0%BE%D0%B1%D0%B0%D0%BB%D0%BD%D0%BE-%D0%B7%D0%B0%D1%82%D0%BE%D0%BF%D0%BB%D1%8F%D0%BD%D0%B5-%D0%B2-%D0%BC%D0%BE%D0%BC%D0%B5%D0%BD%D1%82%D0%B0-%D1%81%D0%BC%D0%B5--news882365.html", "text": "Живеем в ледникова епоха, климатът се променя. Това каза в сутрешния блок на БНТ доц. Елисавета Пенева от катедра \"Метеорология и геофизика\" към Софийския университет \"Св. Климент Охридски\". По думите ѝ в северното полукълбо и високите ширини климатичните промени са по-видими. Това се забелязва от ледената покривка, която намалява и температурата се повишава. „Ние до голяма степен допринасяме, но в историята на Земята е имало и доста по-топли епохи от нашата. Ние живеем в ледникова епоха, което означава, че големи части от повърхността са покрити с лед - както Антарктида и Арктика. А в историята на Земята е имало много дълги епохи, в които средната температура е била с 5-7 градуса по-високи от сегашната. Така че за Земята не е нещо необичайно“, заяви климатологът. \"Процесите са обратими\", добави тя. „Необичайно е времето за октомври и за ноември, но това е тенденция през последните няколко години. През миналата година положението бе подобно. Има тенденция за по-топла и суха есен“, обясни доц. Пенева. „Броят и интензивността на циклоните във времето може да се каже, че са постоянни. Не вали навсякъде на Земята. Климатичните фронтове са местата, по които циклоните пътешестват. Това, че зимата в Арктика става все по-топла, променя глобалните градиенти между екватора и полюсите и съответно пътищата на циклоните се изменя“, добави тя. Сподели:", "date": "2019.11.06", "title": "КАКВО СТАВА С ВРЕМЕТО: Климатолог разби мита за фаталното глобално затопляне! В момента сме в... ледена епоха"}
{"url": "https://pik.bg/%D1%81%D1%8A%D0%B4%D1%8F%D1%82-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D1%84%D0%B8%D1%80%D0%BC%D0%B0-%D0%B2-%D0%B4%D0%BE%D0%B1%D1%80%D0%B8%D1%87-%D1%83%D0%BA%D1%80%D0%B8%D0%BB-%D0%B4%D0%B0%D0%BD%D1%8A%D1%86%D0%B8-%D0%B7%D0%B0-32-%D0%B1%D0%BE%D0%BD%D0%B0-news882408.html", "text": "Окръжната прокуратура в Добрич е внесла в Добричкия окръжен съд обвинителен акт срещу представителя на „Перформънс строй“ ЕООД Емин Е. за извършено данъчно престъпление – укрити и неплатени данъчни задължения по Закона за ДДС в особено големи размери Престъплението е било извършено в периода от 1 юни 2015 г. до 30 септември 2016 г. в Добрич при условията на продължавано деяние. Подсъдимият Емин потвърждавал неистини в справки-декларации по ЗДДС, използвал документи с невярно съдържание при воденето на счетоводството на фирмата и представял тази информация пред органа по приходите ТД на НАП в Добрич. Така успял да укрие данъци и да приспадне неследващ се данъчен кредит в размер на 32 552 лева, което представлява особено големи размери. В хода на досъдебното производство Емин се е възползвал от правото си да не дава обяснения по предявеното му обвинение от Окръжната прокуратура в Добрич. В обвинителния акт прокуратурата посочва, че от субективна страна престъплението по член 255, ал. 3 от НК подсъдимият е извършвал при форма на вина пряк умисъл, съзнавал е обществено опасния характер на деянието си, предвиждал е последиците и е искал настъпването им. Делото срещу 30-годишния подсъдим е насрочено за разглеждане в Добричкия окръжен съд за 20 ноември тази година. Емин Е. е с чисто съдебно минало. Сподели:", "date": "2019.11.06", "title": "Съдят представител на фирма в Добрич, укрил данъци за 32 бона"}
{"url": "https://pik.bg/%D0%B0%D0%B7%D0%B8%D1%81-%D1%81%D0%B5-%D0%BF%D1%83%D1%81%D0%BD%D0%B0-%D0%BD%D0%B0-%D0%B8%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B8%D1%8F-%D0%BC%D0%B0%D1%80%D0%B0%D1%82%D0%BE%D0%BD-news882490.html", "text": "Азис се включи в истанбулския маратон. Изпълнителят пусна снимки от надпреварата, на които тича сред десетки маратонци в турския град. Странно е, че Азис не залага на спортно облекло, а е по риза и дънки. Въпреки това браво за усилията. Следващия път повече. Сподели:", "date": "2019.11.06", "title": "Азис се пусна на истанбулския маратон"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%82%D0%B8%D1%80-%D1%81%D0%BF%D1%83%D0%BA%D0%B0-%D0%B3%D1%83%D0%BC%D0%B0-%D1%81%D1%8A%D0%B1%D1%80%D0%B0-20-%D0%BC%D0%B5%D1%82%D1%80%D0%B0-%D0%BC%D0%B0%D0%BD%D1%82%D0%B8%D0%BD%D0%B5%D0%BB%D0%B0-%D0%B8-%D0%BD%D0%B0%D0%B2%D0%BB%D0%B5%D0%B7%D0%B5-%D0%B2-%D0%BD%D0%B0%D1%81%D1%80%D0%B5%D1%89%D0%BD%D0%BE%D1%82%D0%BE-%D0%BD%D0%B0-%D0%BF%D1%8A%D1%82%D1%8F-%D0%BC%D0%B5%D0%B7%D0%B4%D1%80%D0%B0--news882481.html", "text": "ТИР е навлязъл в насрещното движение на пътя Мездра-Враца, алармираха в ПИК очевидци на инцидента. По чудо няма жертви и пострадали. Камионът се е отклонил от еднопосочната бърза лента, откъснал е мантинелата и е преминал от другата страна на пътя, който води в обратната посока. Най-малко 20 метра от металното съоръжение, разделящо платната, е откъснато, свидетелстват пред ПИК очевидците. На мястото в този час има полиция, която пропуска само в една лента и в двете посоки, тъй като тирът е заел цялото платно. Кабината му е усукана, изглежда като откачена. Колите заобикалят авариралото возило. Камионът е с варненска регистрация и е пъувал към Дунав мост. Спукана предна лява гума е причинила инцидента и е накарала водача да извие волана рязко наляво. Сподели:", "date": "2019.11.06", "title": "ПЪРВО В ПИК! ТИР спука гума, събра 20 метра мантинела и навлезе в насрещното на пътя Мездра - Враца (СНИМКИ)"}
{"url": "https://pik.bg/%D1%80%D0%B0%D0%B7%D0%BA%D0%B0%D0%B7%D0%B8-%D1%88%D0%B5%D0%B4%D1%8C%D0%BE%D0%B2%D1%80%D0%B8-%D0%BE%D1%82-%D0%BC%D0%B0%D0%B9%D1%81%D1%82%D0%BE%D1%80%D0%B8-%D0%BD%D0%B0-%D1%83%D0%B6%D0%B0%D1%81%D0%B0-%D0%BE%D0%B6%D0%B8%D0%B2%D1%8F%D0%B2%D0%B0%D1%82-%D0%B2-%E2%80%9E%D0%BF%D1%8F%D1%81%D1%8A%D1%87%D0%BD%D0%B8%D1%8F-%D1%87%D0%BE%D0%B2%D0%B5%D0%BA%E2%80%9D-news882487.html", "text": "Разкази шедьоври пълнят хитовия сборник  „Пясъчния човек. Разкази на ужаса“ на издателство „Милениум”. Можете да го откриете по вестникарските павилиони от днес в София, а от утре и в цялата страна на цена от 16 лв. Книгата включва 16 неизвестни мрачни и зловещи разкази на най-знаменитите чуждестранни майстори на прозата, които редом с класическите си творби са се изкушавали да опишат своята представа за зловещото и ужасното в живота. Историите в тази книга изследват дебрите отвъд пределите на човешкия разум и разказват както за пришълците в нашия живот, така и за онези тъмни сили, стаени в душата ни, които понякога си пробиват път навън и ни променят до неузнаваемост. Истински или въображаеми, безплътни или осезаеми - всички те оставят своите знаци по земния ни път и само чистата съвест няма защо да се бои от тях, когато удари полунощ. В „Пясъчния човек. Разкази на ужаса“ са поместени творби на  Е. Т. А. Хофман, Евгений Баратински, Вилхелм Хауф, Едгар Алън По, Джоузеф Шеридан Ле Фаню, Марк Твен, Хенри Джеймс, Брам Стокър, Лафкадио Хърн, Монтагю Роудс Джеймс, Хърбърт Джордж Уелс, Алексанър Грин, Хенри Кейн и Стивън Кинг. Сред куриозите в сборника е и откритието, че даже остроумният комедиограф Оскар Уайлд е писал разказ за ужаса. Сподели:", "date": "2019.11.06", "title": "Разкази шедьоври от майстори на ужаса оживяват в „Пясъчния човек”"}
{"url": "https://pik.bg/%D1%81%D1%82%D0%B0%D0%BD%D0%B8%D1%88%D0%B5%D0%B2-%D0%B2-%D0%BF%D1%80%D0%BE%D0%B3%D1%80%D0%B0%D0%BC%D0%BD%D0%B0-%D1%80%D0%B5%D1%87-%D1%80%D0%B0%D0%B7%D0%B1%D0%B8-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%B1%D1%81%D0%BF-%D0%B5-%D1%83%D0%B4%D0%BE%D0%B1%D0%BD%D0%B0%D1%82%D0%B0-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D0%BD%D0%B0-%D0%B3%D0%B5%D1%80%D0%B1-news882484.html", "text": "Искам от сърце да поздравя всички кандидати на БСП, които постигнаха победа! Тя е извоювана с много вяра и неуморни усилия – стотици разговори и срещи с хората, с тяхната мъка и надежда! Искам да окуража и кандидатите ни, които дадоха всичко от себе си, но не успяха. Защото стартовите позиции бяха твърде неравни, или пък защото бяха оставени да се борят сами. Направихме пробиви в Русе, Перник, Благоевград и Разград, а в Шумен и Ловеч малко не ни достигна. Кандидатите ни се изправиха срещу най-организираната и мощна партия в България, която за едно десетилетие пусна здрави корени във властта и изгради стройна пирамида от зависимости и хора, чието благоденствие е неразривно свързано с успеха на ГЕРБ. Тепърва предстоят задълбочените анализи какво се случи на местните избори. Интерпретациите обаче започнаха. Затова ще споделя някои изводи. Да, в условията на ниска избирателна активност, отвращение от изборния процес, корпоративен и купен вот, недопускане на адекватна кампания и политически сблъсък на национално ниво, с негласната подкрепа на ДПС. Въпреки че ГЕРБ сами подбраха контекста, все по-видимо е, че доминиращата им позиция ерозира. Умората от 10-годишното управление, безпринципните коалиции, възмущението от корупцията, безобразията и арогантността създадоха среда за пробиви на опозицията. На този фон БСП повтори резултатите си от 2015 г. – 61 кметове на общини (в сравнение с 60 на предишните избори) и 1006 общински съветници (сравнени с 930 през 2015 г.). На местните избори БСП е увеличила подкрепата си за листите за общински съветници с 43 367 гласа, от които 41 380 са в София и Русе. В 7 области БСП няма нито един кмет на община, а в други 7 – само по един. От най-ниския резултат на партията са изминали 4 години, маркирани от победа на президентските избори, ерозия и безкрайни скандали в управлението – от “суджукгейт” до “апартаментгейт”. И най-важното, от засилващото се усещане, че се движим по инерция и без ясна посока като държава. В такава среда резултатите ни са разочароващи. Да, ГЕРБ така печели избори. Не е нещо ново. Със същото се сблъскахме и през 2011 г. – подмяна на резултатите, документирания хаос в зала “Универсиада” и много други факти и нарушения. Ако наистина се притесняваме за демокрацията 12 години след пълноправното членство на България в ЕС заради грубия натиск, заплахите и купения вот, питам се какво направихме ние от БСП? Не знаем методите на нашите опоненти? Ако наистина се вълнуваме – как противодействахме? За сравнение, след горчивия опит от 2011 г, по инициатива на БСП, с други партии, от центъра до десницата, на парламентарните избори през 2013 г. организирахме истинско пълно паралелно преброяване, като наехме една от авторитетните европейски компании, организирахме застъпници и наблюдатели. Опазването на честността ни беше важно! На всички партии. А БСП не направи и национална кампания – за избирателна активност, за мотивиране на нашите членове и симпатизанти. Останахме си във Фейсбук. Извън общата загриженост за изборния процес, простото замеряне с числа и самоизмерването с резултати, след избори е време за анализи и разговор вътре в БСП. Знам, че пак ще бъда обвинен във всички грехове, но аз милея за моята партия и съм длъжен да кажа, че ако така продължаваме, БСП няма да спечели следващи парламентарни избори. Нито които и да е следващи избори. Защо? На поредни избори левицата не предложи модерна, задълбочена и експертна политическа оферта. Доживяхме социолозите да ни отреждат мястото на средна партия в изборната нощ, а ние да се борим на места да сме трета политическа сила! Защото БСП се изолира и капсулира. На поредни избори ние сме сами и тази целена самота се задълбочава. Тук заслужават поздравления Калоян Паргов и Мая Манолова, както и Пенчо Милков и Крум Зарков, които показаха, че ветрилото на подкрепа може да се разтвори и вотът за БСП отново може да стане престижен! Неслучайно, в София и в Русе е и най-големият ръст в гласовете за партията. В кампанията, най-близка до хората, не се чу нито едно ляво послание – за доходи, за политики за децата, за здравеопазване, образование. За битка с огромните неравенства. За жилищната политика. Бяха пропуснати национални протести, за които БСП беше молена за помощ – за заплатите на медицинските сестри и редица други. Стигна се до абсурда синдикатите в България да подкрепят ГЕРБ! Точно на него се прояви гражданската енергия и немалко кандидати спечелиха места в общинските съвети с традиционни наши послания. А те може би са следващи политически проекти? Ще никнат на територията на модерното ляво, ще привличат гласовете на младите, активните, работещите, на хората от центъра. А БСП ще се топи в самота. В тясната ниша на популизма. Където ръководството я постави. Най-демократичната партия в България реди листи под диктат. Или пък готовите биват подменяни и концесионирани срещу минерални води и бизнес интереси, срещу заиграване и подкрепа от други партии. Цели организации бяха прегазени точно преди изборите – най-крещящият пример е Варна. Но има и Сандански, Чирпан, Монтана... Логичният въпрос е защо? Заради уреден мач на новите стари кметове или заради опита партията да бъде прочистена и подредена удобно за предстоящия вътрешнопартиен пряк избор? Не са мои думи. Взех ги назаем от трима политолози, които коментираха резултатите в неделя. Ще добавя само, че БСП се деполитизира, загуби физиономия и експертност. Години наред точно левицата задаваше тона на цели кампании. Нашите идеи правеха дебата в политиката. Може да сме имали много кусури, но винаги идеите и политиката в кампаниите ни задаваха дневния ред, разказваха бъдещето на българските граждани. Доброто ни представяне на изборите през 1999, 2003, 2007 и 2011 г. укрепи позициите ни за националната кампания през 2001, 2005 и 2013 г. Костадин Паскалев и Дора Янкова оглавиха НСОРБ, а Борислав Гуцанов – Асоциация на председателите на общински съвети. Стои въпросът за целите на тази кампания на БСП? Спечелване на местните избори? Дали? По-скоро устременост към прекия избор през май догодина и саморазправа с вътрешната опозиция. Това също беше съобщено в изборната нощ. Като отметната задача. В стеснената география на половината области в България? С напускането на традиционни наши крепости? Ако наистина искаме да изиграем епизода със завръщането на джедаите, трябва да сме от добрите. Трябва хората да ни повярват. И да не избират ГЕРБ като по-малкото зло. Нужно е младите и активните хора да припознаят силата в нас, а не в моментни герои. И не, посланията за антикомунизъм при тях не работят. И не могат да служат за оправдание. Да избере политиката, модерните леви послания, отварянето към центъра. Да се върне към работата по места и завръщането на членове и симпатизанти. Да се завърне към себе си. Да застане рамо до рамо с европейската левица и да се завърне на страната на промяната, с Будапеща вместо с Орбан. Сподели:", "date": "2019.11.06", "title": "Станишев в програмна реч разби Корнелия: БСП е удобната опозиция на ГЕРБ!"}
{"url": "https://pik.bg/%D0%BE%D1%81%D1%8A%D0%B4%D0%B8%D1%85%D0%B0-%D0%B4%D0%B2%D0%B5-%D0%B8%D0%B7%D0%BC%D0%B0%D0%BC%D0%BD%D0%B8%D1%87%D0%BA%D0%B8-%D0%B8%D0%B7%D0%BC%D1%8A%D0%BA%D0%BD%D0%B0%D0%BB%D0%B8-%D0%B1%D0%BB%D0%B8%D0%B7%D0%BE-30-000-%D0%BB%D0%B5%D0%B2%D0%B0-%D0%BE%D1%82-%D0%BD%D0%B0%D0%B8%D0%B2%D0%BD%D0%B8-%D0%BC%D1%8A%D0%B6%D0%B5-news882415.html", "text": "По обвинителен акт на Районна прокуратура-Кърджали са осъдени Ш.А., на 43 г., и Х.А., на 27 г. за това, че през периода от месец март 2017 г. до месец април 2018 г., в гр. Момчилград, обл. Кърджали и в гр. Кърджали, в съучастие като извършители, при предварителен сговор и при условията на продължавано престъпление, с цел да набавят за себе си имотна облага, възбудили и поддържали заблуждение у двама мъже за това, че на тях и на техни близки са им необходими парични средства за лечение, за лекарства, за операции, за заплащане на кръв за операции и че ще им бъдат върнати получените от тях пари назаем – като на единия пострадал са причинили имотна вреда в размер на 26 500 лева, а на другия - в размер на 3 300 лева. Общата причинена вреда е в размер на 29 800 лева. Според събраните по делото доказателства, двете подсъдими се запознавали със самотни мъже, които търсели връзка с жена, като успявали под най-различни предлози да ги склонят да им дават пари. През повечето време те общували с пострадалите в социалните мрежи и им изпращали снимки, на които уж били в болница, чакали за операция или се лекували вкъщи, като се нуждаели от пари за санаториум и др. По този начин са осъществили престъпление по чл. 210, ал. 1, т. 2, вр. чл. 209, ал. 1, вр. чл. 20, ал. 2, вр. ал. 1, вр. чл. 26, ал. 1 от Наказателния кодекс. Щетите не са възстановени. С определение на съда на Х.А. е наложено наказание от две години и шест месеца лишаване от свобода условно с изпитателен срок от пет години и на Ш.А. е наложено наказание от три години лишаване от свобода условно с изпитателен срок от пет години. Присъдата е окончателна и не подлежи на протест и обжалване. Сподели:", "date": "2019.11.06", "title": "Осъдиха две измамнички, измъкнали близо 30 000 лева от наивни мъже"}
{"url": "https://pik.bg/%D0%B8%D0%B7%D0%B2%D0%B5%D1%80%D0%B3-%D0%B1%D0%B0%D1%89%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B8-%D1%80%D0%BE%D0%B4%D0%BD%D0%B0%D1%82%D0%B0-%D1%81%D0%B8-%D0%B4%D1%8A%D1%89%D0%B5%D1%80%D1%8F-%D0%BC%D0%BE%D0%BC%D0%B8%D1%87%D0%B5%D1%82%D0%BE-%D0%BD%D0%B0%D0%BF%D1%80%D0%B0%D0%B2%D0%B8-%D0%BE%D0%BF%D0%B8%D1%82-%D0%B7%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE-news882488.html", "text": "40-годишният Стоян И. е с мярка за неотклонение „Задържане под стража“, след като състав на Варненския районен съд уважи искането на прокуратурата. Това съобщиха от пресцентъра на Районен съд – Варна. Мъжът е привлечен към наказателна отговорност за изнасилване на родната си дъщеря, която принудил към това със сила и заплашване. След деянието жертвата на родния си баща е направила опит за самоубийство. Престъплението е извършено в условията на опасен рецидив, тъй като 40-годишният мъж е осъждан вече за изнасилване. На 1 ноември тази година в автомобила си Стоян заплашил дъщеря си, а след това я насилил сексуално. 18-годишното момиче, което е ученичка, живее при майка си, тъй като родителите са разведени от години. Гостувало е на баща си в деня на престъплението. Стоян завел момичето до магазина, след това със сила го завлякъл в мазата на къщата си. За да няма свидетели на сексуалното насилие, той качил дъщеря си в автомобила, извел я извън града и там я изнасилил. Определението, с което Варненският районен съд е взел най-тежката мярка за процесуална принуда на Стоян И. – задържане под стража, подлежи на обжалване пред Окръжния съд. Сподели:", "date": "2019.11.06", "title": "ИЗВЕРГ! Баща изнасили родната си дъщеря, момичето направи опит за самоубийство"}
{"url": "https://pik.bg/%D1%81%D0%B8%D1%80%D0%B8%D0%B9%D1%81%D0%BA%D0%B8%D1%82%D0%B5-%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%87%D0%BD%D0%B8-%D1%81%D0%B8%D0%BB%D0%B8-%D0%B2%D1%8A%D0%B7%D0%BE%D0%B1%D0%BD%D0%BE%D0%B2%D0%B8%D1%85%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE%D1%82%D0%BE-%D1%81%D0%B8-%D1%81-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0%D1%82%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F-news882539.html", "text": "РИА Новости, цитирана от \"Фокус\".. „Сирийските демократични сили“ (СДС) обявиха, че са възобновили сътрудничеството си с войските на международната коалиция за борба с терористичната групировка „Ислямска държава“, предава “В резултат на срещи с лидерите на коалицията, СДС възобновиха съвместната работа с нея в борбата с „Ислямска държава“ и подсигуряването на инфраструктурата на Североизточна Сирия, в съответствие с (...) последните събития в региона“, твърди в свое съобщение в социалната мрежа „Туитър“ главнокомандващият кюрдските сили Мазлум Абди. По-рано САЩ и коалицията под тяхното ръководство обявиха изтеглянето на част от войските си от Сирия на фона на турската операция „Извор на мира“, която започна на 9 октомври с нападения срещу кюрдски цели. Освен това стана ясно, че президентът на САЩ Доналд Тръмп е одобрил военна мисия за защитата на сирийските нефтени находища. Според информацията, решението на американския президент предполага присъствието в Сирия на стотици американски военнослужещи, въпреки факта, че по-рано Тръмп обяви изтеглянето на силите на Вашингтон от региона. Според новия план американските военни ще защитават значителна част от територията, контролирана от сирийските кюрди. Отбелязва се, че точният размер на територията остава да се определи. Сподели:", "date": "2019.11.06", "title": "\"Сирийските демократични сили\" възобновиха сътрудничеството си с международната коалиция"}
{"url": "https://pik.bg/%D0%BC%D0%BB%D0%B0%D0%B4-%D0%B2%D0%BE%D0%B5%D0%BD%D0%B5%D0%BD-%D0%BF%D0%BE%D1%87%D0%B8%D0%BD%D0%B0-%D0%B2-%D0%B1%D0%B0%D1%80%D0%BE%D0%BA%D0%B0%D0%BC%D0%B5%D1%80%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news882492.html", "text": "Млад военнослужещ е починал в барокамерата във Военноморска болница Варна тази сутрин. За случая потвърди началникът на здравното заведение полк. проф. д-р Ивайло Въжаров, който отказа подробности, но уточни, че случаят ще бъде разследван от военна полиция и е предаден на военна прокуратура. Не е ясно дали се касае за инцидент с барокамерата или смъртта е следствие на други обстоятелства. Военни от поделение извън Варна са били на няколкодневни прегледи и изследвания във варненската военноморска болница. Сподели:", "date": "2019.11.06", "title": "Млад военен почина в барокамера във Варна"}
{"url": "https://pik.bg/%D0%BC%D0%BE%D1%81%D0%BA%D0%B2%D0%B0-%D0%B0%D0%BB%D0%B0%D1%80%D0%BC%D0%B8%D1%80%D0%B0-%D1%80%D0%B0%D0%B7%D1%88%D0%B8%D1%80%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%B0%D1%82%D0%BE-%D0%B2%D0%BE%D0%B4%D0%B8-%D0%B4%D0%BE-%D0%BA%D0%BE%D0%BD%D1%84%D1%80%D0%BE%D0%BD%D1%82%D0%B0%D1%86%D0%B8%D1%8F-news882380.html", "text": "\"Позицията на Русия относно разширяването на НАТО е добре известна. Този процес сам по себе си е разрушителен, подкопава доверието и стабилността на европейския континент, води до засилена конфронтация. Присъединяването на всички нови членове към Алианса, включително Северна Македония (може да се присъедини към НАТО в близките месеца), разглеждаме от този ъгъл\"', обясни Пилипсон. Дипломатът подчерта, че не се касае за военната заплаха, която македонците биха могли да представляват за Русия, а за комбинация от рискове за европейската сигурност, \"които трябва да бъдат преодолени чрез напълно различни методи, вместо да се включва тази страна в антируската политика и военното планиране на НАТО\". Гърция и Македония подписаха споразумение през юни 2018 г., което решава дългогодишния спор за името на бившата югославска република и отвори пътя на Скопие за НАТО и ЕС, но договорът е критикуван и в двете страни. В момента процесът на ратифициране на протокола за влизането на Северна Македония в НАТО продължава. Очаква се той да приключи до срещата на върха на Алианса, която ще се проведе в Лондон през декември. Влизането на Северна Македония досега е одобрено от 21 от 29 настоящи членки на НАТО. Процесът на разширяване на НАТО, включително възможното влизане на Северна Македония в Алианса, подкопава доверието и стабилността на европейския континент и води до засилена конфронтация. Това заяви в интервю за РИА Новости директорът на Четвъртия европейски департамент на руското външно министерство Юрий Пилипсон. Сподели:", "date": "2019.11.06", "title": "Москва алармира: Разширяването на НАТО води до конфронтация"}
{"url": "https://pik.bg/%D1%81%D0%BC%D1%83%D1%82-%D0%B2-%D0%B3%D0%B5%D1%80%D0%B1-%D1%81%D0%BB%D0%B5%D0%B4-%D0%BD%D0%B0%D0%B7%D0%BD%D0%B0%D1%87%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B8%D0%B7%D0%BA%D0%BB%D1%8E%D1%87%D0%B5%D0%BD%D0%B0%D1%82%D0%B0-%D0%BE%D1%82-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%B4%D0%B0%D0%BD%D0%B8-%D0%BA%D0%B0%D0%BD%D0%B0%D0%B7%D0%B8%D1%80%D0%B5%D0%B2%D0%B0-%D0%B3-%D0%BD-%D0%BF%D1%80%D0%B5%D0%BC%D0%B8%D0%B5%D1%80-%D0%B4%D0%B0%D0%B2%D0%B0%D1%82-news882480.html", "text": "Дани Каназирева бе изключена от ГЕРБ през 2010 г. по настояване на Бойко Борисов заради доказани съмнения, че се заиграва с Георги Гергов, лидер на БСП в Пловдив и мастит бизнесмен. След това създаде тъй наречения \"Съюз за Пловдив\", който гравитираше ту към партията на Миглена Кунева, ту към \"Нова република\", ту към Радан Кънев, ту към местни предприемачи, ту към кого ли още не. В сигнал до ПИК активисти на ГЕРБ под тепетата питат: Бившата шефка на Общинския съ­вет в Пловдив е успяла да смени дори името и фамилията си. Доп­реди седем години тя се е казвала Здравка Стефанова Клинчева. Първата промяна е, когато се омъжва за съпруга си – пловдивския бизнесмен Тодор Каназирев, и приема неговата фамилия. След това, незнайно по какви причини, сменя името си от Здравка на Дани. Така е записана и в новата си лична карта, издадена на 1 юли 2005 г., разкриха от в. „Галерия“. Интересна е и самата кариера на Дани Каназирева. В миналото тя се подвизава като сервитьорка в култовото пловдивско заведение „Комина“. От  този период датира и страстната й връзка с Петър Главчев –  бащата на , който бе обвинен за сводничество и склоняване към проституция наравно със сина си. По това време Каназирева е още студентка по право в пловдивския университет „Пайсии Хилендарски” и припечелва допълнително в „Комина”. Повечето й познати от миналото обаче предпочитали да й казват „Здравче“ и трудно свиквали с новата самоличност на русата амбиция. Бившата съпредседателка на ГЕРБ в Пловдив е претърпяла промяна дори и във външния си вид. В миналото тя се подвизавала като брюнетка. Започнала да си едва през последните няколко години. „Малко след като се запозна с Петьр Главчев, Здравка (Дани) изведнъж се промени. Започна да страни от нас“, спомня си нейна състудентка. Периодът, в който Каназире ва върти бурен роман с бащата на Ванко 1, съвпада и със заминаването й за Англия, където специализира британско право и право на ЕС в университета в Кеймбридж. Дани Каназирева си навлече гнева на Бойко Борисов след няколко интервюта и опит за лобиране за определени икономически интереси в Пловдив. Официално мотивът на ГЕРБ бе „несъобразяване с мнението и препоръките на ръководството на партията”. Според запознати премиерът бил бесен и заради общото минало на Каназирева и Петър Главчев. Смут настъпи в редиците на ГЕРБ след изненадващото решение на Министерския съвет за областен управител на Пловдив да бъде назначена Дани Каназирева. Тя зае трето място на вота за кметове след победителя Здравко Димитров и кандидата на ВМРО - НФСБ Славчо Атанасов. Самата не обича да говори за промяната на името си, пред приятелки само споменала, че то й изглеждало много селско. Последните клюки в Пловдив обвързват Дани Каназирева с бизнесмена Георги Гергов. Твърди се дори, че между двамата има не само политически и бизнес интереси. Малко след като бе отстранен. Сподели:", "date": "2019.11.06", "title": "СМУТ В ГЕРБ след назначението на изключената от партията Дани Каназирева: Г-н премиер, давате Пловдивско на сервитьорката Кака Здравка? Да не стане като с Мая Манолова..."}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BA%D1%80%D0%B0%D0%B4%D0%B5%D1%86-%D1%81-10-%D0%B3%D0%BE%D0%B4%D0%B8%D1%88%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%BF%D1%80%D0%B8-%D1%81%D0%BF%D0%B5%D1%86%D0%BE%D0%BF%D0%B5%D1%80%D0%B0%D1%86%D0%B8%D1%8F-news882491.html", "text": "Мъжът е криминално проявен и с влязла в сила присъда „лишаване от свобода“ 47-годишен мъж от Бяла, е установен и задържан в столицата при специализирана полицейска операция на служители от сектор „Издирване“, ГДНП, съобщиха от МВР. от 10 години за извършени кражби и длъжностно присвояване в условията на опасен рецидив . Тя му е постановена от Районния съд в Мездра. 47-годишният мъж е обявен з а общодържавно издирване през 2011 г., спрямо него има издадена европейска заповед за арест и е обявен за издирване с червена бюлетина от Интерпол. За случая е уведомена Районната прокуратура в Бяла. Предстои предаването на мъжа на органите на Министерството на правосъдието и привеждането му в затвора в Белене. Сподели:", "date": "2019.11.06", "title": "Задържаха крадец с 10-годишна присъда при спецоперация"}
{"url": "https://pik.bg/%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D1%82%D0%B5%D0%BD%D0%B4%D0%B5%D0%BD%D1%86%D0%B8%D1%8F%D1%82%D0%B0-%D0%BD%D0%B0%D0%B7%D0%BD%D0%B0%D1%87%D0%B0%D0%B2%D0%B0%D0%BD%D0%B5-%D0%BD%D0%B0%D0%BF%D1%83%D1%81%D0%BA%D0%B0%D0%BD%D0%B5-%D0%B2-%D0%BC%D0%B2%D1%80-%D0%B5-%D0%BE%D0%B1%D1%8A%D1%80%D0%BD%D0%B0%D1%82%D0%B0-news882495.html", "text": "Тенденцията в системата на МВР назначаване – напускане е обърната - постигнали сме стабилност за изпълнителските нива. Това каза министърът на вътрешните работи Младен Маринов в отговор на въпрос от депутата от ГЕРБ Валентин Радев във връзка с назначаването на 1000 полацаи по места. „Продължаваме с този процес. В момента има служители, които се обучават. Преди месец дадоха клетва служители на Гранична полиция, на Националната полиция. В момента текат конкурси за оперативни работници“, обясни Маринов. „Предстои обявяване на конкурс в СДВР на 60 бройки. Дирекция „Жандармерия“ е окомплектована на 90 % и това позволи да сме по-мобилни, включително и по обезпечаване на изборния процес. Знаете, че дирекция „Жандармерия“ е мобилна. Разбира се, през този период има и напускащи. Тенденцията назначаване – напускане е обърната“, каза още Маринов. Той уточни, че щатната численост е малко над тази, която е осигурена за бюджета за 2019 г. Вътрешният министър Младен Маринов е доволен от бюджета на МВР за 2020 г., който е с около 150 млн. повече спрямо миналата година. По думите му през следващата година ще може и да се вдигне заплащането на нощния труд на полицаите. С колко ще бъде това повишаване обаче щяло да стане ясно до месец. „От 2020 г. се надявам да увеличим заплащанията на нощния труд на служителите на МВР с адекватна сума, която да удовлетвори очакването на служителите“, посочи министърът. „Когато говорим за бюджет, винаги може още. Но аз съм благодарен и на Горанов, и на финансовото министерство. Специално по отношение на персонала, това което е предвидено, ще задоволи нуждите на министерството да поддържа тази щатна численост и тази готовност да опазваме обществения ред“, коментира по-късно Маринов пред журналисти. Той отчете и че са заделени средства за подпомагане на дейността по подмяната на личните документи през следващата година. Маринов добави, че през тази година има преизпълнение в бюджета за МВР, тъй като се е увеличила събираемостта на глобите за нарушения по пътищата. „Разбира се, това не е радостно, но е един от начините да намалим войната по пътищата. Надяваме се тази дейност да се увеличава до известна степен, но после да започне да работи и превенцията“, коментира той. Накрая вътрешният министър призна, че има още какво да се направи по отношение на материално-техническата база и за по-добрите условия на труд, но посочи, че се прави възможното. Сподели:", "date": "2019.11.06", "title": "Младен Маринов: Тенденцията назначаване-напускане в МВР е обърната"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%B1%D0%BB%D0%B0%D0%B3%D0%BE%D0%BF%D1%80%D0%B8%D1%8F%D1%82%D0%BD%D0%B8%D1%82%D0%B5-%D0%B4%D0%BD%D0%B8-%D0%BF%D1%80%D0%B5%D0%B7-%D0%BD%D0%BE%D0%B5%D0%BC%D0%B2%D1%80%D0%B8-news882268.html", "text": "Важно е винаги да сте наясно не само с благоприятните, но и с най-опасните дни от всеки месец. Това ще ви помогне да избегнете ненужни проблеми в делата и любовта, както и да постигнете хармония с другите. Днес ще ви разкрием кои точно са най-благоприятните дни от месец ноември така ще ви помогнем да се настроите на правилната вълна и да подобрите настроението си, пише една.бг. Ноември обещава да бъде сложен месец, но доста продуктивен. В благоприятните дни с мотивацията всичко трябва да бъде наред, докато в другите дни се опитайте да използвате ежедневни упражнения за повишаване на настроението и самочувствието. 5 ноември – ден за работа и пазаруване. Луната във Водолей ще бъде отговорна за предаването на положителна енергия. Тази комбинация влияе положително върху интелектуалното представяне на хората, върху тяхната активност. В този ден е добре да влагате във всяка работа, особено ако е свързана с числа, дълбок размисъл. Квадратурата на Луната и Меркурий ще направи деня идеален за пазаруване. 10 ноември е денят, в който няма нищо невъзможно - Луната в Овен в последния етап на растеж е много благоприятна комбинация. На този ден можете да започнете нов бизнес и да завършите стар. На 10-и няма нищо невъзможно, защото стихията на Огъня ще ни кара да продължаваме напред и да не чувстваме прегради. Самоувереността на хората ще се засили, съмненията и страховете ще останат на втори план. Астролозите съветват в този ден да не безделничите. Необходимо е да се насочат всичките сили към решаване на проблеми. 16 ноември е ден за почивка и смяна на обстановката - Тази събота ще бъде идеална за почивка, домакински дела и общуване със семейството. Луната в Рак ще ви помогне да се наслаждавате на живота. В този ден ще можете да се отпуснете така, както ви се иска, да изчистите ума си от негативни емоции. Можете да отидете да пазарувате, за да обновите гардероба си, да посетите салон за красота и да смените малко външния си вид. Заниманията на открито също ще ви се отразят прекрасно. 24, 25 ноември – дни на творчество и активност. Астролозите отбелязват, че за много от нас ще се появят нови възможности. Ще бъде по-лесно да започнете нов бизнес, да заобиколите неприятностите и да се адаптирате към новите условия. Най-голям късмет ще имат представителите на творческите професии, както и тези, които често са принудени да вземат важни решения в стресови ситуации. Сподели:", "date": "2019.11.06", "title": "Ето кои са най-благоприятните дни през ноември"}
{"url": "https://pik.bg/%D0%BC%D0%BE%D1%82%D0%BE%D1%80%D0%B8%D1%81%D1%82-%D1%81%D0%B5-%D0%B7%D0%B0%D0%B1%D0%B8-%D0%B2-%D0%BB%D0%B5%D1%82%D1%8F%D1%89%D0%B0-%D0%BF%D0%BE-%D1%81%D0%B8%D0%B3%D0%BD%D0%B0%D0%BB-%D0%BF%D0%BE%D0%B6%D0%B0%D1%80%D0%BD%D0%B0-%D1%81-%D0%B2%D0%BA%D0%BB%D1%8E%D1%87%D0%B5%D0%BD%D0%B8-%D1%81%D0%B2%D0%B5%D1%82%D0%BB%D0%B8%D0%BD%D0%BD%D0%B8-%D1%81%D0%B8%D0%B3%D0%BD%D0%B0%D0%BB%D0%B8-%D1%81%D0%BD%D0%B8%D0%BC%D0%BA%D0%B0-news882504.html", "text": "На 06 ноември около 13.49 часа на кръстовище в близост до „Вива клиник” в Слънчев бряг по неустановени до момента причини възниква пътнотранспортно произшествие между противопожарен автомобил на РСПБЗН - Несебър, отзовал се на сигнал за пожар в с. Оризаре и придвижващ се с включена звукова и светлинна сигнализация и мотоциклет „Ямаха”, с бургаска регистрация, управляван от 27-годишен мъж от Поморие. Това съобщиха от ОДМР-Бургас. В резултат на пътния инцидент пострадал мотоциклетиста, който в тежко състояние е откаран в УМБАЛ – Бургас и приет за лечение. В момента се уточнява здравословното му състояние и получените от ПТП наранявания. Извършва се оглед на местопроизшествието. Работата по случая продължава. Сподели:", "date": "2019.11.06", "title": "Моторист се заби в летяща по сигнал пожарна с включени светлинни сигнали (СНИМКА)"}
{"url": "https://pik.bg/%D0%BF%D0%BE%D0%BA%D0%B0%D0%B7%D0%BD%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D1%88%D0%BE%D0%BA%D0%B8%D1%80%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B8%D1%82%D0%B5-%D1%81%D1%80%D0%B5%D0%B4%D0%B8-%D0%B2-%D1%81%D1%8A%D1%80%D0%B1%D0%B8%D1%8F-news882494.html", "text": "„Няма професия фенски лидер. Това е само временно занимание, което им отваря вратата за другата страна. Най-често те се занимават с наркотрафик. Това са хора, които се предават едни други и затова се стига до размирици и убийства“, посочи още Радованович. Охранителна камера засне показно убийство в Сърбия, което разтърси страната. Става въпрос за Любомир Макрович – Киче, един от лидерите на ултрас фракцията на Партизан – „Алкатраз“. На черно-бял клип , който изтече в общественото пространство, се вижда как Маркович стои на тротоара до автомобил, пред „балон“ за мини футбол с група млади мъже, пише белградският ежедневник „Политика“ в материал, представен без редакторска намеса. Мъж с качулка се приближава към него отзад. Като че ли Маркович забелязва пистолета на нападателя или го разпознава. След това той се втурва към другата страна на улицата през платното. Убиецът обаче тича зад него и произвежда няколко изстрела, а Маркович пада на земята. Нападателят се приближава и стреля по него последния, смъртоносен изстрел. Мотивът за това убийство все още не е известен, но се спекулира, че става въпрос за контрол върху продажбата на наркотици в сръбската столица. Бил е част от старото поколение в ултрас групировката „Алкатраз“, начело на която тогава е бил и Милош Радисавлевич – Кими. Криминологът Добривой Радованович обясни пред „Политика“, че клановете на „навиячите“ са много мощни , като зад тях стоят лица от клубовете, както и някои хора от върха на държавата. Фенските организации всъщност са нарко кланове, уточни криминологът. По думите му най-големият проблем е, че тези т. нар. лидери на навиячите увличат голям брой млади хора и правят от тях дилъри на дрога. Добави, че всичко се прави зад паравана на т.нар. фенщина . По-късно тези млади хора страдат във войната между ултрас фракциите, които се борят за дяловете в пазара на дрога, както и за това кой ще разпределя наркотиците. Сподели:", "date": "2019.11.06", "title": "Показно убийство шокира футболните среди в Сърбия"}
{"url": "https://pik.bg/%D1%87%D0%B5%D1%82%D0%B5%D1%82%D0%B5-%D0%B2%D0%BD%D0%B8%D0%BC%D0%B0%D1%82%D0%B5%D0%BB%D0%BD%D0%BE-%D0%B5%D1%82%D0%BE-%D0%BA%D0%BE%D0%B9-%D0%B5-%D0%BD%D0%B0%D0%B9-%D0%B2%D0%B0%D0%B6%D0%BD%D0%B8%D1%8F%D1%82-%D1%81%D1%8A%D0%B2%D0%B5%D1%82-%D0%B7%D0%B0-%D0%B2%D1%81%D1%8F%D0%BA%D0%B0-%D0%B7%D0%BE%D0%B4%D0%B8%D1%8F-%D0%B7%D0%B0-2020-%D0%B3-news882223.html", "text": "Края на годината наближава все повече, а в края на всяка година съвсем нормално идва време не само за веселба, подаръци и срещи с любими хора, но и време за здрави равносметки и съставяне на списъци с неща, които искаме да осъществим през новата година. Времето, между края на старата година и началото на новата, е изпълнено именно с такива мисли и сериозни новогодишни обещания. Но ако оставим обещанията и пожеланията на страна, новата година е и време да послушаме всички онези ценни съвети, които съдбата и хората около нас ни повтарят и ни дават през цялата година. Всяка една зодия трябва да започне 2020-та с един единствен и най-важен съвет, който да следва през цялата година и да го превърне в свое мото, за да има успех и да се чувства добре. Овен - Трябва да се научиш да не живееш в миналото, а да се радваш на настоящето. Телец - Позволи си да обичаш без да се страхуваш! Близнаци - Забрави за мързела и работи усърдно, за да постигнеш целите си. Рак - Не бива да работиш толкова през новата година, планувай повече ваканции! Лъв - Недей да подлагаш на тестове всички хора в живота си, някои заслужават да бъдат до теб. Дева - Започни да вярваш повече в себе си и не бягай от отговорностите. Везни - Спри да се ядосваш на себе си, когато направиш грешка - човешко е! Скорпион - Събори стените, които си изградила около себе си и не крий повече чувствата си. Стрелец - Спри да се поставяш на второ място и се погрижи за себе си. Козирог - Научи се да бъдеш по-самостоятелен човек. Водолей - Излез от зоната си на комфорт и забрави за логиката. Риби - Слушай само себе си и вярвай в шестото си чувство. Сподели:", "date": "2019.11.06", "title": "ЧЕТЕТЕ ВНИМАТЕЛНО:  Ето кой е най-важният съвет за всяка зодия за 2020 г."}
{"url": "https://pik.bg/%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B8%D0%B4%D0%B8-%D1%85%D0%BE%D1%80%D0%B0%D1%82%D0%B0-%D1%81%D0%B0-%D0%BE%D1%82%D0%B2%D1%80%D0%B0%D1%82%D0%B5%D0%BD%D0%B8-%D0%BE%D1%82-%D0%BF%D0%BE%D0%BB%D0%B8%D1%82%D0%B8%D0%BA%D0%B0%D1%82%D0%B0-news882506.html", "text": "\"Не съм уверен, че гласоподавателите на ВМРО на първи тур, са гласували повече за Манолова на втори. Предвид инцидентът с екзит половете в Пловдив, не вярвам на изборни социологически проучвания\", каза още той. \"Ще искаме да постигнем повече за социалните плащания - повишаване на пенсиите и плащанията за хората, които са на ръба на оцеляването. Част от битката ни на първо четене при гласуването на бюджет 2020 г. е изравняване на минималната пенсия с прага на бедност. Обещали сме тези неща на нашите избиратели. Част от ангажиментите ни са изпълнени\", разкри Сиди. \"Икономическата среда в държавата е добра, ще предложим на ГЕРБ стъпаловидно повишаване на социални плащания\", коментира депутатът от ВМРО. \"Освен, че мислим за възрастните хора, трябва да помислим и за майките. Демографията е в колапс - ще предложим безплатни детски градини и повече майчински. Ще настояваме за това между първо и второ четене. Смятам, че имаме добри отношения с ГЕРБ, имаме обща програма, която следваме\", заяви той. \"Ще се борим и за концепцията за интеграцията на циганите. Имаше временно забавяне по обсъждането ѝ, за да не не обвинят, че го правим по време на избори\", завърши Александър Сиди. ВМРО спечели убедително тези избори. Имаме ръст на гласовете в сравнение с 2015 година. Имахме други очаквания по места, но например в София имахме добър резултат. Хората са отвратени от политиката, това показа ниската избирателна активност. Това заяви депутатът от ВМРО Александър Сиди пред Нова телевизия. Сподели:", "date": "2019.11.06", "title": "Александър Сиди: Хората са отвратени от политиката"}
{"url": "https://pik.bg/%D0%B5%D0%BB%D0%B8%D0%B7%D0%B0%D0%B1%D0%B5%D1%82-ii-%D0%BF%D0%BE%D0%B4%D0%BF%D0%B8%D1%81%D0%B0-%D1%81%D1%8A%D0%B3%D0%BB%D0%B0%D1%81%D0%B8%D0%B5-%D0%B7%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%B8-%D0%B8%D0%B7%D0%B1%D0%BE%D1%80%D0%B8-news882503.html", "text": "Британската кралица Елизабет II подписа съгласие за предсрочни парламентарни избори, съобщава БГНЕС. Депутатите решиха да разпуснат парламента, като официално го обявиха в полунощ. И правителството, и опозицията настояха за нови избори, за да избегнат безизходицата по предстоящия процес на развод с Европейския съюз. Сподели:", "date": "2019.11.06", "title": "Елизабет II подписа съгласие за предсрочни избори"}
{"url": "https://pik.bg/%D1%87%D0%B5%D1%80%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D1%88%D0%B5%D1%84%D1%8A%D1%82-%D0%BD%D0%B0-%D0%BE%D1%80%D1%82%D0%BE%D0%BF%D0%B5%D0%B4%D0%B8%D1%8F%D1%82%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news882419.html", "text": "Началникът на отделението по ортопедия в благоевградската болница д-р Стоян Папочиев загуби битката с рака и издъхна на 55 години. Той пристигна в МБАЛ в областния център на Пиринско от санданската болница преди 5 години, а преди три оглави отделението заради доказани изключителен професионализъм  и отговорност, съобщава \"Струма.бг\". Заради дарбата си да работи в екип, искреността си в отношенията с хората, голямото си сърце и готовността да помогне на всеки д-р Папочиев е уважаван еднакво силно и от колегите си, и от пациенти. Той е семеен, има двама сина, а съпругата му също е лекар. Сподели:", "date": "2019.11.06", "title": "ЧЕРНА ВЕСТ: Почина шефът на ортопедията в Благоевград"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B1%D0%B5%D1%82%D0%B8%D0%BD%D0%B0-%D0%B6%D0%BE%D1%82%D0%B5%D0%B2%D0%B0-%D0%BE%D1%82-%D1%81%D0%B5%D0%BC-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B8%D0%BD%D1%82%D0%B5%D1%80%D0%B2%D1%8E-%D0%BF%D1%80%D0%B5%D0%B4-%D0%BC%D0%B5%D0%B4%D0%B8%D1%8F%D1%82%D0%B0-%D0%BD%D0%B8-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%8F-%D0%B5%D0%B7%D0%B8%D0%BA-%D0%B2-news882451.html", "text": "Съветът за електронни медии (СЕМ) следи стартиралата в понеделник телевизия на Слави Трифонов \"7/8 ТВ\". Това заяви в ексклузивно интервю за агенция ПИК членът на СЕМ Бетина Жотева. Пред медията ни тя обясни, че при използване на нецензурни реплики в ефир се нарушават критериите за защита на децата и глобата е 15 000 лева. При повторност на нарушението глобата скача двойно. Бетина Жотева коментира и стартиралата процедура за избор на нов генерален директор на БНР. Представителят на СЕМ разкри, че ако съдът уважи жалбата на отстранения директор Светослав Костов, преди да приключи процедурата и го върне на работа, тогава самата процедура трябва да бъде прекратена. - Разбира се, че следим телевизията и това, което се говори в ефир. - Процедурата не е толкова проста, колкото изглежда на пръв поглед. Имаме хора, които осъществяват мониторинг. Когато те установят нарушение на закона, пишат доклад. Този доклад се докладва на заседание на СЕМ. На това заседание ние изразяваме съгласие или несъгласие с този доклад и след това юристите вече започват да подготвят документ по реда на надзора, ако ние се съгласим, че има нарушение на закона. Процедурата е малко по-дълга. - Не. От вчера до днес няма как да имаме такъв доклад. Ако има нещо, то ще е на следващото заседание другата сряда. - Когато говорим за критериите за защита на децата, при първо нарушение глобата е 15 000 лева, а при повторност тя вече е 30 000 лева. Така е написан законът - трябва технологично време. Иначе ние знаем за какво става въпрос, но не можем да кажем на наблюдателите, които са експерти и са абсолютно независими от нас: \"Пишете, че тук има нарушение\". Не, те ни докладват и описват нарушението, пишат кога и как е станало, дават примери с цитати. След като ни го докладват, ние казваме \"Да\" или \"Не\". Или се съгласяваме, че има нарушение, или не се съгласяваме. Така е измислен регулаторът. След като е подготвен актът, ние гласуваме съответната глоба. Този акт обаче винаги се обжалва в съда и става една дълга и продължителна процедура - Това е абсолютно нарушаване на критериите за защита на децата и няма две мнения по този въпрос. - В момента БНР има временно изпълняващ длъжността генерален директор на радиото. Той ще заема тази длъжност три месеца, до провеждането на нов конкурс. В рамките на тези три месеца СЕМ обяви началото на този конкурс. Не знам дали и кога има насрочено дело по жалбата на отстранения генерален директор. Съдът може да реши да го върне на работа и това решение вече не се коментира. - Ако съдът го върне на длъжност, докато трае процедурата, би трябвало тя да приключи. Ако обаче не е насрочено дело, процедурата ще си върви. Има много условности. Това вече е извън нашите правомощия. Тези случаи се решават от Върховния административен съд. - По принцип може. Има право. Той не е осъждан и ако бъде избран, това ще му е втори мандат, така че по закон нищо не го спира да участва в процедурата. Сподели:", "date": "2019.11.06", "title": "САМО В ПИК: Бетина Жотева от СЕМ с ексклузивно интервю пред медията ни за скандалния език в телевизията на Слави и сагата с БНР - тлъсти глоби грозят Дългия"}
{"url": "https://pik.bg/%D1%81%D0%B8%D0%BB%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%B8%D1%80%D0%B0%D0%BD-news882423.html", "text": "Епицентърът с дълбочина 10 км е на разстояние 56 км от Бендер Хамир и на 225 км северно от Дубай, ОАЕ. До момента няма информация за жертви и разрушения. Земетресение с магнитуд 5,3 разлюля Южен Иран, информира Европейският сеизмологичен институт. Сподели:", "date": "2019.11.06", "title": "Силно земетресение разтърси Иран"}
{"url": "https://pik.bg/%D0%B2%D0%B5%D1%81%D0%B5%D0%BB%D0%B0-%D0%BB%D0%B5%D1%87%D0%B5%D0%B2%D0%B0-%D0%BD%D1%8F%D0%BC%D0%B0-%D0%B4%D0%B0-%D0%B2%D0%BB%D0%B5%D0%B7%D0%B5-%D0%B2-%D0%BE%D0%B1%D1%89%D0%B8%D0%BD%D1%81%D0%BA%D0%B8%D1%8F-%D1%81%D1%8A%D0%B2%D0%B5%D1%82-%D0%BD%D0%B0-%D0%B2%D0%B5%D0%BB%D0%B8%D0%BA%D0%BE-%D1%82%D1%8A%D1%80%D0%BD%D0%BE%D0%B2%D0%BE-news882418.html", "text": "Депутатът Весела Лечева от БСП е подала заявление в Общинската избирателна комисия във Велико Търново, с което се отказва от спечеленото място в общинския съвет. Две партии обжалват в Административния съд резултатите от изборите за общински съветници във Велико Търново и Горна Оряховица, предава БНР. БСП иска касиране на изборите за общински в Горна Оряховица и настоява пред Административният съд за броене на бюлетините. От 33 места в местния парламент, социалистите спечелиха 9 мандата в Горна Оряховица. Партия „Българска демократична общност“ обжалва в съда избора на общински съветници във Велико Търново и настоява за броене на бюлетините в 9 градски и 2 селски секции, заради съмнения за незаконен състав на секционна избирателна комисия и незачетени преференции. От 37 мандата в общинския съвет БДО има три. НФСБ обжалва в съда изборът на общински съветници в Павликени. Сподели:", "date": "2019.11.06", "title": "Весела Лечева няма да влезе в общинския съвет на Велико Търново"}
{"url": "https://pik.bg/%D0%B4%D1%83%D0%BF%D0%BD%D0%B8%D1%87%D0%B0%D0%BD%D0%BA%D0%B0-%D1%80%D0%BE%D0%B4%D0%B8-%D0%BC%D0%BE%D0%BC%D1%87%D0%B5-%D0%B8-%D0%BC%D0%BE%D0%BC%D0%B8%D1%87%D0%B5-%D0%B1%D0%B5%D0%B7-%D0%B4%D0%B0-%D0%B7%D0%BD%D0%B0%D0%B5-%D1%87%D0%B5-%D0%B5-%D0%B1%D1%80%D0%B5%D0%BC%D0%B5%D0%BD%D0%BD%D0%B0-news882510.html", "text": "Дупничанка роди близнаци, без да знае, че носи в утробата си две бебета. 23-г. Цветанка С. от Дупница, която е майка на още две деца – момче и момиче, не е ходила на лекарска консултация по време на бременността. Преди няколко дни тя получила родилни болки и била приета в родилното отделение на общинската болница в Дупница, предава струма.бг. Ето какво заяви д-р Кр. Кръстев, завеждащ родилно отделение: “Пациентката пристигна с родилни болки. Нямаше време за губене. При прегледа на ехографа установих, че пациентката ще става майка на близнаци. Веднага я вкарахме в родилна зала. За 40 минути се родиха две здрави бебета. Първо на бял свят се появи момиченцето, след 40 мин. и момченцето. Бебетата се родиха по естествен път. Не се наложи да се прави секцио. От години не са се раждали близнаци по естествен път, винаги се налага да се действа оперативно. Новородените са добре и ги изписахме преди два дни”. Момченцето се е родило 3,00 кг, а момиченцето 2,300 кг. Акушерката с 40-г. стаж Роза Бачева е била част от екипа при раждането на двойката близнаци. Ето какво заяви тя: „В моята 40-годишна практика за втори път израждам близнаци по естествен път. Винаги се налага да се извърши секцио. Преди близо 26 г. изродихме двете дъщери близначки на Архиерейския наместник на Дупнишка духовна околия отец Георги Паликарски. Те вече са големи, имат си и деца”. От началото на годината в общинската болница са се родили 150 бебета. Майката на близнаците засега отказва да коментира. Разбра се, че таткото има брат и сестра близнаци. Сподели:", "date": "2019.11.06", "title": "Дупничанка роди момче и момиче, без да знае, че е бременна"}
{"url": "https://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D1%81%D0%B8%D0%B3%D0%BD%D0%B0%D0%BB%D0%BD%D0%B0-%D0%BB%D0%B0%D0%BC%D0%BF%D0%B0-%D0%B7%D0%B0-%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news882385.html", "text": "Миналата вечер отборът на Славия (Прага) направи 0:0 като гост на Барселона, в мач от груповата фаза на Шампионска лига. Славия игра изключително достойно на \"Камп Ноу\" и постигна много престижен резултат срещу звездния тим на Барса начело с Лионел Меси. Положения в двубоя не липсваха и пред двете врати. Впечатление направи, че визираният чешки тим започна срещата с 8 титуляри местни момчета. Като резерви в мача пък влязоха още трима чехи. Всичките въпросни футболисти са много солидни опции за националния селекционер на Чехия. Чехите пък са в една квалификационна група с България в пресявките към Евро 2020. Досега родните национали са с общо 3 точки от 7 двубоя в групата. Чехия пък е с 12 пункта от 6 срещи и е много близо до класиране за големия форум. Задава се мач пред закрити врати България - Чехия, въпросният е от последния кръг в евроквалификационната група. А по всичко личи между страната ни и Чехия е отворена огромна разлика във футболно отношение в редица аспекти. Сподели:", "date": "2019.11.06", "title": "Огромна сигнална лампа за футболна България"}
{"url": "https://pik.bg/%D0%BD%D0%B0%D0%B3%D0%BB%D0%B8-%D0%B0%D0%BF%D0%B0%D1%88%D0%B8-%D0%B2%D0%B8%D0%BB%D0%BD%D1%8F%D1%85%D0%B0-%D0%B2-%D0%BC%D0%B0%D0%B3%D0%B0%D0%B7%D0%B8%D0%BD-%D0%B7%D0%B0-%D1%82%D0%B5%D1%85%D0%BD%D0%B8%D0%BA%D0%B0-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-%D0%BE%D0%B1%D0%BE%D1%80%D0%BE%D1%82%D0%B0-news882378.html", "text": "Крадци с качулки вилняха и ограбиха магазин за техника в София. Бандитите задигнали около 5000 лева оборот. Магазинът се намира на Ботевградско шосе. Нито СОТ, нито камерите са спрели апашите. \"За тези хора все още не се знае абсолютно нищо. Полицията дойде, сне отпечатъци, предоставили сме и записите от видеокамерите\", заяви пред Нова телевизия собственикът на обрания магазин Стамен Атанасов. \"Това не е първият подобен случай. Разбиват се магазини по цялата редица по Ботеградско шосе. Всеки пищи\", каза още Атанасов. Сподели:", "date": "2019.11.06", "title": "Нагли апаши вилняха в магазин за техника в София, задигнаха оборота"}
{"url": "https://pik.bg/%D1%87%D0%BE%D0%B2%D0%B5%D0%BA%D1%8A%D1%82-%D0%BD%D0%B0-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BD%D0%B8%D0%BA%D0%BE%D0%BB%D0%B0-%D0%B2%D0%B0%D0%BF%D1%86%D0%B0%D1%80%D0%BE%D0%B2-%D1%81%D0%B5-%D0%BE%D0%BF%D0%B8%D1%82%D0%B2%D0%B0-%D0%B4%D0%B0-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%BD%D0%B0-%D1%81%D0%BB%D0%BE%D0%B2%D0%BE%D1%82%D0%BE-news882434.html", "text": "Шефът на инициативния комитет на Мая Манолова - Никола Вапцаров се е фиксирал да напада критичните медии. Най-вече това е заради интервю на поета Марин Георгиев, в което той говори за документалната си книга “Третият разстрел”, посветена на поета революционер и просъветски активист Никола Вапцаров. Марин Георгиев казва буквално следното: “По това време братът на Никола Йонков Вапцаров - Борис, овластен като член на БКП, активно участва в тези процеси и до края на живота си получава висши партийни постове, включително е бил и член на ЦК на БКП. Децата му завършват образованието си в чужбина - привилегия, достъпна само за елита, управляващ страната. Неговият син Никола има дълга дипломатическа кариера и семейството им се ползва от всички привилегии на властта. А днес внукът на члена на ЦК на БКП Никола Николов Вапцаров, кръстен неслучайно на името на поета, все още се носи на крилата на комунистическата пропаганда от времето на тоталитаризма. Според мен Никола Вапцаров-младши неслучайно оглавява щаба на Мая Манолова: това е тест към столичани доколко е “жив” Никола Вапцаров-старши, доколко образът му въпреки неговите “клеветници” и “убийци” като мен (някои и досега ме наричат убиец) може да бъде употребен от другарите отново. Изборите ще дадат отговор на въпроса ви, така че аз ще замълча, за да не наруша изборния закон.” Тези думи на Марин Георгиев разгневиха Никола Николов Вапцаров и започна да пуска сигнали срещу медии. Това е злоупотреба с право и не бива да се допуска. Също така е напълно неприемлив натиск срещу свободата на изразяване, защото, като налага тежки санкции на изданието, се прави опит да бъде забранено да се изказва Марин Георгиев. Защото, като имаш серия от глоби, щеш не щеш, се замисляш дали не трябва да си осигуриш по-комфортно съществуване, ако угодиш на издънките на комунистическата номенклатура. Може би сме наивници, но си мислехме, че 10 ноември дойде преди 30 години и вече е свободно гражданите да изразяват открито позициите си без страх от санкции. Сподели:", "date": "2019.11.06", "title": "Човекът на Манолова Никола Вапцаров се опитва да ограничава свободата на словото"}
{"url": "https://pik.bg/%D0%BA%D0%B8%D0%B0%D0%BD%D1%83-%D1%80%D0%B8%D0%B9%D0%B2%D1%81-%D1%81%D0%B5-%D0%BF%D0%BE%D1%8F%D0%B2%D0%B8-%D1%81-%D0%B3%D0%B0%D0%B4%D0%B6%D0%B5-%D0%B7%D0%B0-%D0%BF%D1%80%D1%8A%D0%B2-%D0%BF%D1%8A%D1%82-%D0%BE%D1%82-%D0%B4%D0%B5%D1%81%D0%B5%D1%82%D0%B8%D0%BB%D0%B5%D1%82%D0%B8%D1%8F-news882383.html", "text": "Звездата от „Матрицата” и „Джон Уик” се появи с гадже на публично място за пръв път от десетилетия, пишат Дейли Мейл и БГНЕС. Киану Рийвс държеше за ръка художничката Александра Грант, докато двамата се снимаха на червения килим на проява организирана от Музея на Лос Анджелис, спонсорирана от Гучи. В 35-годишната си кариера Киану Рийвс никога не е позирал с приятелка на червения килим. Той беше свързван през годините с различни жени, сред които Сандра Бълок и Аманда де Кадент. През 1999 с дългогодишната си приятелка Дженифър Сайми щяха да имат дъщеря и бяха избрали името Ейва, но бебето беше мъртвородено. Сайм загина в автомобилна катастрофа малко след това на 28-годишна възраст. 55-годишният Киану Рийвс и 46-годишната Александра Грант се познават отдавна. Художничката илюстрира две от книгите на актьора през 2006 и 2011 г. Рийвс и Грант имат и общ бизнес. Те основаха издателска къща през 2017 г. Сподели:", "date": "2019.11.06", "title": "Киану Рийвс се появи с гадже за пръв път от десетилетия"}
{"url": "https://pik.bg/apple-pay-%D0%B8%D0%B4%D0%B2%D0%B0-%D0%BF%D1%80%D0%B8-%D0%BA%D0%BB%D0%B8%D0%B5%D0%BD%D1%82%D0%B8%D1%82%D0%B5-%D0%BD%D0%B0-fibank-news882435.html", "text": "Fibank (Първа инвестиционна банка), в сътрудничество с Mastercard, предлага на своите клиенти възможността да ползват услугата Apple Pay. Благодарение на нея всеки клиент на банката, притежаващ дебитна или кредитна карта Mastercard, може да я добави към Apple Wallet и да извършва бързи, удобни и сигурни мобилни плащания. Сигурността и поверителността са в основата на Apple Pay. Когато използвате кредитна или дебитна карта с Apple Pay, действителните номера на карти не се съхраняват на устройството, нито на сървърите на Apple. Вместо това на картата се присвоява уникален номер, който е криптиран и се съхранява в защитения елемент на устройството ви. Всяка трансакция се оторизира с еднократен уникален динамичен код за сигурност. Apple Pay се настройва лесно, като клиентите продължават да ползват всички бонуси и предимства, предлагани от кредитните и дебитни карти. Apple Pay се поддържа от iPhone SE, iPhone 6 и по-нови версии, както и от Apple Watch. Пазаруването в приложения и сайтове, приемащи Apple Pay, е лесно с Touch ID или просто с двукратно натискане на страничния бутон и поглеждане към вашия iPhone X, за да удостоверите плащането с Face ID. С Apple Pay вече не е необходимо да попълвате дълги формуляри, нито многократно да въвеждате информация за плащане и доставка. Когато купувате стоки и услуги чрез приложения или в Safari, Apple Pay работи с iPhone 6 и по-нови версии, iPhone SE, iPad Pro, iPad (5-то поколение), iPad Air 2 и iPad mini 3 и по-нови. Можете също да използвате Apple Pay в Safari на всеки Mac, произведен през 2012 г. и по-късно, работещ с macOS Sierra и да потвърдите плащането с iPhone 6 или по-нова версия, с Apple Watch, или с Touch ID на новия MacBook Pro. Можете да дигитализирате вашата карта през Apple Wallet или през регистрирано мобилно устройство в приложението My Fibank. За повече информация за Apple Pay, посетете: Сподели:", "date": "2019.11.06", "title": "Apple Pay идва при клиентите на Fibank"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%BF%D0%BE%D0%B2%D0%B8%D1%88%D0%B0%D0%B2%D0%B0-%D1%81%D0%B5-%D1%80%D0%BE%D0%BC%D0%B0%D0%BD%D1%82%D0%B8%D1%87%D0%BD%D0%B0%D1%82%D0%B0-%D0%BD%D0%B0%D0%B3%D0%BB%D0%B0%D1%81%D0%B0-%D0%B7%D0%B0%D0%B4%D1%8A%D0%BB%D0%B6%D0%B8%D1%82%D0%B5%D0%BB%D0%BD%D0%BE-%D0%BF%D0%BE%D0%B4%D1%80%D0%B5%D0%B6%D0%B5%D1%82%D0%B5-%D0%BA%D0%BE%D1%81%D0%B0%D1%82%D0%B0-%D1%81%D0%B8-%D0%BF%D0%BE%D0%BD%D0%B5-%D0%BC%D0%B8-news882349.html", "text": "Днес ще ни оказва влияние през по-голямата част от деня квадратурата на Луната с Венера. Необходимо е да се отпуснете и да не критикувате близките хора до вас, тъй като сега сме по-склонни да преувеличаваме чуждите недостатъци и постъпки. Влиянието от аспекта не се отразява добре на отношенията. Това пише във фейсбук астроложката си Ивелина Пенчева. Растяща Луната в знак Риби до 13:50ч на 8 ноември. Повишава се и романтичната нагласа, мечтателността. През това време хората са склонни да гледат на света през розови очила. В любовните дела трябва да се прояви голяма предпазливост. Нараства и излишната чувствителност и сантименталност у хората, следователно и ранимостта. Лесно можете да повярвате на лъжливи обещания. Вниманието ви може да е съсредоточено върху духовните теми. Време за озарение и просветление. Това, което преди е било обвито в мъгла, вече може да стане ясно, приемливо и очевидно. Човек в този период се намира във връзка с Космоса. Вземайки важни решения, вслушайте се първо във вътрешният си глас и се доверете на своята интуиция. Краката сега са много чувствителни, така че обърнете достатъчно внимание на своите обувки - те трябва да бъдат максимално удобни. Продължава 10 лунен ден до 14:55ч на 6 ноември (от 14:26ч на 5 ноември) В 10-ия лунен ден Кундалини се издига. Подходящо време за самопознание и самоусъвършенстване. Сега се откриват тайните възможности на човешкото съзнание. Човек може изведнъж да открие в себе си нови способности. Намаляването на силата и лошото здраве днес показват, че нещо не е съвсем в ред с енергията. Най-вероятно това е причинено от заседнал начин на живот. В медицинско отношение козметичните процедури е по-добре да се отложат. Не трябва да изстисквате пъпки, да късате бенки, да премахвате брадавици. Болестите са кармични. Ако човек злоупотреби с енергията, това води до нарушение на имунната система и онкологично. Следва 11 лунен ден от 14:55ч на 6 ноември до 15:20ч на 7 ноември Един от най-силните енергийно дни. В човек се пробужда огромна сила, която трябва да бъде отправена към съзидание. Всичко, което започнете сега, трябва да бъде доведено до край. Не се препоръчва да бъдете пасивни, но и да се претоварвате е неуместно. Трябва да се внимава да не се вършат глупости. Да не се предприемат рисковани дейности. Енергията в това лунно денонощие е не само активна, но и агресивна и трябва да се направлява в съзидателна практическа дейност. Пренасочете енергията си към конструктивни практически дейности. Противоречивост и нееднозначност ще преобладават през деня. Всичко трябва да се прави с голямо внимание. Най-важното нещо сега е максималната концентрация върху духовната сфера. Ако възникне болест в 11 лунен ден, това е сигнал, че не обичате достатъчно тялото си. Болестите в този период за мъжете са незначителни, а при жените могат да доведат до усложнения. Периодът на активно физическо натоварване. Полезно е да се правят дълги пешеходни разходки. Денят подхожда за романтика и интимност. Време за разкрепостяване на духа и разпускане, когато падат всички притеснения и задръжки. Не допускайте да се създаде напрежение в интимните ви отношения! След 14:55ч можете да се подстригвате, а ако не сте имали такива намерения, то подрежете косата си поне на милиметър. Това ще освободи излишната негативна енергия. 21 слънчев ден - Денят носи силна енергия. Свързан е с вечния и безкраен кръговрат на природата. Много мощен, в същото време и интересен ден, в който можете да се сблъскате с неизвестни сили. Добре е да се занимавате с енергийно лечение. Могат да се появят хора, свързани с вас кармично. Сподели:", "date": "2019.11.06", "title": "ЗВЕЗДИТЕ ГОВОРЯТ: Повишава се романтичната нагласа, задължително подрежете косата си поне милиметър"}
{"url": "https://pik.bg/%D1%88%D0%BE%D1%84%D1%8C%D0%BE%D1%80-%D1%81%D0%B5-%D0%BE%D1%82%D0%BF%D0%BB%D0%B5%D1%81%D0%BD%D0%B0-%D0%B8-%D0%BF%D0%BE%D0%BC%D0%B5%D1%82%D0%B5-%D0%B1%D0%B0%D0%B1%D0%B0-%D0%B8-%D0%B2%D0%BD%D1%83%D1%87%D0%B5-news882390.html", "text": "Лек автомобил блъсна баба и внуче – пешеходци в кубратското село Задруга. Това съобщиха от ОДМВР-Разград. Инцидентът е станал около 11.15 часа на 5 ноември на кръстовището между улиците „Стара планина“ и „Хан Аспарух“. 54-годишният водач на „Опел Мелива“ отвлякъл вниманието си, изгубил контрол над автомобила, излязъл вляво от платното за движение и ударил движещите се пеш 55-годишна жена и 3-годишно момче от селото. Пострадалите са прегледани от екип на ФСМП-Кубрат, който установил, че детето е с контузия на левия крак, а жената – с контузия на главата и комоцио. По случая е образувано досъдебно производство по чл.343, ал.1, Б във връзка с чл.342, ал.1 от НК. Сподели:", "date": "2019.11.06", "title": "Шофьор се отплесна и помете баба и внуче"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D1%81%D0%B8-%D1%82%D1%80%D0%B0%D0%B5-%D0%B2-%D0%B1%D1%80%D1%8E%D0%BA%D1%81%D0%B5%D0%BB---%D0%BD%D0%B8-%D0%B2%D0%BE%D0%BF%D1%8A%D0%BB-%D0%BD%D0%B8-%D1%81%D1%82%D0%BE%D0%BD-%D1%81%D0%BB%D0%B5%D0%B4-%D0%B4%D1%80%D1%83%D0%B3%D0%B0%D1%80%D1%81%D0%BA%D0%B8%D1%8F-%D0%BE%D0%B3%D1%8A%D0%BD-%D0%BE%D1%82-%D0%BA%D0%BE%D1%80%D0%BD-news882411.html", "text": "Елена Йончева се кротна в Брюксел и ни вопъл, ни стон. Дори след обвиненията на другарката Корнелия Нинова си трае. Доскоро двете громяха анблок ГЕРБ, но след като постигна целта си и се намърда на сладкото евродепутатско местенце, русата фурия заряза и партията, и верните другари. Взима си заплатата в евро и си гледа рахата. От Брюксел не последва отговор. Йончева мълчи, но тази тишина крещи - не й дреме на другарката тясна социалистка. \"Ако обичат прокурорите, необяснимо е как четвърти месец вече не се иска имунитетът на Елена Йончева в Европарламента. На 20 юли Цацаров е казал - до броени дни Главна прокуратура ще поиска имунитета на Йончева. Не ми се иска да вярвам, че се чака думата на Румен Радев... Така че очакваме господин Гешев да влезе ударно и да поиска имунитета на Елена Йончева. Защото се оказва, че от март месец не се работи по производството на Елена Йончева. Бавното случване на правосъдието създава впечатлението за неработеща съдебна система\", заяви той в изборното студио на 27 октомври. От прокуратурата още няма отговор или действия. А другарката Йончева дължи доста отговори - за източените пари от телевизия ТВ7, за общата офшорка с банкера беглец Цветан Василев, за имотите, за къщите за гости... Списъкът е дълъг, но Брюксел е далеч. И докато Йончева си кротува в Европарламента - слушка и папка, БСП отнесе поредния пердах от ГЕРБ на избори. Ей така, по навик. Сподели:", "date": "2019.11.06", "title": "САМО В ПИК: Елена Йончева си трае в Брюксел - ни вопъл, ни стон след другарския огън от Корнелия Нинова! Клиентката на прокуратурата си взима заплатата в евро и си гледа рахата"}
{"url": "https://pik.bg/%D0%B7%D0%B0%D0%BF%D0%BE%D1%87%D0%BD%D0%B0-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B0-%D0%B7%D0%B0-%D0%B8%D0%B7%D0%B1%D0%BE%D1%80-%D0%BD%D0%B0-%D0%BD%D0%BE%D0%B2-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%BA%D0%BF%D0%BA%D0%BE%D0%BD%D0%BF%D0%B8---14-%D0%B4%D0%BD%D0%B8-%D0%B5-%D1%81%D1%80%D0%BE%D0%BA%D1%8A%D1%82-%D0%B7%D0%B0-%D0%B8%D0%B7%D0%B4%D0%B8%D0%B3%D0%B0%D0%BD%D0%B5-%D0%BD%D0%B0--news882440.html", "text": "В първия си работен ден след ваканцията заради местните избори парламентът прие процедурни правила за избор на председател и членове Комисията за противодействие на корупцията и за отнемане на незаконно придобитото имущество (КПКОНПИ). Точката беше заложена като първа в дневния ред на Народното събрание, а решението дойде след гласуване в пленарната зала. Резултата от вота показа, че \"за\" правилата гласуваха 150 народни представители, \"против\" – 0, а 3 се \"въздържаха \". КПКОНПИ е колективен орган, който се състои от петима членове - председател, заместник-председател и трима други членове. Законът гласи, че за председател на Комисията се избира български гражданин с високи професионални и нравствени качества, който има висше юридическо образование и най-малко 10 години юридически стаж. Процедурните правила предвиждат предложенията за кандидати и председател на Комисията да се правят от народни представители и да се внасят в писмена форма чрез деловодството но на Народното събрание до Комисията за борба с корупцията, конфликт на интереси и парламентарна етика в 14-дневен срок. \"След направените предложения, седем дни е времето, което кандидатите имат да си представят концепцията. До 20 ноември може да бъде избран председател\", посочи преди дни председателят на Комисията за борба с корупцията, конфликт на интереси и парламентарна етика Борис Ячев. Той обясни още, че сегашният заместник-председател на КПКОНПИ Антон Славчев, който изпълнява длъжността, няма да може да оглави Антикорупционната комисия, тъй като няма необходимия 10-годишен юридически стаж. Според процедурата, разписана в Антикорупционния закон, изслушването на кандидатите се провежда на открито заседание на комисията, което се излъчва в реално време чрез интернет страницата на Народното събрание. Кандидатите се проверяват и за принадлежност към разузнавателните служби на Българската народна армия и Държавна сигурност. Изборът се извършва от парламента. Гласуването ще се извършва поотделно за всеки кандидат по ред, определен в списъка. За избран се смята кандидатът, получил повече от половината от гласовете на присъстващите народни представители. Сподели:", "date": "2019.11.06", "title": "Започна процедура за избор на нов председател на КПКОНПИ - 14 дни е срокът за издигане на кандидати в парламента"}
{"url": "https://pik.bg/%D0%B4%D0%BE%D0%BD%D0%B0%D0%BB%D0%B4-%D1%82%D1%83%D1%81%D0%BA-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D0%B8%D1%80%D0%B0-%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%BF%D0%BE%D0%BB%D1%88%D0%B0-news882358.html", "text": "Председателят на Европейския съвет Доналд Туск съобщи вчера, че няма да се кандидатира за президент на родната си Полша, предаде Асошиейтед прес. Мандатът му начело на Европейския съвет приключва в края на този месец, което би му дало достатъчно време да започне предизборна кампания. Туск, който бе полски премиер от 2007 до 2014 г., даде вчера интервю за полски телевизии в Брюксел. Той каза, че няма да се кандидатира, защото е силно обременен от времето, в което е бил председател на правителството. По време на неговия мандат бяха взети непопулярни мерки като увеличаване на пенсионната възраст и избухнаха скандали с членове на неговото правителство, отбеляза АП. Решението на Туск оставя опозицията в Полша без ясен кандидат, който да се изправи срещу президента Анджей Дуда на изборите през пролетта догодина. Управляващата партия \"Право и справедливост\" е яростен критик на Туск, а държавната телевизия, която е под неин контрол, го представя в негативна светлина. Новинарският портал \"Онет\" съобщи в понеделник, че Туск е ангажирал социологическа агенция да направи проучване за шансовете му за успех на изборите и резултатите са се оказали разочароващи. Сподели:", "date": "2019.11.06", "title": "Доналд Туск няма да се кандидатира за президент на Полша"}
{"url": "https://pik.bg/%D0%BD%D0%B5%D0%B2%D0%B8%D0%B6%D0%B4%D0%B0%D0%BD%D0%BE-%D0%B2%D1%8A%D1%82%D1%80%D0%B5%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D0%B3%D0%BB%D0%B0%D0%B2%D0%BD%D0%B8%D1%8F%D1%82-%D1%81%D0%B5%D0%BA%D1%80%D0%B5%D1%82%D0%B0%D1%80-%D0%BD%D0%B0-%D0%BC%D0%B2%D1%80-%D0%B8%D0%B2%D0%B0%D0%B9%D0%BB%D0%BE-%D0%B8%D0%B2%D0%B0%D0%BD%D0%BE%D0%B2-%D0%B8-%D0%BD%D0%B0%D0%B4--news882407.html", "text": "Над 350 души изпълниха залата, като сред тях бяха министърът на вътрешните работи Младен Маринов и главният секретар на МВР Ивайло Иванов. „Прииска ми се отново да се върна на работа като полицай!“, коментира министър Маринов след края на филма. „Минах през всички емоции. Смях се и плаках. Страхотен филм!“ „Уникален! Видях се на екран, видях и много от колегите.“ „Надявам се повече хора да гледат този филм, за да разберат какво е полицай и какво е ченге.“ „Разтърси ме! Още не знам къде се намирам. Със сигурност ще го гледам още веднъж!“ „Полицаите сме хора. Благодаря на екипа, че е разбрал и показал това. Всеки ден чувам ужасни неща за нас и професията ни. Нека хората гледат филма и сами да направят изводите си!“ „Това не е филм за полицаи, а филм за България! Уникален поглед за всичко, което е около нас всеки ден.“, са част от коментарите след прожекцията. „В кръг“ е вторият филм от планираната трилогия след реализацията на „Посоки“, съобщава Дарик. Той разказва историите на три двойки патрулиращи полицаи в нощна София. В лентата ще видим Ирини Жамбонас, Павел Поппандов, Асен Блатечки, Иван Бърнев, Васил Василев–Зуека, Стефан Денолюбов, Стоян Дойчев, Герасим Георгиев–Геро, Николай Урумов, Анастасия Ингилизова, Ованес Торосян и др. Режисьор е Стефан Командарев, оператор Веселин Христов, сценаристи Симеон Венциславов и Стефан Командарев, продуценти Стефан Командарев и Катя Тричкова за „Арго Филм“. Вчера в кино „Люмиер“ се проведе дългоочакваната прожекция на „В кръг“ пред полицаи. След края на прожекцията цялата зала стана на крака и бурно аплодираше екипа, дошъл да гледа филма с тях. „Много се вълнуваме от тази прожекция и благодарим за прекрасните ви реакции. Синдикалната федерация на служителите на МВР изключително ни помогна. Те даваха идеи, четяха сценария с нас и през цялото време ни подкрепяха. Повярваха ни. Благодаря от името на целия екип на филма!“, сподели от сцената Стефан Командарев. „Няма какво да допълним, реакцията на всички хора в залата е показателна за качествата на филма. Смятам, че дължим такъв филм на всички наши служители и съм изключително радостен, че той вече е факт.“, каза Илия Кузманов от СФСМВР. Сподели:", "date": "2019.11.06", "title": "НЕВИЖДАНО: Вътрешният министър Младен Маринов, главният секретар на МВР Ивайло Иванов и над 350 полицаи аплодираха на крака новия филм на Командарев, някои се разплакаха"}
{"url": "https://pik.bg/%D0%BF%D1%80%D0%B0%D0%B2%D0%BE-%D0%B2-%D0%B4%D0%B5%D1%81%D0%B5%D1%82%D0%BA%D0%B0%D1%82%D0%B0-%D0%B1%D0%B8%D0%B2%D1%88-%D0%BB%D0%B8%D0%B4%D0%B5%D1%80-%D0%BD%D0%B0-%D1%81%D0%B4%D1%81-%D1%80%D0%B0%D0%B7%D0%BA%D0%BE%D0%B2%D0%B0-%D0%B4%D0%B5%D0%B1%D1%8A-%D0%B8-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%80%D0%B0%D0%B7%D0%B3%D1%80%D0%B0%D0%B4%D1%81%D0%BA%D0%B0%D1%82%D0%B0-%D0%B4%D0%B5%D1%81%D0%BD%D0%B8%D1%86%D0%B0-%D0%BD%D0%B0-%D0%BA%D0%BE%D1%81%D1%82%D0%BE%D0%B2-news882210.html", "text": "\"Мая Манолова никога не е била независим кандидат. Ако беше независим, тя щеше да си има собствена листа. Тя не създаде конкурент на листата на БСП, за да я подкрепи БСП\". Това заяви бившият председател на СДС Пламен Юруков пред \"България он еър\". \"В СДС се шегуваме, че \"Демократична България\" са разградска десница. Това е политическо образувание, зад което стои Иван Костов. Той го каза сам. Те подходиха по начин все едно са гражданската съпротива и на доста места успяха\", посочи още Юруков и се съгласи, че с разцеплението си десните сили правят услуга на БСП. ДеБъ игра с много пари. Изведнъж ще се окаже, че 20 хил. души са дали по 15 лева, за да се финансира кампанията на еди кой си, отбеляза бившият председател на СДС, включвайки в това число и кандидат-кмета Борис Бонев, подкрепен от организацията \"Смучи София\". Сподели:", "date": "2019.11.06", "title": "ПРАВО В ДЕСЕТКАТА: Бивш лидер на СДС разкова ДеБъ и Манолова! Разградската десница на Костов ужилила 20 000 души по 15 лева, Костинбродската Мая го играла \"умряла лисица\""}
{"url": "https://pik.bg/%D1%80%D0%BE%D0%BA%D0%B0%D0%B4%D0%B0-%D0%BA%D0%B0%D0%B1%D0%B8%D0%BD%D0%B5%D1%82%D1%8A%D1%82-%D1%80%D0%B5%D1%88%D0%B8---%D0%B4%D0%B0%D0%BD%D0%B8-%D0%BA%D0%B0%D0%BD%D0%B0%D0%B7%D0%B8%D1%80%D0%B5%D0%B2%D0%B0-%D1%81%D1%82%D0%B0%D0%B2%D0%B0-%D0%BE%D0%B1%D0%BB%D0%B0%D1%81%D1%82%D0%B5%D0%BD-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-news882448.html", "text": "Правителството прие решение за освобождаване на Здравко Димитров от длъжността областен управител на област Пловдив, считано от 11 ноември 2019 година. От тази дата на поста се назначава Дани Каназирева, която към момента е общински съветник в Общински съвет-Пловдив. Здравко Димитров-Зико спечели изборите за кмет, след като на балотажа отвя кандидата на НФСБ и ВМРО Славчо Атанасов. С друго правителствено решение Станислав Дечев се освобождава от длъжността областен управител на област Хасково и на поста се назначава Стефка Стефанова, която към момента е заместник областен управител на областта. Сподели:", "date": "2019.11.06", "title": "РОКАДА: Кабинетът реши - Дани Каназирева става областен управител на Пловдив"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B2%D0%B8%D0%B6%D1%82%D0%B5-%D0%B2%D1%81%D0%B8%D1%87%D0%BA%D0%B8-%D1%80%D0%B5%D1%88%D0%B5%D0%BD%D0%B8%D1%8F-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D1%81%D1%8A%D0%B2%D0%B5%D1%82-news882450.html", "text": "Правителството призна Сдружение „Българската асоциация за рекреация, интеграция и спорт“ (БАРИС) за национално представителна организация за срок от четири години. Основните цели на БАРИС са да защитава правата и интересите на своите членове, деятели и хора с увреждания като създава условия за тяхното пълноценно участие в обществото. Акцент в дейността на Сдружението е организиране и провеждане на мероприятия за социално включване чрез спорт на национално ниво, в съответствие с международните ангажименти на БАРИС като член на Международната асоциация за рекреация и спорт. Сдружението осъществява дейности в обществена полза и работи активно за социалното приобщаване на хората с увреждания в България. Правителството възлага на дирекция „Национален фонд“ в Министерството на финансите да извършва проверки за верификация на разходи по Приоритетна ос 5 „Техническа помощ“ на Оперативна програма „Иновации и конкурентоспособност“ 2014-2020. Дирекция „Национален фонд“ в Министерството на финансите ще извършва тези проверки съобразно подписано Оперативно споразумение между Министъра на финансите и Министъра на икономиката или оправомощени от тях лица. С Решението на Правителството и с последващото подписване на Оперативно споразумение ще се осигури адекватно разделение на отговорностите при проверката на разходите по приоритетна ос 5 „Техническа помощ“ на ОП „Иновации и конкурентоспособност” 2014-2020. Предложените изменения в процеса на верификация на разходите не засягат целите на програмата, финансовата рамка и размера на отпуснатото европейско и национално финансиране и ще осигурят запазване на темпа на изпълнение на програмата. Министерският съвет отпусна 4 561 692 лв. за изплащане на допълнително възнаграждение за постигнати резултати от директорите на общински детски градини, училища, центрове за подкрепа за личностно развитие и центрове за специална образователна подкрепа. От тях 2 056 800 лв. са за 1714 директори на детски градини, 2 356 378 лв. - за 1 941 директори на училища, 140 859 лв. са за 120 директори на центрове за подкрепа за личностно развитие и 7 655 лв. за 7 директори на центрове за специална образователна подкрепа. Средствата се осигуряват за сметка на намаление на утвърдените разходи бюджета на Министерството на образованието и науката за 2019 г. Правителството увеличи показателя по бюджета на Министерството на туризма за максимален размер на новите задължения за разходи, които могат да бъдат натрупани през 2019 г. със сума в размер до 2 427,8 хил. лв. Тази сума представлява плащания по две групи договори, извършени изцяло от бюджета на Министерството на туризма за 2018 г., които по силата на действащите към момента методологични изисквания, са предвидени за отразяване в отчета за 2019 г., тъй като тогава настъпва цялостното изпълнение на предмета на договорите. Промяната се налага, за да бъдат спазени новите методологични изисквания на Министерството на финансите в сила от 1 януари 2019 г., според които плащания по бюджета от предходната година вече не следва да бъдат част от отчета за текущата. Приетият нормативен акт не води до въздействие върху държавния бюджет и до допълнителни разходи по бюджета на Министерството на туризма за 2019 г. Министерският съвет обяви за публична общинска собственост пътен участък от републикански път III-488 п.к. Градец - Градец - Ичера - Сливен, с дължина 5,930 км на територията на гр. Сливен. Промяната се извършва по предложение на община Сливен. Изменя се и списъкът на републиканските пътища, като наименованието на републикански път III-488 се променя на „Градец - Ичера - Сливен - Сотиря - /о.п.Сливен - Лозенец/“. От списъка на републиканските пътища се заличава републикански път III-6007 (о.п. Сливен - Лозенец) - Сотиря - (Ичера - Сливен). Предложените промени ще осигурят на общинската администрация по-голяма самостоятелност при изпълнението на целенасочени промени в организацията на движение в гр. Сливен, да контролира и управлява движението по проблемните, с висока интензивност на движение и натоварени почти през цялото денонощие централни булеварди и улици в града. За нуждите на Гранично полицейско управление - Петрич при Регионална дирекция „Гранична полиция“ - гр. Смолян“ ще бъдат изградени ремонтна и складова база и техническа инфраструктура. Това ще стане възможно след като с решение на правителството е разрешено провеждане на процедура за промяна на предназначението на държавен имот с площ 21 282 кв.м. в гр. Петрич за „специален обект“. Към момента имотът е предвиден за озеленяване. Съгласно Закона за устройство на територията има възможност за промяна предназначението на територии или на части от тях, предвидени в общите или в подробните устройствени планове на урбанизираните територии за озеленени площи, които не са реализирани, с цел изграждане на елементи на техническата инфраструктура или на специални обекти, свързани с отбраната и сигурността на страната. На терена не е реализирано озеленяване вече години наред. „БДЖ-Товарни превози“ ЕООД ще продаде чрез пряко договаряне девет апартамента в страната. Осем от тях се намират в гр. Белослав, област Варна, и един е в гр. Велинград, област Пазарджик. Тяхната продажба ще се осъществи с настанените в апартаментите наематели. С продажбата на недвижимите имоти, „БДЖ-Товарни превози“ ЕООД ще се разпореди възмездно с активи, които не са необходими за дейността на дружеството и от управлението на които няма съществена икономическа полза. На община Пловдив се предоставя безвъзмездно правото на собственост върху част от имот - публична държавна собственост, ползван от Професионалната гимназия по хранителни технологии и техника - гр. Пловдив за образователни дейности. Досега гимназията е била публична държавна собственост, управлявана от Министерството на земеделието, храните и горите като неин принципал. Учебното заведение е с отпаднала за ведомството необходимост. Община Бургас получава правото на собственост върху четиридесет и девет имота - държавна собственост. Те се намират в местността „Рибарско пристанище“ (бивша местност „Ченгене скеле“), кв. Крайморие, град Бургас. Имотите ще бъдат използвани за изграждане на съоръжения на инженерната инфраструктура, улична мрежа, алеи и озеленяване, пречиствателна станция за отпадни води и др. Строителните дейности, които община Бургас ще реализира в тях, ще бъдат насочени към осигуряване на подкрепяща среда за развитие на рибарството и съхранение на местната културна идентичност, както и за отдих на населението и гостите на общината. Съгласно друго правителствено решение, Министерският съвет обяви имот-публична държавна собственост, за частна държавна собственост и даде съгласие за апортиране на имоти в капитала на „Автомагистрали“ ЕАД, гр. София. С решението се увеличава капиталът на дружеството чрез записване на нови акции от държавата при вписване на два имота, които са с отпаднала необходимост за Агенция „Пътна инфраструктура“. Единият от тях се намира в с. Дражево и представлява терен с площ 7993 кв. м и сграда в него, а другият – в с. Долна Диканя, е с площ 2149 кв. м и изградена сграда - кантон в него. С предоставянето на имотите „Автомагистрали“ ЕАД ще има по-добри условия за изпълнение на договорите за ремонт и поддръжка на пътни участъци от автомагистралите „Струма“ и „Тракия“. Правителството одобри Споразумение за извършване на Преглед на инвестиционната политика на страната ни от Организацията за икономическо сътрудничество и развитие (ОИСР). Осъществяването на Прегледа на инвестиционната политика на страната ни е задължителна стъпка по пътя на членството на България в ОИСР. В края на 2017 година правителството потвърди сътрудничеството на България с ОИСР и конкретизира действията, които страната ни следва да предприеме за присъединяване. Едно от тях е именно Прегледът на инвестиционната политика, който представлява доклад, изготвен на основа на Рамката за инвестиционната политика (OECD Policy Framework for Investment) и Декларацията на ОИСР относно международните инвестиции и мултинационалните предприятия. Прегледът има широк подход към подобряване на инвестиционния климат и обикновено включва глави за регулирането и защитата на инвестициите, за насърчаването на инвестициите и други. Целта на Прегледа е да мобилизира повече частни инвестиции, които да подпомогнат икономическия растеж и устойчивото развитие на страната и да допринесат за икономическото и социално благоденствие. Той изпраща позитивен знак към инвеститорите за стабилността на икономиката в България. Министерският съвет одобри проект на Споразумение за сътрудничество в областта на образованието между правителството на Република България и правителството на Социалистическа република Виетнам за периода 2019 - 2023 година. В проекта на документа са обхванати всички аспекти на динамичното развитие на двустранното сътрудничество в областта на образованието през последните години и са конкретизирани формите на сътрудничество, които предвиждат обмен на добри практики в областта на планирането, управлението и развитието на образованието, насърчаване на прякото сътрудничество между образователните институции. Посочени са квотите за обмен на студенти, докторанти, специализанти, както и за осъществяване на езикови специализации. Предоставя се възможност за размяна на реципрочна основа на лектори по виетнамски й български език. Насърчава се установяването на непосредствени връзки между средните и висшите училища в двете страни за обмен на опит в областта на управлението на учебния процес, за съвместни проекти, включително и за изпълнение на проекти по програма Еразъм+, както и за изучаване на историята, географията, езика, литературата и традициите на двете страни. Правителството одобри проект на Меморандум за разбирателство за сътрудничество в областта на младежта и спорта между Министерството на младежта и спорта на Република България и Министерството на младежта и спорта на Република Турция. В областта на младежта целите на Меморандума са да бъдат организирани програми за младежки обмен и да бъдат популяризирани взаимни доброволчески проекти, също така да се осъществяват взаимни посещения на компетентни младежки органи и експерти, както и обмен на опит и знания за развитието на младежкото лидерство, предприемачеството, иновациите и младежките лагери и осигуряване на взаимно участие на младежи в курсове, младежки конференции, симпозиуми и академични програми, организирани в двете държави. В областта на спорта двете страни ще насърчават обмена на опит и сътрудничество между треньори, експерти, специалисти и изследователи в областта на спорта за високи постижения, спорта за всички, спортната наука, спортната медицина и спортното право. Ще се подпомага взаимното популяризиране на спортно-туристическия потенциал и възможности на двете страни, както и сътрудничеството в борбата срещу допинга в спорта. Правителството одобри резултатите от българското участие в заседанието на Съвета на ЕС по икономически и финансови въпроси (ЕКОФИН), което се проведе на 10 октомври в Люксембург. По време на срещата беше представено предложението на Европейската комисия за рамка за управление на Бюджетния инструмент за конвергенция и конкурентоспособност за еврозоната и държавите във Валутно-курсовия механизъм II, които на доброволен принцип желаят да се присъединят към него. Финансовите министри обмениха мнения по доклада на председателя на групата на високо равнище за европейската финансова архитектура за развитие, обсъдиха прилагането на плана за действие срещу изпирането на пари, както и бъдещите стратегически приоритети в тази област. В тази връзка, Комисията представи новите елементи на преработената методология за идентифициране на високорисковите трети страни. В контекста на Европейския семестър ЕКОФИН проведе обмен на мнения относно извлечените поуки през 2019 г. Председателят на Европейската сметна палата представи годишния доклад за изпълнението на бюджета на ЕС за 2018 г. Съветът на ЕС по икономически и финансови въпроси предстои да заседава на 8 ноември в Брюксел. Ще бъде обсъдено актуалното състояние на работата на ЕКОФИН, свързана с данъчното облагане на цифровия сектор. В дневния ред на заседанието е включено предложението на финландското председателството Съветът да постигне общ подход относно мерките за подобряване на бизнес средата за акцизните стоки, и по-конкретно алкохола и алкохолните напитки, предаването и обмена на данни за плащания, имащи отношение към ДДС и специалния режим за ДДС за малките предприятия. Очаква се Съветът да приеме заключения относно статистиката на ЕС и относно финансирането на борбата с изменението на климата. На срещата Европейският фискален съвет ще представи годишния си доклад за 2019 г. Членовете на ЕКОФИН ще проведат и съвместен ориентационен дебат с министрите на образованието. Съвет „Общи въпроси“ проведе заседание на 15 октомври в Люксембург. Обсъдена беше политиката на разширяване и Процеса на стабилизиране и асоцииране, с акцент върху Албания и Република Северна Македония. Сред темите на заседанието бяха също акцентите от дневния ред на октомврийския Европейски съвет (17-18 октомври 2019 г.) -  Многогодишната финансова рамка за 2021-2027 г., изпълнението на Стратегическия дневен ред на ЕС за периода 2019-2024 г. и изменението на климата. Съвет „Общи въпроси“ проведе заседание и по чл. 50. Съветът по образование, младеж, култура и спорт на ЕС ще заседава в част „Образование“ на 8 ноември в Брюксел. Ще бъдат проведени дебати на две теми - „Солидна икономическа база за Европа: усилия за постигане на ефективност, ефикасност и качество на образованието и обучението“ и „Изкуственият интелект в образованието и обучението“. Съветът ще приеме и Заключения относно ключовата роля на политиките за учене през целия живот. Близо 500 000 души с увреждания са получили подкрепа със средства от държавния бюджет през 2018 г. За добавки за социална интеграция през същата година са били платени 151 568 051 лв. Това се посочва в Доклада за изпълнението на Националната стратегия за хората с увреждания в периода 2016-2018 г., който беше одобрен от правителството. Документът отразява постигнатите резултатите в изпълнението на държавната политика за хората с увреждания по посочените в националната стратегия ключови приоритети до 2020 г. Те са свързани с осигуряване на достъп до среда за живеене, качествено образование и здравни услуги, заетост, възможности за спорт, отдих, туризъм и участие в културния живот. Акцентът в доклада е поставен върху изпълнението на Закона за интеграция на хората с увреждания, който регламентира институционалната рамка, стратегическите и оперативни документи за управление на политиката за интеграция на хората с увреждания и върху реализираните дейности по приоритета „Хората с увреждания - пълноправни членове на обществото“ по време на Българското председателство на Съвета на Европейския съюз. Докладът отчита също дейността на Националния съвет за интеграция на хората с увреждания към Министерския съвет, който е консултативен орган при осъществяване на политиката за хора с увреждания, както и на сътрудничество и координация между централните и териториалните органи на изпълнителната власт и структурите на гражданското общество. Подобряване на достъпа на хора с увреждания до публични и жилищни сгради, финансиране на проекти за започване и стартиране на самостоятелна стопанска дейност, стимулиране на работодатели да създават по-добри условия за работници с намалена работоспособност са част от мерките, заложени в Плана за изпълнение на Националната стратегия за хората с увреждания за периода 2019-2020 г., който беше одобрен от правителството. Документът съдържат конкретни мерки и дейности, съобразно ангажиментите на държавните институции, имащи отношение към политиката за хора с увреждания и прилагането на Конвенцията за правата на хората с увреждания. В Плана са заложени приоритетите в изпълнението на държавната политика в тази област като: осигуряване на достъп до среда за живеене, транспорт и транспортни услуги, информация и комуникации; осигуряване на достъп и приобщаване на всяко дете в образователната система и възможности за обучение през целия живот; осигуряване на ефективен достъп до качествени здравни услуги и др. В плана се предвиждат по-целенасочени, последователни, координирани и рационални действия и подходи от страна на всички заинтересовани страни, с оглед не само постигане на целите, заложени в Националната стратегия за хората с увреждания, но и във връзка с прилагане на изискванията на Конвенцията за правата на хората с увреждания в Република България. Правителството одобри проект на Нота за присъединяване на Министерството на отбраната на Република България към Техническото споразумение между Министерството на националната отбрана на Румъния и Върховното главно командване на силите на НАТО в Европа (SHAPE) относно реда за осъществяване на командването и управлението на щаба на многонационална дивизия „Югоизток“. Присъединяването на Министерството на отбраната на Република България към Техническото споразумение е заключителен етап от процедурата по присъединяване (афилиране) на 2-ра механизирана бригада от състава на Сухопътните войски към щаба на многонационална дивизия „Югоизток“, с цел съвместна подготовка. Афилирането представлява мирновременно споразумение за провеждане на съвместна подготовка с цел повишаване на способностите и оперативната съвместимост. Същото има съществен принос както за повишаване нивото на подготовката на 2-ра механизирана бригада, така и за гарантиране на сигурността и стабилността в региона на Черно море. Правителството одобри проекта на Закон за изменение и допълнение на Закона за платежните услуги и платежните системи. С предлаганите изменения и допълнения се цели прилагане на изискванията на законодателството на Европейския съюз към регулативната рамка за платежните услуги, както и усъвършенстване на нормативната уредба, свързана с обезпечаване на възможността за ефективно упражняване на платежен надзор. Със Закона се въвеждат изменения, произтичащи както от прилагането на директивата за платежните услуги във вътрешния пазар (Директива (ЕС) 2015/2366), така и на мерки по отношение на определени такси за презграничните плащания в ЕС и таксите за превалутиране (Регламент (ЕС) 2019/518). Регламентът поставя изискване за изравняването на таксите за презгранични плащания в евро в рамките на ЕС и за плащания в лева в страната, които са на еднаква стойност и с един и същ вальор, и които имат еднакви характеристики по отношение на иницииране, извършване и приключване на плащането. В законопроекта са предвидени и някои други изменения, необходимостта от които е установена в рамките на упражняването на платежния надзор и са в резултат на натрупаната практика. Най-съществените промени са: въвеждане на забрана лице, което не притежава лиценз за извършване на дейност по предоставяне на платежни услуги и/или издаване на електронни пари, да използва в своето наименование, в рекламната си или в друга дейност думи, означаващи извършване на такава дейност. Дадена е възможност за надзорния орган регулярно да получава информация за дейността на доставчици на услуги. Предвидени са мерки за уведомяване на обществеността при издаване на лиценз за извършване на дейност като платежна институция или дружество за електронни пари. Задължават се дружествата за електронни пари да изготвят и предоставят на БНБ отчети за размера на собствения капитал. Предлага се увеличение на размера на предвижданите глоби и имуществени санкции при извършени нарушения и др. Предложените промени целят подобряване на регулаторната и на нормативната уредба на платежните услуги и на платежните системи, повишаване на ефективността на платежния надзор и по-добра защита на потребителите на платежни услуги. Министерският съвет прие Постановление за изменение и допълнение на Правилника за прилагане на Закона за чужденците в Република България/ППЗЧРБ/. Измененията произтичат от промените в Закона за чужденците в Република България /ЗЧРБ/ и в Закона за закрила на детето /ЗЗД/, както и от установената необходимост за облекчаване на процедурите при кандидатстване за получаване на право на пребиваване спрямо чужденци от български произход - граждани на трети страни. С предложената промяна, свързана с измененията на ЗЧРБ, се урежда реда за събиране на семейства и се въвеждат необходимите документи за категорията чужденци с предоставена международна закрила, убежище и временна закрила. Въвежда се и процедура по предоставяне на право на продължително пребиваване у нас на категорията чужденци, получили статут на лица без гражданство, които не отговарят на условията за предоставяне на постоянно или дългосрочно пребиваване. Във връзка с измененията на ЗЗД и въведената нова мярка за предоставяне на социални и интегрирани здравно-социални услуги за резидентска грижа на непридружени деца чужденци, е предвидена възможност на такива деца да може да се предоставя статут на продължително пребиваване в България до навършването на 18-годишна възраст. Прецизирани са и разпоредби, касаещи предоставянето на право на пребиваване на чужденци от български произход, за които отпада съгласуването с Дирекция „Консулски отношения“ -МВнР, на чужденци - научни работници, както и на студенти, приети в редовна форма на обучение във висши училища у нас. В тази връзка е предложено и въвеждането на двуезични образци на заявления, които чужденците подават за предоставяне на право на пребиваване. С цел намаляване на административната тежест спрямо чужденците, кандидатстващи за пребиваване на територията на България, се въвежда възможността да не се изисква документ за платена държавна такса, когато информацията за това плащане може да се получи по електронен път. Министерският съвет прие Постановление за изменение и допълнение на Правилника за издаване на български лични документи/ПИБЛД/. Целта на направените промени е намаляване на административната тежест на гражданите. Въвеждат се редица облекчения за хората: чрез електронната автоматизирана система за електронни услуги на Министерството на външните работи се създава възможност за подаване по електронен път на заявление за издаване на лична карта, без да е необходимо ползването на квалифицирано удостоверение за електронен подпис; намаляват се сроковете за издаване на паспорт, когато заявлението е подадено в дипломатическите и консулските представителства на страната ни в чужбина; възможност за лично получаване на български личен документ чрез лицензиран доставчик на пощенска или куриерска услуга, когато заявлението за издаването на документа е подадено лично в дипломатическите и консулските представителства на страната ни в чужбина, което предлага тази услуга; осигурява се и възможността за подаване на заявление за издаване на свидетелство за управление на моторно превозно средство в определени случаи и в районни управления към ОДМВР по постоянен адрес на заявителя. В съответствие с измененията на ЗБЛД, е предвидено и издаването на временен паспорт да се съгласува от дипломатическите и консулските представителства само с министерството на външните работи, освен в случаите на издаване на временни паспорти на български граждани, на които след 1 септември 1999 г. не са издавани български документи за самоличност, когато тяхното издаване се съгласува с МВР. Очакваните резултати са свързани както с постигане на съответствие с предвиденото в ЗБЛД, така и с преодоляване на необоснованата административна тежест за гражданите при предоставяне на услугата по издаване на български лични документи. Правителството прие Постановление за изменение и допълнение на нормативни актове на Министерския съвет в областта на държавната служба и служителите в държавната администрация. Промените са предприети поради изменения в законодателството и спецификата на осъществяваната дейност и имат за цел да допринесат за поддържането на актуална информация за длъжностите във всяка администрация, както и да регламентират прилагането на механизми за гъвкави условия на труд и кариерно развитие. Предвижда се експертните длъжности в областта на информационните технологии да се заемат и по трудово правоотношение е оглед подобряване на възможностите за привличане на специалисти от бизнес организациите. Въвеждат се общовалидни критерии за определяне на ключови длъжности, което ще позволи да се реализира механизма за приемственост в администрацията. В Наредбата за служебното положение на държавните служители се уреждат елементи на процедурата, свързана с възможността за работа в две администрации при непълно работно време, което ще подобри възможностите на малки администрации да назначават нужните им квалифицирани експерти. Приетото Постановление е в изпълнение на мерки, предвидени в Стратегията за развитие на държавната администрация 2014-2020 г. Правителството прие Постановление за изменение и допълнение на Наредбата за трудовите и непосредствено свързани с тях отношения между членовете на екипажа и на обслужващия персонал на кораба и корабопритежателя. С промените се създават минимални стандарти относно условията за наемане на работа, организацията на работното време, както и за здравословните и безопасни условия на труд по отношение на рибари, ангажирани на борда на риболовни кораби с дължина, не по-малко от 24 метра. По този начин ще бъдат изпълнени изискванията на Директива 2017/159/ЕС на Съвета от 19 декември 2016 г. за изпълнение на Споразумението във връзка с изпълнението на Конвенцията относно условията на труд в сектора на риболова от 2007 г. на Международната организация на труда, сключено на 21 май 2012 г. между Общата конфедерация на селскостопанските кооперации в Европейския съюз (COGECA), Европейската федерация на транспортните работници (ETF) и Сдружението на националните организации на риболовни предприятия в Европейския съюз (Europeche). Министерският съвет одобри проект на договор между правителството на Република България и правителството на Кралство Нидерландия за закупуване на два кораба минни ловци за сумата от 1 996 000 евро без ДДС. Придобиването на минните ловци ще допринесе за повишаване на способностите на българските Военноморски сили за изпълнение в пълен обем на задълженията за провеждане на противоминни операции за осигуряване безопасността на корабоплаването в морското ни пространство в мирно време, както и за успешно изпълнение на военновременните задачи в национален и съюзнически формат в НАТО и ЕС. Съгласно Закона за международните договори на Република България, с одобряването на проекта на договор за закупуване на двата кораба, правителството упълномощава министъра на отбраната да проведе преговори и да подпише договора, при условие на последваща ратификация от Народното събрание на Република България. Правителството прие решение за освобождаване на Здравко Димитров от длъжността областен управител на област Пловдив, считано от 11 ноември 2019 година. От тази дата на поста се назначава Дани Каназирева, която към момента е общински съветник в Общински съвет-Пловдив. С друго правителствено решение Станислав Дечев се освобождава от длъжността областен управител на област Хасково и на поста се назначава Стефка Стефанова, която към момента е заместник областен управител на областта. Сподели:", "date": "2019.11.06", "title": "ВАЖНО: Вижте всички решения на Министерски съвет"}
{"url": "https://pik.bg/%D0%BD%D0%BE%D0%B2%D0%B8-%D0%B4%D0%B0%D0%BD%D0%BD%D0%B8-%D0%B1%D1%8A%D0%BB%D0%B3%D0%B0%D1%80%D0%BA%D0%B8%D1%82%D0%B5-%D1%80%D0%B0%D0%B6%D0%B4%D0%B0%D1%82-%D0%BF%D1%8A%D1%80%D0%B2%D0%BE%D1%82%D0%BE-%D1%81%D0%B8-%D0%B4%D0%B5%D1%82%D0%B5-%D0%BD%D0%B0-27-%D0%B3-news882238.html", "text": "През 2018 г. броят на децата, родени от майки под 18 години, е 3 073. Запазва се тенденцията на – от 2108 през 2017 г. на 2154 през 2018 година. Регистрирани са 1117 случая на многоплодни раждания, което е с 17 случая по-малко отколкото през 2017 година. При 1107 от случаите са родени по две деца, а при 10 – по три. От 1991 г. се наблюдава трайна тенденция на Техният относителен дял нараства от 18.5% през 1992 г. на 42.0% през 2001 г. и на 56.2% през 2011 година. През 2018 г. броят на извънбрачните раждания е 36 656, или 58.6% от всички раждания. Относителният дял на извънбрачните раждания в селата (65.0%) е по-висок, отколкото в градовете (56.5%). За 78.8% от извънбрачните раждания има данни за бащата, което означава, че тези деца най-вероятно се отглеждат в семейна среда от родители, . През 2018 г. в страната са регистрирани 62 576 родени деца, като от тях 62 197 (99.4%) са живородени. В сравнение с предходната година броят на живородените намалява с 1 758 деца, или с 2.7%. През 2018 г. средният брой живородени деца от една жена е 1.56, какъвто е и за 2017 г. За сравнение, през 2001 г. той е бил 1.24, а през 2016 г. - 1.54. Броят на жените във фертилна възраст (15-49 навършени години) към 31.12.2018 г. е 1 491 хил., като спрямо предходната година намалява с близо 26 хил., а спрямо 2011 г. със 159 хиляди. Очакванията за раждаемостта в следващите десетилетия са тя да продължава да намалява, основно поради намаляване на жените във фертилна възраст. Факторите, които оказват въздействие върху вземането на решение за раждане и отглеждане на дете са комплексни и са свързани със е констатацията в отчета. Сподели:", "date": "2019.11.06", "title": "НОВИ ДАННИ: Българките раждат първото си дете на 27 г."}
{"url": "https://pik.bg/%D0%BF%D1%80%D0%B0%D0%B7%D0%BD%D0%B8%D0%BA-%D1%87%D0%B5%D1%81%D1%82%D0%B2%D0%B0%D0%BC%D0%B5-%D0%B2%D0%B5%D0%BB%D0%B8%D0%BA-%D1%81%D0%B2%D0%B5%D1%82%D0%B8%D1%8F---%D0%B8%D0%BC%D0%B5%D0%BD-%D0%B4%D0%B5%D0%BD-%D0%B8%D0%BC%D0%B0-%D0%B5%D0%B4%D0%BD%D0%BE-%D0%BE%D1%82-%D0%BD%D0%B0%D0%B9-%D0%BA%D1%80%D0%B0%D1%81%D0%B8%D0%B2%D0%B8%D1%82%D0%B5-%D0%B6%D0%B5%D0%BD%D1%81%D0%BA%D0%B8-%D0%B8%D0%BC%D0%B5%D0%BD%D0%B0-news882317.html", "text": "Няколко пъти се възкачвал Павел на патриаршеския престол и няколко пъти бил свалян от него в зависимост от това, чие влияние преобладавало в ожесточената и често пъти кръвопролитна борба между арианите и православните. Но и в заточение, и на патриаршеския престол той винаги еднакво показвал себе си непоколебим изповедник и стълб на православието. Тази твърдост станала причина за неговата мъченическа смърт. Император Констанций, привърженик на Ариевото учение, го изпратил на заточение в малоазийската област Кападокия, в град Кукуз. Там Павел бил удушен във време на богослужението със собствения му омофор. Това станало в 350 година. В 381 г. мощите му били пренесени в Цариград, а оттам – във Венеция, където се намират и сега. - Павел солунянин, архиепископ Цариградски, бил от жертвите на оня смут, чрез който гибелната Ариева ерес дълго разтърсвала православната Църква. Днес честваме и паметта на п реподобни Лука Тавроменийски и Поради невежество и незнание, днес имен ден трябвало да честват и всички, носещи имената: Павел, Павлина, Лука. Първите две празнуват на 29 юни - Петровден, а носещите името Лука - на 18 октомври - денят на свети апостол и Евангелист Лука. Сподели:", "date": "2019.11.06", "title": "ПРАЗНИК: Честваме велик светия - имен ден има едно от най-красивите женски имена"}
{"url": "https://pik.bg/%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B4%D0%B0%D0%B2%D0%B0-%D0%BF%D0%B0%D1%80%D0%B8-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B0-%D0%B8-%D0%B4%D0%B5%D1%82%D1%81%D0%BA%D0%B8-%D0%B3%D1%80%D0%B0%D0%B4%D0%B8%D0%BD%D0%B8-%D0%B7%D0%B0-%D0%B7%D0%B0%D1%81%D0%BB%D1%83%D0%B3%D0%B8-news882351.html", "text": "Бонуси за добре свършена работа за детски градини, училища и образователни центрове. Очаква се правителството да обсъди в сряда на редовното си заседание дали да отпусне средства за ръководството на общински структури, които са се справили успешно със задълженията си. Бонусите ще бъдат преведени на общините, които ще ги разпределят по заслуги. По предложение на социалния министър Бисер Петков сдружението „Българска асоциация за рекреация, интеграция и спорт” трябва бъде признато за национално представителна организация. Сподели:", "date": "2019.11.06", "title": "Държавата дава пари на училища и детски градини за заслуги"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%81%D0%BB%D0%B5%D0%B4-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%B1%D0%B5%D1%81%D0%B5%D0%BD-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4%D1%87%D0%B0%D0%BD%D0%B8%D0%BD-%D1%81%D0%BA%D0%BE%D1%87%D0%B8-%D0%BD%D0%B0-%D0%B0%D1%82%D0%B0%D0%BD%D0%B0%D1%81-%D0%BA%D0%B0%D0%BC%D0%B1%D0%B8%D1%82%D0%BE%D0%B2---%D0%B7%D0%B0%D0%B2%D0%B5%D0%B6%D0%B4%D0%B0-%D0%B4%D0%B5%D0%BB%D0%BE-%D0%B7%D0%B0-news882360.html", "text": "Бившият кмет на Благоевград Атанас Камбитов си навлече проблеми заради клип, публикуван на страницата му във Фейсбук по време на балотажа в града. На клипа, разпространен в неделя, се твърди, че двама мъже купуват гласове за победителя на изборите Румен Томов, предава Би Ти Ви. Главно действащо лице във видеото е Янко Попдимитров, бизнесмен, който се занимава с търговия и сервиз на телефони. \"На клипа съм аз. Идвам да гласувам и случайно виждам един стар добър познат - Бисер Стойчев (б.а Бисер Стойчев е общински съветник от БСП, партията, която подкрепя кандидата Румен Томов). Поговорихме си за кратко, вижда се как си вадя ключовете и телефона. После идвам към секцията, където е брат ми. Ремонтирах му телефон, той ме попита колко ми дължи. Сметката беше 30 лева, той ми даде 50 и аз му върнах 20. Ние сме братя, толкова ли ще сме тъпи, ако купуваме гласове, да го правим пред урната и пред камерите\", негодува Янко Попдимитров. \"Подадохме жалба. Със сигурност е снимано целенасочено\", увери бизнесменът. \"Изкарвам си парите по честен начин. Няма да допусна някакъв пикльо с телефон да ме изкарва най-големия престъпник, какъвто не съм\", отсече още той и обяви, че ще си търси правата докрай. \"Завел съм жалба. Още се уточнява срещу кого ще бъде, засега сигурно е срещу неизвестен извършител\", заключи Попдимитров. Сподели:", "date": "2019.11.06", "title": "НАПРЕЖЕНИЕ СЛЕД ИЗБОРИТЕ: Бесен благоевградчанин скочи на Атанас Камбитов - завежда дело заради скандален клип (ВИДЕО)"}
{"url": "https://pik.bg/%D0%BE%D0%BF%D1%80%D0%B5%D0%B4%D0%B5%D0%BB%D1%8F%D1%82-%D0%BF%D1%80%D0%B0%D0%B2%D0%B8%D0%BB%D0%B0%D1%82%D0%B0-%D0%B7%D0%B0-%D0%B8%D0%B7%D0%B1%D0%BE%D1%80-%D0%BD%D0%B0-%D0%BD%D0%BE%D0%B2-%D1%88%D0%B5%D1%84-%D0%BD%D0%B0-%D0%BA%D0%BF%D0%BA%D0%BE%D0%BD%D0%BF%D0%B8-news882352.html", "text": "Мястото остана вакантно след като Пламен Георгиев подаде оставка през юли, причина за която стана имотният скандал около пристройката на терасата му. Парламентът я одобри, а до този момент функциите му се изпълняват от неговия заместник Антон Славчев. Депутатите ще трябва да решат какви ще са условията и реда за предлагане на кандидати, как ще се проведе изслушването им, както и да определят начина, по който кандидатурата да бъдат гласувани. В рамките на пленарното заседание депутатите ще обсъдят на първо четене и промени в няколко данъчни закона. Част от тях предвиждат вече да не се представя документ в общината при прекратяване на регистрацията на превозно средство. Предлага се и нова формула за определяне на туристическия данък, която предвижда да се вземат предвид данните за броя предоставени нощувки през конкретния месец, който се съдържа в системата за туристическа информация, поддържана от министерството. Друга група промени предвиждат възстановяване на предишни разпоредби, съгласно които при безвъзмездно придобиване на имущества, различни от недвижими имоти, ограничени вещни права върху недвижими имоти и моторни превозни средства, да се подава данъчна декларация. В първото заседание на парламента след изборната ваканция депутатите ще разгледат проект на решение за процедурни правила, по които да бъде избра нов председател на Комисията за противодействие на корупцията и за отнемане на незаконно придобитото имущество (КПКОНПИ). Сподели:", "date": "2019.11.06", "title": "Определят правилата за избор на нов шеф на КПКОНПИ"}
{"url": "https://pik.bg/%D1%81%D0%B2%D0%B5%D1%82%D0%BB%D1%8C%D0%BE-%D0%B2%D0%B8%D1%82%D0%BA%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BC%D0%B0%D0%BD%D0%B8%D0%BF%D1%83%D0%BB%D0%B0%D1%86%D0%B8%D0%B8%D1%82%D0%B5-%D0%BD%D0%B0-%D0%B7%D0%B5%D0%BB%D0%B5%D0%BD%D0%BE-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-news882432.html", "text": "Музикантът и лидер на \"Глас народен\" Светльо Витков изригна във Фейсбук срещу \"зелените\", потресен от \"л Уважаеми Дами и Господа, Имам отвращението да ви представя едни “готини” пичове, които се зовяха “Зелени”. Не зная дали си спомняте, но през 2016 г. Глас Народен им протегна ръка, за да се явим заедно като кандидат президентска двойка на изборите с Иван Велков, който беше от тяхната гражданска квота. Глас Народен щеше да поеме всички разходи за кампанията, събрахме подписите и подготвихме всички необходими документи, за да се регистрираме. Преглътнах обидите и клеветите от биволи и всякакъв “зелен” хейт, протегнах им ръка, защото от тази война не виждах смисъл. Последваха дълги преговори, тип разпити, и в последния ден за регистрация техният съпредседател се скри - буквално като мишка, като отказа да подпише споразумението, гласувано от ръководния орган на партията им. Така и бламира участието ни. Лидерът им от градски тип - Борислав Сандов, се кълнеше, че ще го изключат от партията. Това, разбира се, не се случи... Ето и част от комуникацията между двамата. Откъс от таен чат на Зелените, чиято автентичност е потвърдена от участници в нея. Прочетете, за да знаете за какви същества иде реч. За тези “достойни” и демократични българи.. идера им от градски тип - Борислав Сандов\" и \" Сподели:", "date": "2019.11.06", "title": "Светльо Витков разкри манипулациите на \"Зелено движение\""}
{"url": "https://pik.bg/%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D0%B3%D0%BB%D0%B5%D0%B4%D0%B0-%D0%B4%D0%BD%D0%B5%D1%81-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8%D1%8F%D1%82-%D1%81%D1%8A%D0%B2%D0%B5%D1%82-news882319.html", "text": "Редовното правителствено заседание ще се проведе както обикновено – в сряда, 6 ноември, от 10 часа при следния предварителен дневен ред: 1. ПРОЕКТ НА РЕШЕНИЕ ЗА ПРИЗНАВАНЕ НА СДРУЖЕНИЕ „БЪЛГАРСКА АСО¬ЦИАЦИЯ ЗА РЕКРЕАЦИЯ, ИНТЕГРАЦИЯ И СПОРТ“ (БАРИС) ЗА НАЦИОНАЛ¬НО ПРЕДСТАВИТЕЛНА ОРГАНИЗАЦИЯ. Внася: министърът на труда и социалната политика 2. ПРОЕКТ НА РЕШЕНИЕ ЗА ДАВАНЕ НА СЪГЛАСИЕ И ВЪЗЛАГАНЕ НА ДИРЕК¬ЦИЯ „НАЦИОНАЛЕН ФОНД” НА МИНИСТЕРСТВОТО НА ФИНАНСИТЕ ДА ИЗ¬ВЪРШВА ПРОВЕРКИ ПО СМИСЪЛА НА § 4, АЛ. 1, БУКВА „А“ НА ЧЛ. %25 ОТ РЕГЛАМЕНТ (ЕС) № 1303/2013 НА ЕВРОПЕЙСКИЯ ПАРЛАМЕНТ И НА СЪВЕТА ОТ 17 ДЕКЕМВРИ 2013 Г. ЗА ОПРЕДЕЛЯНЕ НА ОБЩОПРИЛОЖИМИ РАЗПОРЕДБИ ЗА ЕВРОПЕЙСКИЯ ФОНД ЗА РЕГИОНАЛНО РАЗВИТИЕ, ЗА ЕВРОПЕЙ¬СКИЯ СОЦИАЛЕН ФОНД, ЗА КОХЕЗИОННИЯ ФОНД, ЗА ЕВРОПЕЙСКИЯ ЗЕМЕДЕЛСКИ ФОНД ЗА РАЗВИТИЕ НА СЕЛСКИТЕ РАЙОНИ И ЗА ЕВРОПЕЙСКИЯ ФОНД ЗА МОРСКО ДЕЛО И РИБАРСТВО И ЗА ОПРЕДЕЛЯНЕ НА ОБЩИ РАЗПОРЕДБИ ЗА ЕВРОПЕЙСКИЯ ФОНД ЗА РЕГИОНАЛНО РАЗВИТИЕ, ЗА ЕВРОПЕЙСКИЯ СОЦИАЛЕН ФОНД, ЗА КОХЕЗИОННИЯ ФОНД И ЗА ЕВРОПЕЙ¬СКИЯ ФОНД ЗА МОРСКО ДЕЛО И РИБАРСТВО И ЗА ОТМЕНЯНЕ НА РЕГЛАМЕНТ (ЕО) № 1083/2006 НА СЪВЕТА ЗА ВЕРИФИКАЦИЯ НА РАЗХОДИ НА УП-РАВЛЯВАЩИЯ ОРГАН ПО ОПЕРАТИВНА ПРОГРАМА „ИНОВАЦИИ И КОНКУРЕНТОСПОСОБНОСТ“ В КАЧЕСТВОТО МУ НА БЕНЕФИЦИЕНТ В РАМКИТЕ НА ПРИОРИТЕТНА ОС 5 „ТЕХНИЧЕСКА ПОМОЩ“. Внася: министърът на икономиката 3. ПРОЕКТ НА ПОСТАНОВЛЕНИЕ ЗА ОДОБРЯВАНЕ НА ДОПЪЛНИТЕЛНИ ТРАНСФЕРИ ПО БЮДЖЕТИТЕ НА ОБЩИНИТЕ ЗА 2019 Г. ЗА ИЗПЛАЩАНЕ НА ДОПЪЛНИТЕЛНО ВЪЗНАГРАЖДЕНИЕ ЗА ПОСТИГНАТИ РЕЗУЛТАТИ ОТ ТРУДА НА ДИРЕКТОРИТЕ НА ОБЩИНСКИТЕ ДЕТСКИ ГРАДИНИ, НА УЧИЛИЩА, НА ЦЕНТРОВЕ ЗА ПОДКРЕПА ЗА ЛИЧНОСТНО РАЗВИТИЕ И НА ЦЕНТРОВЕ ЗА СПЕЦИАЛНА ОБРАЗОВАТЕЛНА ПОДКРЕПА. Внася: министърът на образованието и науката 4. ПРОЕКТ НА ПОСТАНОВЛЕНИЕ ЗА ИЗВЪРШВАНЕ НА ПРОМЕНИ НА УТВЪРДЕНИТЕ СЪС ЗАКОНА ЗА ДЪРЖАВНИЯ БЮДЖЕТ НА РЕПУБЛИКА БЪЛГАРИЯ ЗА 2019 Г. МАКСИМАЛНИ РАЗМЕРИ НА НОВИТЕ ЗАДЪЛЖЕНИЯ ЗА РАЗХОДИ, КОИТО МОГАТ ДА БЪДАТ НАТРУПАНИ ПРЕЗ 2019 Г. ОТ МИНИС-ТЕРСТВОТО НА ТУРИЗМА. Внася: министърът на туризма 5. ПРОЕКТ НА РЕШЕНИЕ ЗА ОБЯВЯВАНЕ НА ПЪТЕН УЧАСТЪК - ПУБЛИЧНА ДЪРЖАВНА СОБСТВЕНОСТ, ЗА ПУБЛИЧНА ОБЩИНСКА СОБСТВЕНОСТ И ЗА ПРОМЕНИ В СПИСЪКА НА РЕПУБЛИКАНСКИТЕ ПЪТИЩА. Внасят: министърът на регионалното развитие и благоустройството министърът на транспорта, информационните технологии и съобщенията 6. ПРОЕКТ НА РЕШЕНИЕ ЗА ПРОМЯНА НА ПРЕДНАЗНАЧЕНИЕТО НА ИМОТ - ПУБЛИЧНА ДЪРЖАВНА СОБСТВЕНОСТ. Внасят: министърът на регионалното развитие и благоустройството министърът на вътрешните работи 7. ПРОЕКТ НА РЕШЕНИЕ ЗА ДАВАНЕ НА СЪГЛАСИЕ ЗА ПРОДАЖБА НА НЕДВИ¬ЖИМИ ИМОТИ, СОБСТВЕНОСТ НА „БДЖ-ТОВАРНИ ПРЕВОЗИ“ ЕООД - СО¬ФИЯ. Внася: министърът на транспорта, информационните технологии и съобщенията 8. ПРОЕКТ НА РЕШЕНИЕ ЗА ОБЯВЯВАНЕ НА ЧАСТ ОТ ИМОТ - ПУБЛИЧНА ДЪРЖАВНА СОБСТВЕНОСТ, ЗА ИМОТ - ЧАСТНА ДЪРЖАВНА СОБСТВЕНОСТ, И ЗА БЕЗВЪЗМЕЗДНОТО МУ ПРЕХВЪРЛЯНЕ В СОБСТВЕНОСТ НА ОБЩИНА ПЛОВДИВ, ОБЛАСТ ПЛОВДИВ. Внася: министърът на регионалното развитие и благоустройството 9. ПРОЕКТ НА РЕШЕНИЕ ЗА ОБЯВЯВАНЕ НА ИМОТ - ПУБЛИЧНА ДЪРЖАВНА СОБСТВЕНОСТ, ЗА ИМОТ - ЧАСТНА ДЪРЖАВНА СОБСТВЕНОСТ, И ЗА АПОРТИРАНЕ НА ИМОТИ В КАПИТАЛА НА „АВТОМАГИСТРАЛИ“ ЕАД - СОФИЯ. Внася: министърът на регионалното развитие и благоустройството 10. ПРОЕКТ НА РЕШЕНИЕ ЗА БЕЗВЪЗМЕЗДНО ПРЕХВЪРЛЯНЕ ПРАВОТО НА СОБСТВЕНОСТ ВЪРХУ ИМОТИ - ЧАСТНА ДЪРЖАВНА СОБСТВЕНОСТ, НА ОБЩИНА БУРГАС, ОБЛАСТ БУРГАС. Внася: министърът на регионалното развитие и благоустройството 11. ПРОЕКТ НА РЕШЕНИЕ ЗА ПРЕДЛОЖЕНИЕ ДО НАРОДНОТО СЪБРАНИЕ ЗА РАТИФИЦИРАНЕ НА СПОРАЗУМЕНИЕТО ЗА ИЗВЪРШВАНЕ НА ПРЕГЛЕД НА ИНВЕСТИЦИОННАТА ПОЛИТИКА НА РЕПУБЛИКА БЪЛГАРИЯ МЕЖДУ РЕПУБЛИКА БЪЛГАРИЯ, ОТ ЕДНА СТРАНА, И ОРГАНИЗАЦИЯТА ЗА ИКОНОМИЧЕСКО СЪТРУДНИЧЕСТВО И РАЗВИТИЕ (ОИСР), ОТ ДРУГА СТРАНА. Внася: министърът на икономиката 12. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА СПОРАЗУМЕНИЕ ЗА СЪТРУДНИЧЕСТВО В ОБЛАСТТА НА ОБРАЗОВАНИЕТО МЕЖДУ ПРАВИТЕЛСТВОТО НА РЕПУБЛИКА БЪЛГАРИЯ И ПРАВИТЕЛСТВОТО НА СОЦИАЛИСТИЧЕСКА РЕПУБЛИКА ВИЕТНАМ ЗА ПЕРИОДА 2019-2023 Г. Внася: министърът на образованието и науката 13. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА МЕМОРАНДУМ ЗА РАЗБИРАТЕЛСТВО ЗА СЪТРУДНИЧЕСТВО В ОБЛАСТТА НА МЛАДЕЖТА И СПОРТА МЕЖДУ МИНИСТЕРСТВОТО НА МЛАДЕЖТА И СПОРТА НА РЕПУБЛИКА БЪЛГАРИЯ И МИНИСТЕРСТВОТО НА МЛАДЕЖТА И СПОРТА НА РЕПУБЛИКА ТУРЦИЯ. Внася: министърът на младежта и спорта 14. ДОКЛАД ЗА ОДОБРЯВАНЕ НА РЕЗУЛТАТИТЕ ОТ УЧАСТИЕТО НА РЕПУБЛИКА БЪЛГАРИЯ В ЗАСЕДАНИЕТО НА СЪВЕТА НА ЕВРОПЕЙСКИЯ СЪЮЗ ПО ИКОНОМИЧЕСКИ И ФИНАНСОВИ ВЪПРОСИ (ЕКОФИН), ПРОВЕДЕНО НА 10 ОКТОМВРИ 2019 Г. В ЛЮКСЕМБУРГ. Внася: министърът на финансите 15. ДОКЛАД ЗА ОДОБРЯВАНЕ НА РЕЗУЛТАТИТЕ ОТ УЧАСТИЕТО НА РЕПУБЛИКА БЪЛГАРИЯ В ЗАСЕДАНИЕТО НА СЪВЕТ „ОБЩИ ВЪПРОСИ”, ПРОВЕДЕНО НА 15 ОКТОМВРИ 2019 Г. В ЛЮКСЕМБУРГ. Внася: заместник министър-председателят по правосъдната реформа и министър на външните работи 16. ДОКЛАД ЗА ОДОБРЯВАНЕ НА РЕЗУЛТАТИТЕ ОТ УЧАСТИЕТО НА РЕПУБЛИКА БЪЛГАРИЯ В ЗАСЕДАНИЕТО НА СЪВЕТ „ОБЩИ ВЪПРОСИ“ (ЧЛ. 50), ПРОВЕДЕНО НА 15 ОКТОМВРИ 2019 Г. В ЛЮКСЕМБУРГ. Внася: заместник министър-председателят по правосъдната реформа и министър на външните работи 17. ПРОЕКТ НА РЕШЕНИЕ ЗА ОДОБРЯВАНЕ ПРОЕКТ НА ЗАКОН ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА ПЛАТЕЖНИТЕ УСЛУГИ И ПЛАТЕЖНИТЕ СИСТЕМИ. Внася: министърът на финансите 18. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА ПРАВИЛНИКА ЗА ПРИЛАГАНЕ НА ЗАКОНА ЗА ЧУЖДЕНЦИТЕ В РЕПУБЛИКА БЪЛГАРИЯ, ПРИЕТ С ПОСТАНОВЛЕНИЕ № 179 НА МИНИСТЕРСКИЯ СЪВЕТ ОТ 2011 Г. Внася: министърът на вътрешните работи 19. ПРОЕКТ НА ПОСТАНОВЛЕНИЕ ЗА ИЗМЕНЕНИЕ И ДОПЪЛНЕНИЕ НА ПРАВИЛНИКА ЗА ИЗДАВАНЕ НА БЪЛГАРСКИТЕ ЛИЧНИ ДОКУМЕНТИ, ПРИЕТ С ПОСТАНОВЛЕНИЕ № 13 НА МИНИСТЕРСКИЯ СЪВЕТ ОТ 2010Г. Внася: министърът на вътрешните работи Сподели:", "date": "2019.11.06", "title": "Ето какво ще гледа днес Министерският съвет"}
{"url": "https://pik.bg/%D0%B2%D0%B0%D0%BA%D1%81%D0%B8%D0%BD%D0%B8%D1%80%D0%B0%D1%82-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%B0%D0%B4-12-000-%D0%B4%D0%B5%D1%86%D0%B0-%D1%81%D1%80%D0%B5%D1%89%D1%83-%D0%BC%D0%BE%D1%80%D0%B1%D0%B8%D0%BB%D0%B8-news882211.html", "text": ", съобщават от министерството на здравеопазването. Между 5 септември и 5 октомври здравното е била проведена извънредна имунизационна кампания, насочена приоритетно към деца от уязвими групи или със затруднен достъп до здравни услуги. Общо 12 073 деца между 13 месеца и 8 години са били обхванати от инициативата, която се е провела в областите Традиционно такава кампания се прави в навечерието и началото на новата учебна година, като този път посочват от ведомството. Имунизациите са били проведени от общопрактикуващите лекари и от имунизационни екипи, организирани от Регионалните здравни инспекции в петте града, с включване на медицински специалисти от здравните кабинети в детски градини и училища и здравни медиатори. Едновременно с провеждането на имунизациите са били организирани , значението на имунизацията и риска от разпространение на заболяването при неимунизирани и нередовно имунизирани, протичането на инфекцията и други. Законът за здравето дава право при възникване на извънредна епидемична обстановка, както и при регистриран значителен спад в имунизационното покритие, министърът на здравеопазването да разпореди имунизации и реимунизации по ред и начин, различни от посочените в имунизационния календар. Това може да стане чрез организирането на имунизационни кампании, откриването на временни имунизационни пунктове, сформирането на екипи за имунизиране на място и други извънредни мерки. Над 12 000 деца са ваксинирани извънредно срещу морбили Бургас, Монтана, Пазарджик, Пловдив и Сливен. обхватът е много по-мащабен в сравнение с предишни години, информационни кампании по места за запознаване на обществеността с епидемичната обстановка в страната Кампанията е била предприета заради продължаващите случаи на морбили в страната. Сподели:", "date": "2019.11.06", "title": "Ваксинират извънредно над 12 000 деца срещу морбили"}
{"url": "https://pik.bg/%D0%BF%D1%80%D0%B8%D0%BA%D0%BB%D1%8E%D1%87%D0%B5%D0%BD%D0%B8%D1%8F%D1%82%D0%B0-%D1%81%D0%B0-%D0%B2-%D0%BA%D1%80%D1%8A%D0%B2%D1%82%D0%B0-%D0%B8%D0%BC-%D0%BA%D0%BE%D0%B8-%D1%81%D0%B0-%D0%BD%D0%B0%D0%B9-%D0%B0%D0%B2%D0%B0%D0%BD%D1%82%D1%8E%D1%80%D0%B8%D1%81%D1%82%D0%B8%D1%87%D0%BD%D0%B8%D1%82%D0%B5-%D0%B7%D0%BE%D0%B4%D0%B8%D0%B8-news882342.html", "text": "За всеки смисълът на приключението е различен, но определено има хора, които са по-приключенски настроени от други. Разбира се, има нещо уникално и непокорно във всяка една зодия. Някои са по-дръзки и рисковани, докато други предпочитат да изразят свободолюбивите си натури по-предпазливо. Астрологията доказва обаче, че хората, чиито лични планети са в Стрелец, са по-склонни да навлизат в непознати територии и да напускат без колебание зоната си на комфорт. Същността на този променлив огнен знак е в ненаситната му неспокойност и желанието за свобода, което е невъзможно да се опише. Проверете дали попадате сред една от зодиите, които са най-приключенски настроени, а ако не сте, не се отчайвайте – вашите приключения тепърва ви очакват! Овен: ще направят всичко за прилив на адреналин! Управлявана от горещия Марс, планета на енергия и страст, няма нищо, което Овенът да обича повече от доброто предизвикателство. Този знак на кардиналния огън търси постоянно тръпката и би направил всичко, за да изпита прилива на адреналин, който идва с впускането в непозната територия. Значението на приключението има тенденция да бъде малко по-физическо, когато Овенът е наоколо, благодарение на импулсивния Марс. Овенът няма проблем да поема рискове – той искат да достигне до своя краен предел, а след това да притисне и другите до там! Стрелец: предпочитат да живеят живота пълноценно Приключението е синоним на Стрелец. Този променлив огнен знак е роден да се скита из далечни земи и да открива колкото е възможно повече нови неща по пътя. Ученето, изследването, говоренето на различни езици и повече изминати километри в пътуване са някои от любимите неща на Стрелеца. Управляван от късметлията Юпитер – планета на възможности, образование, пътуване и вяра – светският Стрелец предпочита да живее ден за ден и да се възползва максимално от всеки момент. Те смятат, че няма какво да губят, така че да поемат рискове е любимото им забавление. Сподели:", "date": "2019.11.06", "title": "Приключенията са в кръвта им: Кои са най-авантюристичните зодии"}
{"url": "https://pik.bg/%D0%BF%D0%B0%D0%B4%D0%B5%D0%BD%D0%B8%D0%B5-%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D1%81-%D0%B1%D0%B5%D0%B7%D1%83%D0%BC%D0%BD%D0%B8-%D0%BE%D0%BF%D1%80%D0%B0%D0%B2%D0%B4%D0%B0%D0%BD%D0%B8%D1%8F-%D0%B7%D0%B0-%D0%B7%D0%B0%D0%B3%D1%83%D0%B1%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-%D0%BA%D0%BB%D0%B5%D0%BF%D0%B0-%D0%B3%D0%B5%D1%80%D0%B1-%D0%B7%D0%B0-%D0%BA%D1%83%D0%BF%D1%83%D0%B2%D0%B0%D0%BD%D0%B5-%D0%BD%D0%B0-%D0%B3%D0%BB-news882364.html", "text": "Загубилата безславно изборите в София Мая Манолова не може да се примири с поражението. Пред Би Ти Ви бившата омбудсманка набеди Общинската избирателна комисия, че е променяла протоколи и обвини ГЕРБ в купуване на гласове. Манолова размаха няколко протокола от секционни избирателни комисии в лицето на водещия Антон Хекимян с нули в графите за двамата кандидати на балотажа. По думите й по-късно самите протоколи пък били преправяни от сътрудници на Общинската избирателна комисия, които нямали това право. Разказ по картинка, без доказателства. Тя набеди и ГЕРБ в купуване на гласове и заговори за няколко възлови места в София, където се осъществявала търговията. След като беше помолена обаче да представи доказателства, тъй като подобни твърдения са трудно доказуеми, Манолова се измъкна, като обяви, че доказателствата щели да бъдат представени пред съда. Бившата омбудсманка се ожали, че не вярвала, че в София се купуват гласове, но отново избегна въпроса сега ли осъзнава, че това се случва, след като не за първи път участва в избори. За да измие срама от изборната загуба Манолова нарече загубата с 20 000 гласа малка. Социалистката обяви още, че за краха й били виновни и екзитполовете, тъй като давали голяма разлика в полза на Фандъкова и по този начин демотивирали избирателите й. Манолова обаче отново подмина гузно обратната теза, че по-големият процент преднина за Фандъкова може да демотивира и нейните избиратели. Бившата омбудсманка съвсем се оплете и на въпрос дали ще прави партия. Първоначално обяви, че няма да прави партия, а ще прави гражданска инициатива. Манолова обаче си остави вратичка, че въпросната инициатива може да прерасне в политически проект. Сподели:", "date": "2019.11.06", "title": "ПАДЕНИЕ: Мая Манолова с безумни оправдания за загубата в София! Клепа ГЕРБ за купуване на гласове без доказателства, размахва листи в лицето на Хекимян"}
{"url": "https://pik.bg/%D0%B0%D1%82%D0%B0%D0%BA%D0%B0-%D0%BF%D0%BE%D0%B8%D1%81%D0%BA%D0%B0-%D0%BE%D1%82%D0%BC%D1%8F%D0%BD%D0%B0-%D0%BD%D0%B0-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%B8%D1%82%D0%B5-%D1%83%D1%81%D0%BB%D1%83%D0%B3%D0%B8---%D0%B1%D0%B8%D1%87-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0-%D0%B8-%D0%B4%D0%B5%D1%86%D0%B0-news882447.html", "text": "АТАКА внесе законопроект за отмяна на Закона за социалните услуги. Това стана ясно от думите на зам.-председателя на партията Десислав Чуколов на брифинг в парламента. Определяният като антисемеен закон трябва да влезе в сила от 1 януари 2020 г. Той е внесен в НС от Министерския съвет, но всъщност е подготвен от зам.-социалния министър Султанка Петрова от квотата на ВМРО в социалното министерство. „С този закон държавата дава на аутсорсинг голяма част от социалната си функция. Дава изключително големи права на частни фирми и НПО-та, включително чуждестранни, които обаче ще бъдат заплащани от българската държава”, подчерта още Чуколов. „Миналата година на 1 юни стартира протестът на майките на деца с увреждания. Той продължи няколко месеца и в началото на годината бяха приети пакет от закони, които да удовлетворят искания им, а именно Закон за хората с увреждания и Закон за личната помощ. Използвайки социалната енергия, се прие и Закон за социалните услуги”, заяви Чуколов. В заключителните разпоредби на Закона за социални услуги се споменават още 29 други закона, които да бъдат променени. По този начин социалната сфера в България ще бъде изменена трайно и завинаги”, смятат от партията на Сидеров. По думите на Чуколов с приемането на закона извеждането на дете може да става само по сигнал, включително и анонимен. И децата могат да бъдат взети от всяко едно семейство за 24 часа без съдебно решение, без съдебна заповед. Освен това по сигнал социален работник ще може да влиза в дома ни без съдебна заповед или да състави социален доклад с огромно количество лична информация. Поради тези причини бяха проведени многохилядни митинги в цялата страна през изминалите месеци. Чуколов отбеляза, че резюмето на цялостната предварителна оценка на закона е извършено от „Лаборатория за публични политики” в Нов български университет. „И какво се получава в крайна сметка? Че частни структури влияят и на хората, които изработват законите. Затова ще убедим представителите на другите парламентарни групи да отменим закона. Вносителите му са водени от интереси, обслужващи частни фирми и НПО-та”, обобщи депутатът от АТАКА. Сподели:", "date": "2019.11.06", "title": "\"Атака\" поиска отмяна на Закона за социалните услуги - бич за българските семейства и деца"}
{"url": "https://pik.bg/%D1%82%D0%BE%D1%80%D0%BD%D0%B0%D0%B4%D0%BE-%D1%83%D0%BD%D0%B8%D1%89%D0%BE%D0%B6%D0%B8-%D1%84%D0%B0%D0%B1%D1%80%D0%B8%D0%BA%D0%B0-%D0%B7%D0%B0-%D0%B7%D0%B5%D1%85%D1%82%D0%B8%D0%BD-news882356.html", "text": "Торнадо отвя складовете на цяла фабрика за зехтин в градчето Каламата в Южна Гърция, съобщава Нова телевизия. Силният вихър е ударил на 4 ноември в следобедните часове и е заснет от охранителните камери на завода, информираха местни медии. Унищожени са голяма част от складовете. Вятърът е отнесъл и автомобили, които били паркирани в близост до завода. По чудо няма пострадали хора, а стихията е нанесла само материални щети. Сподели:", "date": "2019.11.06", "title": "Торнадо унищожи фабрика за зехтин"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D1%80%D0%B8%D0%B5%D1%85%D0%B0-%D0%BF%D1%80%D0%B0%D0%B2%D0%B8%D0%BB%D0%B0%D1%82%D0%B0-%D0%B7%D0%B0-%D0%B8%D0%B7%D0%B1%D0%BE%D1%80%D0%B0-%D0%BD%D0%B0-%D0%BD%D0%BE%D0%B2-%D1%88%D0%B5%D1%84-%D0%BD%D0%B0-%D0%BA%D0%BF%D0%BA%D0%BE%D0%BD%D0%BF%D0%B8-news882346.html", "text": "След като предишният председател на КПКОНПИ Пламен Георгиев беше принуден да напусне постка си след груби инсинуации и манипулации на протестърските медии, днес депутатите определиха нови процедурни правила за условията и реда за предлагане на кандидати, представяне и публично оповестяване на документите, изслушване на кандидатите и за избор на председател на Комисията за противодействие на корупцията и за отнемане на незаконно придобитото имущество. Втората точка от дневния им ред на днешното заседание беше първо гласуване на Законопроект за изменение и допълнение на Закона за корпоративното подоходно облагане. Парламентът прие процедурни правила за избор на председател и членове на Антикорупционния орган. \"За\" правилата гласуваха 150 народни представители, \"против\" - 0 и \"въздържали се\" - 3, с което те бяха приети. Антикорупционният закон гласи, че Комисията е колективен орган, който се състои от петима членове - председател, заместник-председател и трима други членове. За председател на Комисията се избира български гражданин с високи професионални и нравствени качества, който има висше юридическо образование и най-малко 10 години юридически стаж. Процедурните правила предвиждат предложенията за кандидати и председател на КПКОНПИ да се правят от народни представители и да се внасят в писмена форма чрез деловодството но на Народното събрание до Комисията за борба с корупцията, конфликт на интереси и парламентарна етика в 14-дневен срок. Изслушването на кандидатите се провежда на открито заседание на комисията, което се излъчва в реално време чрез интернет страницата на Народното събрание. Според правилата кандидатите се проверяват за принадлежност към разузнавателните служби на Българската народна армия и Държавна сигурност. Изборът се извършва от парламента. Съгласно правилата гласуването ще се извършва поотделно за всеки кандидат по поредносттата, определена в списъка. За избран се смята кандидатът, получил повече от половината от гласовете на присъстващите народни представители. Ако няколко кандидати са получили повече от половината от гласовете на присъстващите народни представители, избран е кандидатът получил най-много гласове „за“. В случаите, когато никой от кандидатите не получи необходимите гласове правилата предвиждат да се проведе повторно гласуване, в което да участват двамата кандидати, получили най-много гласове „за“. Ако и при повторното никой от тях не получи необходимите гласове, парламентът приеме решение за откриване на нова процедура за избор. Сподели:", "date": "2019.11.06", "title": "ИЗВЪНРЕДНО В ПИК TV: Депутатите приеха правилата за избора на нов шеф на КПКОНПИ"}
{"url": "https://pik.bg/%D1%83%D0%B1%D0%B8%D0%B5%D1%86-%D1%84%D0%BB%D0%B5%D0%B3%D0%BC%D0%B0%D1%82%D0%B8%D0%BA-%D1%81%D0%BF%D1%80%D1%8F-%D0%BA%D0%BE%D0%BB%D0%B0%D1%82%D0%B0-%D1%81%D0%B8-%D0%BD%D0%B0-%D0%B7%D0%B0%D0%B2%D0%BE%D0%B9-%D0%B8-%D0%B1%D0%BB%D0%BE%D0%BA%D0%B8%D1%80%D0%B0-%D1%80%D0%B8%D1%88%D0%BA%D0%B8%D1%8F-%D0%BF%D1%80%D0%BE%D1%85%D0%BE%D0%B4-news882379.html", "text": "Убиец - флегматик спря колата си на един от най-опасните завои на пътя и блокира Ришкия проход, съобщи зрител на Нова телевизия. Той е изпратил видозапис за рубриката „Моята новина“, за да покаже как не бива да се спира автомобил. Може да си опасен дори, когато си бавен, коментира водещият на „Здравей, България“ Виктор Николаев. „Този убиец - флегматик караше с променлива скорост – 20-30 км/час, след което на един от най-опасните 180-градусови завои просто спря, но не на предвидената за това отбивка, а на пътя, принуждавайки колоната също да спре и тежкият влекач да потегли по нагорнището. Веднага след като пропусна камиона, той се опита да се върне обратно в колоната“, разказва Светлозар. Може колата му да се е развалила, добави водещият. Сподели:", "date": "2019.11.06", "title": "Убиец флегматик спря колата си на завой и блокира Ришкия проход"}
{"url": "https://pik.bg/%D0%BF%D1%80%D0%B8%D1%81%D0%BF%D0%B8%D0%B2%D0%B0%D1%82-%D0%BC%D0%B5%D1%87%D0%BA%D0%B0%D1%82%D0%B0-%D0%BE%D1%82-%D0%B1%D0%B0%D1%81%D0%B5%D0%B9%D0%BD%D0%B0-%D0%B2-%D1%81%D0%BE%D0%BF%D0%BE%D1%82-%D1%81-%D0%BF%D0%B5%D1%87%D0%B5%D0%BD%D0%B0-%D1%82%D0%B8%D0%BA%D0%B2%D0%B0-%D0%B8-%D0%BC%D0%B5%D0%B4-news882229.html", "text": "Мечката, която охранителни камери заснеха да навестява хотела и басейна край лифт Сопот, ще бъде гостена със специално меню, за да може да заспи зимен сън. Това съобщиха във Фейсбук съдържателите на хотела и заведението, които публикуваха и видео кадри на среднощния гост. Менюто е консултирано със специалисти и включва 50 кг мед, 100 кг овесена и грахова смес и 100 кг тикви. Планинската кафява мечка е чест гост на кафето в подножието на лифт Сопот. От записи на охранителни камери се вижда, че мечето плува с удоволствие в басейна на заведението до лифта. То разглежда с интерес розите на площадката, а после подскача уплашено от срещата си с жаба. Междувременно, Изпълнителната агенция по горите публикува на сайта си изявление, че няма никакви намерения за отстрел на мечката. Сподели:", "date": "2019.11.06", "title": "Приспиват мечката от басейна в Сопот с печена тиква и мед"}
{"url": "https://pik.bg/%D0%BC%D0%B0%D0%B9%D0%BA%D1%80%D0%BE%D1%81%D0%BE%D1%84%D1%82-%D1%82%D0%B5%D1%81%D1%82%D0%B2%D0%B0-4-%D0%B4%D0%BD%D0%B5%D0%B2%D0%BD%D0%B0-%D1%80%D0%B0%D0%B1%D0%BE%D1%82%D0%BD%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%BF%D1%80%D0%BE%D0%B4%D1%83%D0%BA%D1%82%D0%B8%D0%B2%D0%BD%D0%BE%D1%81%D1%82%D1%82%D0%B0-%D0%BD%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%BA%D0%BE%D1%87%D0%B8-%D0%B4%D1%80%D0%B0%D1%81%D1%82%D0%B8%D1%87%D0%BD%D0%BE-news882190.html", "text": "Японският клон на технологичния гигант „Майкрософт“ тества четиридневна работна седмица и установи, че продуктивността на служителите е скочила с цели 40%, предаде Си Ен Ен Бизнес. Четиридневната работна седмица е типична за по-малки компании. Психолози смятат, че тридневната почивка е от голяма полза за служителите, тъй като те могат да се съсредоточават много по-добре в работните си задължения след това. Японският „Майкрософт“ тествал този вариант през август 2019 г. Целия месец всички служители почивали петък, събота и неделя. Работното време било драстично намалено, но резултатите на служителите се подобрили. Продажбите на отделен служител скочили с 40% в сравнение със същия период за предходната година. Освен намаленото работно време мениджърите ограничили времето, което всички служители прекарват в работни срещи и отговаряне на служебни имейли. Работните събирания били намалени до максимум 30 минути, като вместо имейли и лична комуникация, служителите използвали чат програма. От допитване станало ясно, че 90% от работниците в „Майкрософт“ Япония се чувствали по-добре след този един месец. По-кратката работна седмица довела и до други ползи за компанията, като пестене на електричество, например. В Япония подобна инициатива е изключително наложителна. Това е държавата, в която служителите работят най-много извънработно време. Японците дори имат специален термин – кароши, който означава „смърт от преработване, стрес и депресия“. От „Майкрософт“ планират още няколко тестови месеца, като този път ще поискат от служителите си в Япония да дадат свои идеи как да се подобри балансът между работно време и ефективност. Сподели:", "date": "2019.11.06", "title": "\"Майкрософт\" тества 4-дневна работна седмица, продуктивността на служителите скочи драстично"}
{"url": "https://pik.bg/%D0%BF%D1%80%D0%B0%D0%B2%D1%8F%D1%82-%D1%81%D0%BF%D0%B5%D1%88%D0%B5%D0%BD-%D1%80%D0%B5%D0%BC%D0%BE%D0%BD%D1%82-%D0%B2-%D0%BE%D0%B1%D1%89%D0%B5%D0%B6%D0%B8%D1%82%D0%B8%D0%B5%D1%82%D0%BE-%D0%B7%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%BE-%D1%81%D0%BB%D0%B0%D0%B1%D0%B8-%D0%B2-%D0%B4%D0%B8%D0%BC%D0%B8%D1%82%D1%80%D0%BE%D0%B2%D0%B3%D1%80%D0%B0%D0%B4-news882355.html", "text": "Пострадалите при пожара в общежитието за социално слаби хора в Димитровград са прекарали нощта в незасегнатото крило на сградата. От общината потвърдиха за БНТ, че всичките му обитатели са снабдени с храна, вода и топли дрехи. Вчера стана ясно, че огънят е причинен от неизправна електрическа печка, използвана от 38-годишен мъж с психични отклонения. Той е настанен за лечение в психиатрична клиника. Обитателите на дома са се отоплявали с маслени радиатори. Охраната обаче не е следила какви електрически уреди се използват. При пожара са изгорели напълно три стаи. Няколко други са засегнати при гасенето на огъня. Очаква се днес в сградата да започне спешен ремонт. Сподели:", "date": "2019.11.06", "title": "Правят спешен ремонт в общежитието за социално слаби в Димитровград"}
{"url": "https://pik.bg/%D0%B1%D0%B5%D0%B7-%D0%BC%D0%B8%D0%BB%D0%BE%D1%81%D1%82-%D0%BE%D1%82%D0%BA%D0%B0%D0%B7%D0%B0%D1%85%D0%B0-%D0%BD%D0%B0-%D0%BC%D0%BB%D0%B0%D0%B4-%D0%BE%D0%BD%D0%BA%D0%BE%D0%B1%D0%BE%D0%BB%D0%B5%D0%BD-%D0%BB%D0%B5%D0%BA%D0%B0%D1%80-%D0%B4%D0%B0-%D1%81%D1%82%D0%B0%D0%BD%D0%B5-%D0%B0%D1%81%D0%B8%D1%81%D1%82%D0%B5%D0%BD%D1%82-%D0%B2-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-news882359.html", "text": "Комисията ме уби, без аз да съм мъртъв. Основните дискриминативни думи към мен бяха изречени от проф. Владимиров, който е шеф на комисията. Единственото нещо, което те могат като комисия да кажат е, че не съм се представил добре. Но може абсолютно навсякъде може да се види какви са моите научни постижения през последните години. Доста съмнително е човек, който е почти шест години в тази клиника по гастроентерология и има толкова научни публикации, да не се представи добре. Това заяви пред Нова телевизия д-р Радислав Наков, който обвини ръководството на Медицинския университет, че го дискриминира от научен конкурс заради онкозаболяването, с което се бори. \"Дори онкоболен, в средата на октомври аз изнесох седем презентации. Нито един от журито не бе лектор на този конгрес. Дали това буди завист, но аз нямам никакви лоши мисли към нито един към тях\", добави той. Младият лекар заяви, че винаги е имал мечта - да преподава на студенти, да преподава своите знания: \"Винаги съм се опитвал да се развивам в тази насока. И именно в този случай ми се пречи. Заболяването ми се появи като гръм от ясно небе, юни месец. Благодарение на целия екип на онкохематологичната болница лечението ми върви добре, дори към излекуване. Но все още съм на лечение. \"Нито един от тримата членове на журито не ме е потърсил чисто човешки, за да ме попитат как съм. Почнаха да се интересуват от състоянието ми покрай явяването на изпит. Явно аз не съм нужния кандидат, така си обяснявам нещата\", допълни д-р Наков. По телефона деканът на Медицински факултет към МУ проф. Иван Митов заяви, че до конкурса в катедрата по гастроентерология са допуснати четирима кандидати, като единият от тях се е отказал. Тримата кандидати са положили писмен изпит, като само един е допуснат до устен. \"Д-р Наков е допуснат до конкурса, не мога да си представя, че има дискриминация по този пункт. Дискриминация от факултета или университета е изключена\", заяви той. \"Д-р Наков не е подал никаква жалба, за да можем ние да реагираме. Но писмените работи са налице и могат да бъдат прегледани от всякаква комисия, каквато ръководството назначи\", допълни той. Д-р Наков заяви, че проф. Митов е човекът, който му е дал най-престижната награда като студент, когато е завършил. \"Той неведнъж като студент се е убеждавал в моите академични познания, в моя интерес към науката. С него се познаваме много добре и съм сигурен, че той много добре разбира болката на онкоболните, защото и той е имал в семейството си такива проблеми. Аз ще подам нужната жалба, да\". Сподели:", "date": "2019.11.06", "title": "БЕЗ МИЛОСТ: Отказаха на млад онкоболен лекар да стане асистент в Медицинския университет"}
{"url": "https://pik.bg/%D0%B0%D0%B5%D1%86-%D0%BA%D0%BE%D0%B7%D0%BB%D0%BE%D0%B4%D1%83%D0%B9-%D0%BE%D1%82%D1%87%D0%B5%D1%82%D0%B5-%D1%80%D0%B5%D0%BA%D0%BE%D1%80%D0%B4%D0%BD%D0%BE-%D0%B2%D0%B8%D1%81%D0%BE%D0%BA%D0%B0-%D0%BF%D0%B5%D1%87%D0%B0%D0%BB%D0%B1%D0%B0-news882353.html", "text": "АЕЦ \"Козлодуй\" с рекордно висока печалба. В същото време преноса на газ през България намалява с две трети. Печеливши през първите девет месеца на годината са преносните предприятие Електроенергиен системен оператор и \"Булгартрансгаз\". Най-голямата енергийна компания - Българският енергиен холдинг, обаче е на загуба за първите девет месеца на годината. В тежко финансово състояние остават Националната електрическа компания и ТЕЦ \"Марица изток 2\". Рекордните над 308 млн. лева печалба отчита АЕЦ \"Козлодуй\" за първите девет месеца на годината. Централата е успяла да спести и пари, като не е извозвала отработено ядрено гориво към Русия, показва отчета на дружеството, съобщава БНТ. Резултатите на държавните енергийни фирми обаче са разнопосочни. На печалба освен АЕЦ \"Козлодуй\", са също така Електроенергият системен оператор, който пренася ток за бита и бизнеса, \"Булгартрансгаз\" и \"Булгаргаз\". На загуба излиза компанията-майка на всички дружества Български енергиен холдинг, както и отдавна губещите Национална електрическа компания, ТЕЦ \"Марица изток\" 2 и Мини \"Марица изток\". Последните отчети също така показват и нова тенденция при преноса на газ, транзитът през България е намалял с 63%. Очаква се от януари, Русия да спре изцяло преноса през Украйна. Според експерти обаче, страната ни вече се е подсигурила със строежа на Балкански поток. Анализаторите са категорични, че притеснения не трябва да има за идващия отоплителен сезон. Сподели:", "date": "2019.11.06", "title": "АЕЦ \"Козлодуй\" отчете рекордно висока печалба"}
{"url": "https://pik.bg/%D1%81%D0%BB%D0%B5%D0%B4-%D0%B4%D1%80%D0%B0%D0%BC%D0%B0%D1%82%D0%B8%D1%87%D0%BD%D0%B0%D1%82%D0%B0-%D0%B1%D0%B8%D1%82%D0%BA%D0%B0-%D0%B2-%D0%BC%D0%B5%D0%B4%D0%B8%D1%81%D1%8A%D0%BD-%D1%81%D0%BA%D1%83%D0%B5%D1%8A%D1%80-%D0%B3%D0%B0%D1%80%D0%B4%D1%8A%D0%BD---%D0%B4%D0%B5%D1%80%D0%B8%D0%BA-%D0%BB%D1%83%D0%B8%D1%81-%D1%81-%D1%80%D0%B0%D0%B7%D1%82%D1%8A%D1%80%D1%81%D0%B2%D0%B0%D1%89%D0%B8-%D0%B4%D1%83%D0%BC%D0%B8-%D0%B7%D0%B0-%D0%B1%D0%B0%D0%B3%D0%B0%D1%82%D0%B0-news882249.html", "text": "ММА боецът Дерик Луис е впечатлен от българина Благой Иванов - Багата. Американецът Луис победи Иванов в много оспорван двубой, след 2:1 съдийски гласа. Решението на реферите е изключително дискусионно. Визираният мач се състоя в легендарната \"Медисън Скуеър Гардън\" в Ню Йорк и се радва на огромен интерес. Дерик пък казва силни думи за Багата. \"...Иванов пое някои от най-тежките ми удари\". \"Това беше лудост и , който може да поеме толкова много удари\". \"...Не мислех, че аз контролирам нещата, а той заради тези събаряния и опити за събмишън. Бях изненадан от решението\", казва Дерик Луис, цитиран от \"Топспорт\". \"Чувствам се така, сякаш кариерата ми тепърва стартира. Сега вече започнах да се храня правилно и тренирам по няколко пъти на ден. Моят план е да направя 4 или 5 битки през 2020 година\", споделя още Луис, който е сред най-големите асове и нокаутьори в ММА. Сподели:", "date": "2019.11.06", "title": "След драматичната битка в \"Медисън Скуеър Гардън\" - Дерик Луис с разтърсващи думи за Багата"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B7%D0%B0%D0%BC%D0%B5%D1%81%D1%82%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D0%B8-%D0%BB%D0%B8%D0%BB%D1%8F%D0%BD%D0%B0-%D0%BF%D0%B0%D0%B2%D0%BB%D0%BE%D0%B2%D0%B0-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BF%D0%BE%D0%BB%D0%BE%D0%B6%D0%B8%D1%85%D0%B0-%D0%BA%D0%BB%D0%B5%D1%82%D0%B2%D0%B0-news882381.html", "text": "Руслан Тошев и Мария Цветкова се заклеха като народни представители в 44-ото Народно събрание. Руслан Тошев се закле като народен представител от ПГ на ГЕРБ. Той заема мястото на Лиляна Павлова в 3-ти изборен район Варна в 44-ото Народно събрание. Мария Цветкова ще заеме мястото на Волен Сидеров, чиято оставка бе приета миналата седмица. Тя е избрана от 31-ви Многомандатен избирателен район - Ямбол. Сподели:", "date": "2019.11.06", "title": "ПЪРВО В ПИК TV: Заместниците на Волен Сидеров и Лиляна Павлова в парламента положиха клетва"}
{"url": "https://pik.bg/-news523843.html", "text": "Две мутри се разхождали. Единият вика: - Виж каква прекрасна природа! Другият: - Абе, ква ти природа? От тез дървета нищо не виждам! Сподели:", "date": "2019.11.06", "title": ":)"}
{"url": "https://pik.bg/-news523840.html", "text": "Вечерна проверка. Старшината пита: - Попов? - Тук! - Петров? - Тук. - Стоянов… абе кво ли ви проверявам, къде ще ходите… На подводница сме. Сподели:", "date": "2019.11.06", "title": ":)"}
{"url": "https://pik.bg/-news523844.html", "text": "Във влак пътуват грузинец и момиче. Момичето мълчи през цялото време. – Девойче, – не издържа по едно време грузинецът – защо мълчиш непрекъснато? - Иска ми се, мълча си! – отговаря девойката. - Иска ти се, а си мълчиш! – удивява се грузинецът. Сподели:", "date": "2019.11.06", "title": ":)"}
{"url": "https://pik.bg/-news523847.html", "text": "След тежка животоспасяваща операция близките на пациента се явяват при опериралия го хирург и му връчват пачка с банкноти. - Как мислите докторе ще живее ли? Докторът брои внимателно парите: - Засега не! Сподели:", "date": "2019.11.06", "title": ":)"}
{"url": "https://pik.bg/-news523842.html", "text": "В магазин за алкохол клиент пита продавача: - Извинете, водката ви прясна ли е? - Защо? - чуди се продавачът. - Защото вчера изпих две бутилки и се скъсах от повръщане! Сподели:", "date": "2019.11.06", "title": ":)"}
{"url": "https://pik.bg/-news523846.html", "text": "Петка се жали на Чапаев: - Не ме приеха в университета, Василий Иванич. Скъсаха ме на историята. Попитаха ме кой е Цезар, а аз им казах, че е жребец от пети ескадрон. - Моя е вината, Петка. Докато те нямаше, аз го преместих в седми ескадрон. Сподели:", "date": "2019.11.06", "title": ":)"}
{"url": "https://pik.bg/-news523845.html", "text": "Край една река вървели двама психоаналитици. Изведнъж дочули викове за помощ - някой се давел! Единият психоаналитик се обърнал към своя колега и казал: - Този човек има проблем! - Да, но е важно, че говори за него! Сподели:", "date": "2019.11.06", "title": ":)"}
{"url": "https://pik.bg/-news523848.html", "text": "Петка се жали на Чапаев: - Не ме приеха в университета, Василий Иванич. Скъсаха ме на историята. Попитаха ме кой е Цезар, а аз им казах, че е жребец от пети ескадрон. - Моя е вината, Петка. Докато те нямаше, аз го преместих в седми ескадрон. Сподели:", "date": "2019.11.06", "title": ":)"}
{"url": "https://pik.bg/-news524904.html", "text": "- Кондуктор, какво е това безобразие? Влакът едва тръгна, а на мен вече ми откраднаха куфара! - Нищо чудно, господине, това е бърз влак! Сподели:", "date": "2019.11.06", "title": ":)"}
{"url": "https://pik.bg/-news524905.html", "text": "Попитали радио Ереван: - По какво човекът прилича на компютъра? - Също като компютъра на млади години човек има достатъчно хардуер и малко софтуер, на старини софтуерът в изобилие, но все не достига хардуерът. Сподели:", "date": "2019.11.06", "title": ":)"}
{"url": "https://pik.bg/-news524906.html", "text": "Две блондинки седят в кафене и си говорят за тяхна приятелка. - Чу ли, муцка, Десата се удавила лятото на морето! - Как така? - Ми ходила на пристанището и паднала от кея във водата. - Ми тя нали можеше да плува? - Можеше, ама някой бил сложил табела \"Плуването забранено\". Сподели:", "date": "2019.11.06", "title": ":)"}
{"url": "https://pik.bg/-news524903.html", "text": "В социологическо проучване питат жените каква професия предпочитат да имат мъжете им. Една от тях отговаря: - Космонавт, защото по половин година са в командировка, а когато се връщат, цялата страна знае една седмица предварително… Сподели:", "date": "2019.11.06", "title": ":)"}
{"url": "https://pik.bg/-news524907.html", "text": "- Жена ти защо реши да стане зъболекарка? - Ами, харесва ѝ, когато мъжете я гледат със зяпнала уста и изцъклени очи. Сподели:", "date": "2019.11.06", "title": ":)"}
{"url": "https://pik.bg/-news524908.html", "text": "- С какво се занимавате? - Предприемач съм! - И какво предприемате? - Как какво? Предприемам опити да оживея в тази страна! Сподели:", "date": "2019.11.06", "title": ":)"}
{"url": "https://pik.bg/-news523841.html", "text": "Жена се оплаква на мъжа си: - Синът ни много се е разхайтил, вслушва се само в мнението на разни идиоти. Ще вземеш ли да поговориш с него? Сподели:", "date": "2019.11.06", "title": ":)"}
{"url": "https://pik.bg/%D1%86%D0%B8%D1%80%D0%BA-%D1%81%D0%BB%D0%B5%D0%B4-%D0%B8%D0%B7%D0%B1%D0%BE%D1%80%D0%B8%D1%82%D0%B5-%D0%BC%D0%B0%D1%80%D0%B5%D1%88%D0%BA%D0%B8-%D0%B8%D0%B7%D0%B1%D1%83%D1%85%D0%BD%D0%B0-%D0%B7%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82-%D0%BA%D0%BC%D0%B5%D1%82%D0%B8%D1%86%D0%B0%D1%82%D0%B0-%D1%81-%D0%BF%D0%BE%D1%80%D0%BD%D0%BE%D1%82%D0%BE-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%B2%D0%BE%D0%BB%D1%8F-%D1%85%D0%B2%D1%8A%D1%80%D0%BB%D0%B8--news882363.html", "text": "Вече две години и половина питам - с какво Волен Сидеров с \"Атака\", Валери Симеонов с НФСБ, Каракачанов с ВМРО са толкова добри, че ги харесват, а ние не ставаме за коалиционни партньори. Две години минаха и никой не го задава този въпрос. Това заяви пред Нова телевизия лидерът на партия \"Воля\" Веселин Марешки. Той заяви, че щял да се обади на премиера и лично да го пита. \"Какво му е лошо на Марешки и \"Воля\" спрямо останалите партньори? Нашата програма е много кратка - трите \"П\"-та срещу трите \"К\"-та - корупция, контрабанда и картели. За картелите никой дума не обелва. Срещу тези три \"К\"-та ние противопоставяме трите \"П\"-та - професионализъм, почтеност, патриотизъм\", коментира бизнесменът политик. \"Нашите избори си свършиха. Нас по народному ни прецакаха. В Габрово, в Шумен... Не е тайна, че в тези избори на балотажа ние не сме участвали\". Запитан как ще коментира ваучери за 50 лв. преди изборите, той заяви: \"Аз не участвам в изборите, имам си приятели, давам им ваучери. Пак си правите интерпретации. Пет години мен ме въртят по всички медии - арестуван, изнудвач и т.н. Сега имам решение на първа инстанция, но никой вече не го съобщава - че Марешки не изнудвач, че е набеден\", заяви той. \"Нещо незаконно има ли в това да издавам ваучери? Пак го изсипаха на моята глава. С 1000 ваучера ще реша въпроса в някой град. На предишните избори май месец циганите много харесваха Ангел Джамбазки. Сега не го харесват. Какво е това влюбване и разлюбване?\", поинтересува се Марешки. Той коментира и острия сблъсък в София между Фандъкова и Манолова. \"Подигравка със социалистите е да не издигнат достоен социалист, а да си внасят кандидат от Кюстендил\", заяви Марешки и обвини социолозите, че са подвели избирателите с \"фалшиви социологически изследвания\" и \"престъпно са подвели гражданите\". \"Хората са отвратени, а управляващите искат с малко количество гласове да управляват държавата и всички концесии\", категоричен бе той. Марешки коментира и наградата на лидера на \"Русофили\" Николай Малинов, връчена му лично от президента Владимир Путин: \"Работата на Малинов за подобряване на българо-руските отношения е едно. Ако той обаче е вършил неща, за които може да бъде обвинен, е друго. Аз даже съм участвал с дарения за създаването на някои паметници. А награждаването му е много висока чест. Не мисля, че е натиск. Разчитам тази награда като знак, че Русия счита България за братски славянски народ. Няма защо да делим двата народа, а да търсим такива взаимоотношения, които могат да бъдат в полза на двата народа. Ние сме малка държава и не можем да имаме силно геополитическо влияние\". Неизбежният въпрос - за \"голата\" кандидат-кметица Диана Габровска за Момин проход, той заяви: \"Тя е едно много добре изглеждащо момиче. Тя си е едно момиче от Момин проход, което е решило да се кандидатира. Лошото е, че депутати и депутатки в парламента имат други, много по-пошли записи\". Сподели:", "date": "2019.11.06", "title": "ЦИРК СЛЕД ИЗБОРИТЕ: Марешки избухна за кандидат-кметицата с порното! Лидерът на \"Воля\" хвърли бомба - депутати имали много по-пошли клипчета... БСП станали за резил с вноса на Манолова от Кюстендил"}
{"url": "https://pik.bg/-news523413.html", "text": "– И какво каза жена ти като те завари със съседката? – Ааа, нищо не каза... телефона така или иначе мислех да го сменям, а тия два зъба не ги ползвах много-много... Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523416.html", "text": "Дечицата задължително трябва да ходят на детска градина, та ако ще да е и за една седмица! Тогава по-лесно ще можете да обясните на гостите, откъде са се научили да псуват. Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523420.html", "text": "Катастрофирала по пътя към църквата кола с младоженци. Младите загинали и душите им отишли в рая. - Толкова се обичаме! - казали те на Свети Петър. - Не може ли и тук да се оженим! - Ще видим какво може да се направи! - обещал Свети Петър. След три седмици се появил при младите със свещеник и той ги венчал. Минало време, младоженците пак отишли при светия старец. - Оказа се, че в Рая бракът за нищо не служи. Не може ли да се разведем? - Махайте ми се от главата! - ядосал се светията. - Аз си загубих три седмици да ви търся в рая свещеник, представяте ли си, колко време ще трябва, за да открия адвокат! Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523418.html", "text": "Мъжът е в банята, жената отвън се провиква: – Мило, ще излизаш ли скоро, че мисля да ти разгледам мобилният телефон... Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523415.html", "text": "Ден първи от отвличането: - Похитителите предложиха пари, за да ме върнат. Мъжът ми поиска повече. Ден втори от отвличането: - Мъжът ми им дава повече от поисканото с условие да си ме задържат. Ден трети от отвличането: - Мъжът ми се притеснява, че въпреки парите, тези ще ме върнат. Бяга зад граница. Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523423.html", "text": "– Скъпа, в събота съм на хиподрума, знаеш, че... – Няма да има надбягвания в събота! Разбих й муцуната на оная кобила! Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523425.html", "text": "Ако всеки мъж, излизайки от къщи, кръшне наляво и след това още два пъти кръшне пак наляво, по законите на геометрията, той ще се върне отново при жена си. Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523428.html", "text": "Изобщо не е вярно, че моят мъж е \"мъж под чехъл\"!!! Прави си каквото си иска и хич не му пука!!! Когато си иска чисти, когато си иска мие чиниите, когато си иска простира!!! Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523417.html", "text": "- Какво е меден месец? - Това е месецът, в който разбираш, колко много си затънал... Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523427.html", "text": "В киното жена се оплаква на съпруга си: - Мъжът отляво ми пуска ръка! - Не се нервирай! Като светнат лампите, ще те остави на мира. Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523429.html", "text": "Решихме с жената да станем членове на една от многото църкви. Условието беше цял месец без секс... Първата седмица издържахме. Втората седмица легнахме един до друг, но не се изкушихме. На третата седмица обаче жената, докато взимаше една консерва от рафта, изтърва я, наведе се да я вземе, и... Вече не ни искат в църквата... И в Билла не ни искат... Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523421.html", "text": "Жената сервира обяд и се полива със супа. - Еее, станах като свиня!!! А мъжът: - Даже се заля и със супа... Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523430.html", "text": "Закон на семейната драматургия: - \"Колкото повече актове, толкова по-малко сцени.\" Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523424.html", "text": "- Скъпи, тази рокля прави ли ме дебела? - А ти мислиш ли, че тази вратовръзка ме прави плешив? - Ама ти си си плешив... - Е, да, де... Сподели:", "date": "2019.11.06", "title": "ВИЦОВЕ"}
{"url": "https://pik.bg/%D0%B5%D1%82%D0%BE-%D0%BA%D0%BE%D0%B9-%D1%82%D0%BE%D0%BF-%D0%B2%D1%80%D0%B0%D1%82%D0%B0%D1%80-%D0%B5-%D0%BC%D0%BD%D0%BE%D0%B3%D0%BE-%D0%B1%D0%BB%D0%B8%D0%B7%D0%BE-%D0%B4%D0%BE-%D1%82%D1%80%D0%B0%D0%BD%D1%81%D1%84%D0%B5%D1%80-news882213.html", "text": "Аякс много трудно ще задържи своя настоящ титулярен страж Андре Онана, тъй като интересът към вратаря от страна на други грандове е изключително голям. По информация на \"Де Телеграаф\" Андре е обект на интерес от Манчестър Юнайтед, Тотнъм и ПСЖ, като още през зимата се очаква в офисите на клуба от Амстердам да пристигнат оферти за Онана. В юношестките си години Андре е част от Барселона и се визира, че желанието на Онана е един ден да подсили Барса. Камерунецът Андре Онана е на 23 години и е считан за един от най-перспективните вратари в света. Така е възможно скоро Аякс да осъществи многомилионен изходящ трансфер на стража. Сподели:", "date": "2019.11.06", "title": "Ето кой топ вратар е много близо до трансфер"}
{"url": "https://pik.bg/-news523435.html", "text": "- Гошко, къде е братчето ти? - В хладилника. - ЛУД ЛИ СИ? Ще му стане студено!!! - Няма страшно, затворил съм вратата. Сподели:", "date": "2019.11.06", "title": "ВИЦОВЕ"}
{"url": "https://pik.bg/-news522866.html", "text": "Само българинът, когато купува лекарства, не пита за страничните ефекти, а дали може да пие алкохол Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523431.html", "text": "- Пишат в този интернет само глупости. На който му скимне и си пише разни глупости. Никой не отговаря за думите си, криейки се зад анонимността. Писнало ми е. Ще отида да измия чиниите и да хвърля боклука. – Питам те за последен път, кое е това зайче и защо му било хубаво с теб на нашата вила?!! Сподели:", "date": "2019.11.06", "title": "ВИЦОВЕ"}
{"url": "https://pik.bg/%D0%B4%D0%B2%D0%B5-%D0%B4%D0%B5%D1%86%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D1%81-%D0%BA%D0%B0%D1%80%D1%83%D1%86%D0%B0-news882049.html", "text": "Две хлапета на по 7 и 13 години са настанени в сливенската МБАЛ „Д-р Иван Селимински“ след поредна катастрофа на път ІІ-48 по пътя между Котел и село Градец. Инцидентът с използваната от децата каруца с впрегнат кон е станал на 2 ноември около 17,45 часа. Каруцата е била ударена от лек автомобил „Опел Вектра“, каран от 55-годишен жител на Котел при все още неизяснени обстоятелства. Според запознати децата не успели да удържат юздите и животното навлязло в насрещното платно, а водачът на автомобила просто нямал време да реагира, въпреки че карал със сравнително ниска скорост. Малчуганите са настанени в болницата, според лекарите нямало основания за безпокойство, нараняванията им били сравнително леки за подобен удар. Ранените са от село Градец, тепърва ще се изяснява чий е бил впрягът и защо те са били пуснати да го карат без възрастен придружител. Няма данни за употреба на алкохол от шофьора. Без данни за алкохолна злоупотреба от водачите е станало около 10.20 часа на 1 ноември ПТП между селата Бял извор и Тракия, при което са пострадали 7 души, а един е настанен в старозагорската УМБАЛ „Проф. д-р Стоян Кръстевич“ с опасност за живота. При мелето са се ударили последователно три леки коли и камион. Причината е опит за изпреварване и навлизане в насрещната лента за движение от 27-годишен новозагорец, който бил зад волана на „Фолксваген“.Тежко пострадалият е на 51 години от Стара Загора, който се намирал в купето на спряна край пътя лека кола. Сподели:", "date": "2019.11.06", "title": "Две деца в болница след катастрофа с каруца"}
{"url": "https://pik.bg/-news522869.html", "text": "България обявява война на Китай. Китайските военни обсъждат ситуацията: - Колко са тия българи? - Седем милиона... - И в кой хотел са отседнали? Сподели:", "date": "2019.11.06", "title": "ВИЦОВЕ"}
{"url": "https://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BA%D1%80%D0%B0%D0%B4%D0%B5%D1%86-%D0%BD%D0%B0-%D0%BB%D0%B0%D0%BF%D1%82%D0%BE%D0%BF-news882253.html", "text": "Това съобщиха от пресцентъра на Апелативна прокуратура – Варна. На 1 ноември тази година Деян влязъл в търговски обект, където били изложени за продажба няколко лаптопа. Използвал временното отсъствие на продавача и откраднал един от лаптопите. Сложил го под дрехите си и напуснал магазина. С откраднатия лаптоп 32-годишният мъж издължил наема на хазайна си. По камерите в търговския обект Деян И. бил установен и задържан. 32-годишният мъж е осъждан многократно и ефективно от районните съдилища в Русе и Сандански. Районната прокуратура във Варна е внесла искане във Варненския районен съд за вземане мярка за неотклонение „Задържане под стража“ на обвиняемия. 32-годишният Деян И. е задържан за срок до 72 часа от Районната прокуратура във Варна, след като е бил привлечен към наказателна отговорност за извършена кражба, представляваща опасен рецидив. Сподели:", "date": "2019.11.06", "title": "Задържаха крадец на лаптоп"}
{"url": "https://pik.bg/-news522868.html", "text": "Отива един човек на доктор: - Докторе, ако изпия чашка коняк, почвам да ходя по тавана. - Покажете! Налива си човекът коняк, моли за краставичка за мезе, изпива го, хапва и започва да ходи по тавана. Докторът е в шок! Тича при главния лекар, събира цяла комисия, за да регистрират случая. Идват, наливат му още чаша коняк: - Показвай! - Неее, ако изпия още една, повече няма да мога да ходя. - Абе, остави тавана, покажи как мезиш коняк с кисели краставички! Сподели:", "date": "2019.11.06", "title": "ВИЦОВЕ"}
{"url": "https://pik.bg/-news522871.html", "text": "- Майко, ангелите летят ли? - Летят, детето ми. - Снощи чух баща ми да казва на слугинята \"ангелче мое\". Тя кога ще лети? - От утре, миличко... Сподели:", "date": "2019.11.06", "title": "ВИЦОВЕ"}
{"url": "https://pik.bg/-news522870.html", "text": "рибира се мъж посред нощ пиян като кирка. Жена му чува шум от падане и надниква в кухнята. Гледа - в тъмното мъжът отворил хладилника и говори на светлината отвътре: - Такси, карай към Слънчев бряг! Безмълвно съпругата си ляга със злорада усмивка. След два часа става до тоалетната, пак надниква и заварва същата картина. -Такси, карай към Слънчев бряг! - продължава да настоява пред хладилника мъжът й. Жената отново безмълвно ляга да си доспи. На сутринта става, влиза в кухнята и гледа - ни мъж ни хладилник. - Егати! - възкликва тя. - Кандърдисал го е! Сподели:", "date": "2019.11.06", "title": "ВИЦОВЕ"}
{"url": "https://pik.bg/-news522875.html", "text": "Пиян се връща вкъщи, целият му панталон опръскан. Жена му, след като го оглежда от глава до пети, казва: - Дъжд ли вали? - Не, ма! Вятър духа! Сподели:", "date": "2019.11.06", "title": "ВИЦОВЕ"}
{"url": "https://pik.bg/-news522872.html", "text": "На Зайо му се прияло торта с моркови и отишъл в сладкарницата: - Имате ли торта с моркови? - Не! На другия ден Зайо пак идва: - Имате ли торта с моркови? - Не! - отвърнали му продавачите и той пак си отишъл. Така няколко дни по ред той отивал и питал. Накрая продавачите се ядосали и му казали: - Зайо, ако още един път ни попиташ, ще ти заковем ушите на стената. На другия ден Зайо пак пита: - Имате ли пирони? - Не. - А торта с моркови? Сподели:", "date": "2019.11.06", "title": "ВИЦОВЕ"}
{"url": "https://pik.bg/-news522879.html", "text": "На изпит по руски. Учителката пита Иванчо: - Скажи меня за Ленин. - Он плешив! - Сaдис, две! - Кой съдист бе, да не съм го скубал аз? Сподели:", "date": "2019.11.06", "title": "ВИЦОВЕ"}
{"url": "https://pik.bg/-news522876.html", "text": "Mъж се пече на нудистки плаж, но за да се предпази от силното слънце, е сложил шапка върху органа си. Минава наблизо една жена и ехидно казва: - Ако бяхте истински джентълмен, щяхте да си вдигнете шапката в присъствието на дама. - Ако вие бяхте истинска лейди, шапката сама щеше да се вдигне. Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523364.html", "text": "Жената замина в командировка. За две седмици изхвърлих боклука веднъж. Значи вкъщи цапа жената. Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523362.html", "text": "Прибира се един мъж вкъщи и заварва жена си гола, на масата - ракия, бонбони, свещи, мезета... – К'во става тука, ма? – Ами, дойде кума на гости! – Продължавайййй...!!!! - нерви се мъжа. – Ами, малко ме целуна! – Продължаваййййй!!! – По устата... – Продължавайййй! - мъжът вече го избива пот и търси нещо тежко по масата. – После по врата... - сега вече и жената я избива пот и се оглежда за вратата. – Продължаваййййй!!!! – Малко по гърдите... – Не спирайййй... – И по корема... после по колената... – Не прескачайййй... ш'те бияаа... Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523366.html", "text": "- Скъпи, пиша покани. Как се пише: \"гудишнина\", или \"годищнина\"? - Пиши \"ебилей\"... Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523368.html", "text": "Съдейки по перфектните й зъбни импланти на Марийка, съпругът й бе заможен, но избухлив... Сподели:", "date": "2019.11.06", "title": "ВИЦОВЕ"}
{"url": "https://pik.bg/-news522877.html", "text": "Брюнетка разказва на блондинка: - Моят син от 4-годишен кара колело. Сега е на 8. - Охо! Представям си, колко далеч вече е стигнал! Сподели:", "date": "2019.11.06", "title": "ВИЦОВЕ"}
{"url": "https://pik.bg/-news522882.html", "text": "- Обвиняеми - казва съдията, - вие сте толкова интелигентен човек. - Съжалявам, господин съдия, че не мога да ви отговоря с подобен комплимент. Нали се заклех да говоря само истината. Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523369.html", "text": "- Скъпа, и ти ли мислиш за това, което и аз? - Да, да отидем в кухнята и да хапнем. Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523390.html", "text": "Жената винаги носи щастие - първо с нея, после без нея. Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523393.html", "text": "Сутринта поисках на мъжа ми 50 лева. Той ми ги нарисува на листче... А това е обяда, който му приготвих - вкусно нарисувана пържолка! Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523395.html", "text": "- Ох, закъсах го много, жената разбра, че й кръшкам! - Няма страшно, ще го понесе, тя е силна жена. - Мен от това ме е страх... Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523406.html", "text": "Когато бях малко момченце, един ден занесох у дома едно малко коте. Майка ми се развика: - \"Като пораснеш и си имаш своя къща, ако искаш и говедо си отглеждай!\" - Баси... сякаш е гледала в бъдещето! Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523408.html", "text": "Майка - веган: - Деца, хайде идвайте, че ще ви увехне яденето! Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523367.html", "text": "Като бях дете: - Ако всички скочат в реката и ти ли ще скочиш. Сега: - Всичките ти приятели се ожениха, ти какво чакаш! Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523410.html", "text": "Мъж се прибира от работа и намира бележка: - \"Скъпи, вечерята е във фурната, десертът в хладилника, а графикът със скандали за другата седмица е на бюрото ти.\" Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523411.html", "text": "Невероятно но факт: - \"Жената няма да обърне внимание на мъж, легнал на пейка в парка... но съвсем друго е, ако той е легнал с обувки на дивана...\" Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523412.html", "text": "– Добър ли е зетят на Иванови? – Аааа, много добро момче излезе. Като е пиян, налита на тъща си, като е трезвен, налита на съседката, ама на бой не налита... Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523438.html", "text": "Сватба. Младоженката и майка й уговорят сигнал да се разберат на сутринта, как се е представил младоженецът: - Дъще, като ти кажа \"Добро утро\" и ти ми отговориш по същия начин, ще знам, че всичко е ОК. На следващата сутрин се срещат за закуска: - Добро утро, Дъще! - Tри пъти \"Добро утро\", мамо, два пъти \"Бонжур\" и веднъж \"Селям алейкум\"! Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523439.html", "text": "Майка успокоява 5 годишният си син пред кабинета на стоматолога: – Спри да плачеш, нали си мъж! – Дрисльо съм, само ме махни от тук! Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523434.html", "text": "Млада съпруга посреща съпруга си на вратата: - Няма да повярваш, каква вкусна супа ти опекох... Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523436.html", "text": "Понякога жените правят едно уникално нещо с уста, което мъжете обожават - държат я затворена... Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523441.html", "text": "Мъж привършва вечерята си, избърсва се, оригва се под сурдинка и доволно подвиква: - Бра'о ма, жена! И кво викаш, има за десерт... - Виагра, гладнико! Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523440.html", "text": "Бракът е за тези, които искат да си имат по един човек, който да си го дразнят до края на живота си! Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523442.html", "text": "- Жена, как се казва онова бялото цвете с жълтото в средата... - Маргаритка! - Ааа добре, Маргаритке ходи и ми донеси една бира... Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523444.html", "text": "Жените не искат сутрин, а мъжете вечер. Но и двата пола знаят, че чиниите трябва да се мият. Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523445.html", "text": "Мъж се прибира от командировка по-раничко. Отключва тихо вратата на апартамента и още в антрето чува сладострастни стонове, носещи се откъм спалнята. Поглежда крадешком през вратата, после на пръсти отива в кухнята. Заравя пръсти в косата си и започва да се самоанализира: – Гаден, подъл егоист съм аз! Иначе защо ще ми е толкова зле, когато на другите им е толкова хубаво... Сподели:", "date": "2019.11.06", "title": "ВИЦОВЕ"}
{"url": "https://pik.bg/-news523828.html", "text": "Две секретарки си говорят: - Как е шефът ти? - Ами как? Подари ми кожено палто, пръстен, гривна, огърлица. Поиска ръката ми. - Мръсник! Вече е решил да икономисва. Сподели:", "date": "2019.11.06", "title": ":)"}
{"url": "https://pik.bg/-news523833.html", "text": "Отива един мъж при психолог. - Какъв сте по професия? - пита психологът. - Автомобилен механик съм. - Добре, в такъв случай, легнете под кушетката и се отпуснете... Сподели:", "date": "2019.11.06", "title": ":)"}
{"url": "https://pik.bg/-news523835.html", "text": "Английски лорд собственоръчно си навива часовника и обяснява на изумения лакей: - Лекарят ми предписа физически упражнения. Сподели:", "date": "2019.11.06", "title": ";)"}
{"url": "https://pik.bg/-news523836.html", "text": "Главоблъсканица на Мърфи за времето/действието: Никога не знаеш колко скоро ще стане твърде късно. Сподели:", "date": "2019.11.06", "title": ":)"}
{"url": "https://pik.bg/-news523838.html", "text": "- Киркор, разбрах че спиш с жена ми. Това не е хубаво. - Ей, не мога да го разбера това вашето семейство, Гарабед… Ти ми казваш - лошо е, жена ти вика - хубаво е… Сподели:", "date": "2019.11.06", "title": ":)"}
{"url": "https://pik.bg/-news523839.html", "text": "Жена застава срещу вълшебното огледало и пита: - Огледалце на стената, коя е най-красива на земята? Огледалото троснато отговаря: - Че мръдни се да видя… Сподели:", "date": "2019.11.06", "title": ":)"}
{"url": "https://pik.bg/%D0%BC%D0%B8%D1%81-%D0%BA%D0%B0%D0%BF%D1%80%D0%B8%D0%B7-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%B0%D0%BD%D0%B5%D0%BB%D0%B8%D1%8F-%D0%BD%D0%B5-%D1%82%D1%80%D0%B0%D0%B5-%D0%B1%D0%B5%D0%B7-%D0%B8%D0%B7%D0%BA%D1%83%D1%81%D1%82%D0%B2%D0%B5%D0%BD%D0%B8-%D0%BC%D0%B8%D0%B3%D0%BB%D0%B8-%D0%B8%D0%B2%D0%BE%D0%BD-%D0%BF%D1%80%D0%B8%D0%B7%D0%BD%D0%B0-%D0%BE%D1%89%D0%B5-%D1%81%D1%8A%D0%BC-%D0%B4%D0%B5%D0%B2%D1%81%D1%82%D0%B2%D0%B5%D0%BD%D0%B0-news882263.html", "text": "Нямам корекции, нито силикон! Но без миглите си не мога, нося изкуствени, само това имам като корекция, без тях не излизам. Така отсече пред фенове в специално видео с въпроси и отговори дъщерята на фолкзвездата Анелия и бизнесмена Константин Динев - Ивон. Апетитната старлетка реши да разкрие в най-откровено \"интервю\" в социалните мрежи дали има пластични операции и дали е... още девствена. \"Девствена съм!\", отсича кратко Ивон, която през цялото време снима видеото, скрита зад огромни слънчеви очила и с дъвка в устата. Зад скъпите цайси прозират огромните мигли на дъщерята на Анелия, както и тъмните й сенки. Ивон обаче не крие, че си има само тях. \"Не използвам грим в ежедневието си и нямам корекции, нито силикон, нито съм си слагала нещо. Миглите ми са единственото\", продължава хубавицата. Феновете на красавицата обаче не вярват на думите й и задават ребром въпроса - \"Защо лъжеш, че нямаш корекции, след като имаш\", а Ивон се разгневява на екрана. Тийнейджърката отново натъртва, че е напълно естествена и единственото, което не е \"нейно\", са любимите й мигли, без които не излиза. Иначе понякога използва лек макиаж, но само за снимките в социалните мрежи. В други случаи Ивон разчита на личен гримьор, като не го крие от майка си. \"Не съм злобна, нито съм кифла и дори не се държа като такава\", откровеничи вече за характера си Ивон. Момичето дава да се разбере, че не е и наивна и не позволява да й се качват на главата или да я обиждат. Красивата тийнейджърка признава, че не търпи да се отнасят зле с нея, а приятелите й разказват, че въпреки че е \"добричка\", Ивон няма да си замълчи пред злобни и лоши хора. Сподели:", "date": "2019.11.06", "title": "МИС КАПРИЗ: Дъщерята на Анелия не трае без изкуствени мигли! Ивон призна: Още съм девствена"}
{"url": "https://pik.bg/%D1%81%D0%B0%D1%89-%D1%81%D1%82%D1%80%D0%BE%D1%8F%D1%82-%D0%BD%D0%B5%D1%84%D1%82%D0%B5%D0%BD%D0%B8-%D0%BD%D0%B0%D1%85%D0%BE%D0%B4%D0%B8%D1%89%D0%B0-%D0%B2-%D1%81%D0%B8%D1%80%D0%B8%D1%8F-news882181.html", "text": "САЩ са започнали да строят две нови военни бази в богатата на петрол сирийска провинция Дейр-ез-Зор, съобщава Анадолската агенция. Базите се изграждат в района на 113-та бригада, в близост до района ал Сур, твърдят местни източници. Видеозапис, попаднал в редакцията на турската държавна агенция, показва, че са задействани множество строителни машини, а освен това преди това стана ясно, че САЩ са изпратили от 250 до 300 допълнителни военнослужещи в района, заедно с бронирани автомобили, тежки оръжия и амуниции. Сподели:", "date": "2019.11.06", "title": "САЩ строят нефтени находища в Сирия"}
{"url": "https://pik.bg/%D0%BD%D0%B5%D0%BB%D0%B8%D0%BD%D0%B0-%D1%81%D1%8A%D1%81-%D1%81%D1%82%D1%80%D0%B0%D1%88%D0%B5%D0%BD-%D0%BD%D1%8E%D1%85-%D0%B7%D0%B0-%D0%B1%D0%B8%D0%B7%D0%BD%D0%B5%D1%81-news882243.html", "text": "Пеенето по съборите из градовете и селата не е единственият източник на доходи за чалга дивата Нелина. За разлика от свои колежки, които наливат припечеленото от кръчмите в дрехи, русокосата русчуклийка е съумяла да инвестира заделените пари по разумен начин, който й носи завидни дивиденти. Певицата търгува с имоти, призна самата тя. Тя е купила няколко апартамента в елитни квартали на София, които били доста занемарени и след ремонт продала част от тях, другите дава под наем. Нелина е вложила солидна сума за закупуване и на професионална техника от САЩ, която също дава под наем на колеги. Сподели:", "date": "2019.11.06", "title": "Нелина със страшен нюх за бизнес"}
{"url": "https://pik.bg/%D1%84%D0%B5%D0%B9%D1%81%D0%B1%D1%83%D0%BA-%D1%81-%D0%BD%D0%BE%D0%B2%D0%BE-%D0%BB%D0%BE%D0%B3%D0%BE-news882201.html", "text": "Компанията „Фейсбук“, която притежава редица приложения освен социалната мрежа, представи новото си лого. В портфолиото си компанията на Марк Зукърбърг притежава социалната мрежа със същото име, „Инстаграм“, „УатсАп“ и много други. Новото лого представлява само думата Facebook, изписана само с главни букви и простичък шрифт. Цветовете на логото са различни, в зависимост от това за коя платформа се използва – зелено за „УатсАп“, синьо за социалната мрежа „Фейсбук“ и лилаво-жълто за „Инстаграм“. Новото лого ще бъде въведено за всички потребители в следващите няколко седмици. От основаването си преди 15 години насам компанията-майка „Фейсбук“ излезе далеч от ограничението на социална мрежа. Новото лого има точно тази цел – да служи за разграничение между мрежата и компанията. В приложенията, които са част от портфолиото на технологичния гигант, ще бъде добавен текст „от „Фейсбук“, като целта е „потребителите да знаят, че те са с една и съща инфраструктура и разчитат на същите екипи от хора“. „Хората трябва да знаят кои компании правят продуктите им“, категоричен е Антонио Лучио, маркетинг шеф в компанията. Сподели:", "date": "2019.11.06", "title": "Фейсбук с ново лого"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%BF%D0%BB%D0%B0%D0%BD%D0%B8%D1%80%D0%B0%D1%82-%D0%BD%D0%BE%D0%B2%D0%B8-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%BF%D1%80%D0%B0%D0%B2%D0%B8%D0%BB%D0%B0%D1%82%D0%B0-%D0%B7%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B8%D1%80%D0%B0%D0%BD%D0%B5-%D1%82%D0%B0%D0%B1%D0%BB%D0%B8%D1%86%D0%B0-news882159.html", "text": "Предложенията са залегнали в отчета за 2018 г. за изпълнение на актуализираната Национална стратегия за демографско развитие на населението в Република България (2012-2030 г.). Последната реформа на пенсионната система, включваща повишаване на пенсионната възраст и стаж за мъжете и жените, беше от 2015 година. Наскоро министърът на труда и социалната политика Бисер Петков коментира, че те са довели до финансово стабилизиране на пенсионния фонд. На сайта на Националния осигурителен институт има обяснителни данни за повишението на възрастта за пенсиониране в следващите години. За да придобият право на пенсия за осигурителен стаж и възраст (ОСВ), лицата трябва да имат навършена минимална пенсионна възраст и определен осигурителен стаж. Условията за придобиване първо право на пенсия за осигурителен стаж и възраст според датата на раждане на съответното лице както за миналата и настоящата, така и за следващите години. След 31 декември 2037 г. възрастта се обвързва с нарастването на средната продължителност на живота. Ако се пенсионирате тази година възрастта за пенсия е 61,4 години за жените и 64,2 години за мъжете. За нежния пол ще са необходими 35.8 години трудов стаж, докато за мъжете – 38.8 години. През 2020 г. възрастта за жените ще е 61.6, а при мъжете – 64.4 години, докато стажът се очаква да расте с по 2 месеца/годишно. С ръст от 2 месеца годишно при жените и 1 месец за мъжете, през 2029 г. възрастта за пенсия ще е 65 години за мъжете при необходим стаж от 40 г. и 63 години за жените при 37 години стаж. От 2030 до 2037 г., за когато са последните изнесени данни, се очаква възрастта за пенсия при двата пола да е 65 години, като в този период тя ще расте с по 3 години за жените и ще остане без промяна при мъжете. Необходимият стаж ще се запази – съответно 40 години за мъжете и 37 за жените. Държавата планира отново промени в пенсионната система. Възрастта за пенсиониране да се повишава в бъдеще, да се въведат по-строги изисквания за получаване на пенсия от Държавното обществено осигуряване, да се ограничи достъпът до схеми за ранно пенсиониране, както и да се обсъдят възможности за въвеждане на многофондова система във втори и трети стълб на пенсионната система. Сподели:", "date": "2019.11.06", "title": "ВАЖНО: Планират нови промени в правилата за пенсиониране (ТАБЛИЦА)"}
{"url": "https://pik.bg/4-%D0%B2%D0%B0%D0%B6%D0%BD%D0%B8-%D1%81%D1%8A%D0%B2%D0%B5%D1%82%D0%B0-%D0%B7%D0%B0-%D0%B8%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%B8%D0%B1%D1%80%D0%B0%D1%82%D0%BE%D1%80-news882182.html", "text": "Вибрaтoрът e eдин oт приятeлитe нa жeнaтa. Тoй мoжe дa ѝ дocтaви удoвoлcтвиe във вceки eдин мoмeнт – нaй-вeчe, кoгaтo нaблизo нямa пoдхoдящ пaртньoр зa тaзи цeл. Вибрaтoрът oбaчe нe e прeднaзнaчeн caмo зa нeoбвързaнитe жeни. Тoй мoжe дa бъдe чудecнo дoпълнeниe към ceкcуaлнaтa игрa нa двaмa души. Нaй-oбщo кaзaнo вибрaтoрът e нeщo, кoeтo мнoгo дaми притeжaвaт и кoeтo изпoлзвaт c удoвoлcтвиe. Кaквo щe прaвитe cъc cвoя вибрaтoр зaвиcи caмo и eдинcтвeнo oт вac. Движeниятa, тeмпoтo и мoмeнтитe нa интимнocт oпрeдeлятe виe. Caмo трябвa дa имaтe прeдвид cлeдвaщитe 4 прaвилa, кoитo ca вaжни при изпoлзвaнeтo нa вибрaтoр. Лубрикaнтитe нa cиликoнoвa ocнoвa мoгaт дa бъдaт врeдни зa вaшия вибрaтoр. Пoвeчeтo cъврeмeнни вибрaтoри ca изрaбoтeни oт cиликoн, нo aкo ги cъчeтaeтe c лубрикaнти нa cиликoнoвa ocнoвa, тoвa щe нaпрaви тeхния мaтeриaл прeкaлeнo мeк. Пo-дoбрe изпoлзвaйтe лубрикaнт нa вoднa ocнoвa или пък зaлoжeтe нa лубрикaнт нa cиликoнoвa ocнoвa, нo в кoмбинaция c прeзeрвaтив (кoйтo дa зaщитaвa вибрaтoрa). Aкo cтe пoчитaтeли нa aнaлния ceкc и иcкaтe дa изпoлзвaтe вибрaтoр зa тaзи цeл, купeтe cи тaкъв, кoйтo e прeднaзнaчeн cпeциaлнo зa тaзи зoнa. Oбикнoвeнo тeзи вибрaтoри ca c пo-мaлки рaзмeри и лeкo извити, зa дa ce чувcтвa жeнaтa пo-кoмфoртнo. Изпoлзвaйтe пo-гoлямo кoличecтвo лубрикaнт. Кaктo cтaнa яcнo, видът нa вибрaтoрa зa дупeтo ce рaзличaвa oт cтaндaртния тaкъв. Нe ce прeпoръчвa изпoлзвaнeтo нa eдин и cъщи вибрaтoр нe caмo зaрaди рaзмeрa, нo и зaрaди увeличeния риcк oт вaгинaлнa инфeкция. Нe ce зaблуждaвaйтe, чe изпoлзвaнeтo нa вибрaтoр aвтoмaтичнo ви гaрaнтирa oргaзъм. Вcъщнocт дocтигaнeтo нa връхнaтa тoчкa зaвиcи oт мнoгo фaктoри, тoчнo кaктo при ceкca c мъж. Нaй-вeчe виe трябвa дa имaтe пoдхoдящaтa нacтрoйкa. Изпoлзвaнeтo нa вибрaтoр cъc cигурнocт oбaчe щe ви пoмoгнe дa изcлeдвaтe нoви и нeпoзнaти уceщaния, тъй кaтo виe caмитe знaeтe нaй-дoбрe кoe тoчнo ви дocтaвя удoвoлcтвиe. Сподели:", "date": "2019.11.06", "title": "4 важни съвета за използването на вибратор"}
{"url": "https://pik.bg/%D0%B0%D0%BB%D0%B1%D0%B5%D0%BD%D0%B0-%D0%B2%D1%83%D0%BB%D0%B5%D0%B2%D0%B0-%D1%81%D0%B5-%D0%B2%D1%8A%D1%80%D0%BD%D0%B0-%D0%BE%D1%82-%D0%B3%D1%83%D1%80%D0%B1%D0%B5%D1%82-news882255.html", "text": "Гурбетът на Албена Вулева в Кипър приключи. Устатата водеща се прибра в България за няколко дни, но май престоят ѝ в родината ще бъде по-дълъг. Водещата на \"Сигнално жълто\" има неотложна работа у нас и за нейно голямо съжаление няма да се върне веднага в Кипър. Албена ще използва времето докато е у нас, за да си вземе по-дебели дрехи, тъй като тръгна за острова само с едно тънко яке и сак с рокли. „Айде, прибирам се за малко. Да подменя багажа. Но пак ми се реве”, каза Вулева. Сподели:", "date": "2019.11.06", "title": "Албена Вулева се върна от гурбет"}
{"url": "https://pik.bg/%D1%84%D0%B8%D0%BA%D0%B8-%D0%B8%D0%B7%D0%B4%D0%B0%D0%B4%D0%B5-%D0%B3%D0%BE%D0%BB%D1%8F%D0%BC%D0%B0-%D1%82%D0%B0%D0%B9%D0%BD%D0%B0-%D0%BA%D0%BE%D1%8F%D1%82%D0%BE-%D1%89%D0%B5-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B5-%D1%81%D0%B2%D0%B5%D1%82%D0%B0-%D0%BC%D1%83-news882221.html", "text": "В събота Фики Стораро гостува в „Мармалад“ по bTV. В типичния стил на предаването, наред с шегите, певецът сподели и доста интересни истории от личния си живот, които не са ставали обществено достояние до този момент – както за себе си, така и за сина си. „Тони младши е на годинка и 7 месеца. Вече ми казва „тати“. И на майка си казва „тати“. Няма по-хубаво чувство от това, да си родител“, умилява се младият татко. Фики разказа, че малкият е хванал кларинет на прощъпалника, който са му направили, но и призна, че всъщност не са му дали голям избор: „Имаше само музикални инструменти – акордеон, кларинет, тромпет... и едни лекарски слушалки. Той какво да хване?“, смее се Стораро. И все пак е сигурен, че музикалният ген е предаден и на неговия наследник. Той самият като малък е свирил на пиано. Започнал е от първи клас и се е упражнявал след училище по 6-7 часа на ден. Тогава не му е оставало време нито за момичета, нито за тренировки и мускули. В последствие, след като е усъвършенствал пианото, е наваксал пропуснатото. Днес Фики ходи всеки ден във фитнес залата, може да е за 30-минути, но не пропуска. Признава, че много обича картофи и си хапва. Голямото му изкушение са чипсовете, особено когато ги види в бензиностанциите на път за участие. Но винаги се спира и не си купува. Звездата на Пайнер гостува на Радост Драганова и Иво Аръков малко преди да замине с Галена на турне в Америка. Двамата отлитат на 20 ноември, а първият им концерт е в Лас Вегас. Сподели:", "date": "2019.11.06", "title": "Фики издаде голяма тайна, която ще преобърне света му"}
{"url": "https://pik.bg/%D0%B3%D1%80%D1%8A%D0%BC%D0%BA%D0%B0-%D1%81%D0%B4%D0%B5%D0%BB%D0%BA%D0%B0-%D0%BC%D0%B5%D0%B6%D0%B4%D1%83-%D1%8E%D0%B2%D0%B5-%D0%B8-%D1%80%D0%B5%D0%B0%D0%BB-news882215.html", "text": "Италианският действащ шампион Ювентус иска да привлече полузащитника на Реал (Мадрид) Иско, твърди \"Тутоспорт\". Визира се, че от Юве изненадващо могат да привлекат в състава си 27-годишния испански национал още през зимния трансферен прозорец. Допълва се, че треньорът на Ювентус Маурицио Сари харесва много качествата на Иско. Визираният звезден халф пък не получава много шансове за изява в Реал (М) в последно време. Сподели:", "date": "2019.11.06", "title": "Гръмка сделка между Юве и Реал?"}
{"url": "https://pik.bg/%D0%B7%D0%B0%D0%B1%D0%B8%D0%B2%D0%BA%D0%B0-%D0%BC%D0%BC%D0%B0-%D0%B1%D0%BE%D0%B5%D1%86%D1%8A%D1%82-%D0%B7%D0%B0%D1%80%D0%BA%D0%BE-%D0%BF%D1%80%D0%B5%D0%B6%D0%B0%D0%BB%D0%B8-%D0%B4%D0%B5%D1%81%D0%B8-%D1%81%D0%BB%D0%B0%D0%B2%D0%B0---%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BB%D1%8E%D0%B1%D0%BE%D0%B2-%D0%BD%D0%B0-%D1%87%D0%B0%D0%BB%D0%B3%D0%B0-%D0%B4%D0%B8%D0%B2%D0%B0%D1%82%D0%B0-%D0%B7%D0%B0%D0%B1%D0%B8-%D0%B7%D0%BD%D0%BE%D0%B9%D0%BD%D0%B0-%D0%BC-news880957.html", "text": "Състезателят по бойни изкуства Светлозар Савов, който имаше изпепеляваща връзка с фолк певицата Деси Слава, е намерил любовта във Варна. От няколко месеца Зарко редовно прескача до морската столица, където се среща със знойна красавица. Брюнетката се казва Криси, а с ММА-боеца се запознали на известен плаж, пише \"Лайфонлайн.бг\". Криси обаче има дете от връзката си с познат варненски бохем с интересен прякор. Не е ясно дали дамата се е разделила с бащата на детето, защото в социалните мрежи снимките им заедно с таткото не се виждат. Савов е забелязван редовно през лятото с нея и по всичко личи, че не крият любовта си. Тя също прескача до Русе, където ММА-състезателят живее, твърди източник. Криси дори е качила снимка от централния площад на дунавския град в \"Инстаграм\" профила си. След като изживя огнен любовен романс с Деси Слава, Зарко изостави певицата и обви личния си живот в тайна. Деси пък се залюби с друг спортист - младият боксьор Благой Найденов и дори му роди дете. Двамата продължават да живеят заедно и отглеждат щастливия малък Борис. Сподели:", "date": "2019.11.06", "title": "ЗАБИВКА: ММА-боецът Зарко прежали Деси Слава - голямата любов на чалга дивата заби знойна мацка с дете (СНИМКИ)"}
{"url": "https://pik.bg/%D1%81%D0%B8%D1%80%D0%BE%D0%BC%D0%B0%D1%88%D0%BA%D0%BE-%D0%BB%D1%8F%D1%82%D0%BE-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D0%BE%D1%81%D1%82%D0%B0%D0%B2%D0%B0%D1%82-%D0%B2%D0%B8%D1%81%D0%BE%D0%BA%D0%B8-%D0%B7%D0%B0-%D0%BD%D0%BE%D0%B5%D0%BC%D0%B2%D1%80%D0%B8---%D0%B4%D0%BE-25-%D0%B3%D1%80%D0%B0%D0%B4%D1%83%D1%81%D0%B0-%D0%BD%D0%BE-%D1%89%D0%B5-%D0%B8%D0%BC%D0%B0-%D0%B8-%D0%B4%D1%8A%D0%B6%D0%B4-news882333.html", "text": "Времето ще остане динамично с температури, значително по-високи от обичайните. Преносът на въздушни маси ще е от юг-югозапад. Това съобщи дежурният синоптик Красимир Стоев от Националния институт по метеорология и хидрология (НИМХ. Ще е ветровито, особено в Източна България и районите разположени северно от планините, където южният вятър ще се проявява и като фьон. Облачността над страната ще е разкъсана, предимно средна и висока. Над северозападните райони облачността ще е значителна и там след пладне ще превали слаб дъжд. Сутрешните температури ще бъдат между 7° и 12°, в източните райони и в Предбалкана – до 14°-16°. Дневните температури ще бъдат предимно между 21° и 26°. Атмосферното налягане е по-ниско от средното за ноември и още ще се понижи. Над Черноморието ще има разкъсвана средна и висока облачност. Ще духа умерен югозападен вятър. Максимални температури на въздуха: 20°-24°. Температура на морската вода е 17°-18°. Вълнението на морето ще е 3-4 бала. Над планините ще има разкъсана средна и висока облачност. Ще духа силен, по билата и бурен югозападен вятър. Максимална температура на височина 1200 метра около 18°, на 2000 метра – около 11°. И през следващите три дни времето в страната ще бъде динамично с температури в Източна България и в районите, разположени в близост до северните склонове на планините, значително по-високи от обичайните за първата половина от ноември. В четвъртък вятърът в Западна България временно ще се обърне от запад-северозапад, на изток ще се задържи югозападен. Превалявания ще има в крайните северозападни райони, а вечерта и през нощта срещу петък - на повече места в Западна България. Дневните температури ще са в широки граници - от 13°-14° в крайните северозападни райони до 24°-25° на изток. В петък превалявания ще има главно в Рило-Родопската област, над останалата част от страната облачността ще се разкъсва до слънчево време. В събота ще има променлива облачност, само на отделни места ще превали слаб дъжд. Дневните температури ще са почти без промяна. Сподели:", "date": "2019.11.06", "title": "СИРОМАШКО ЛЯТО: Температурите остават високи за ноември - до 25 градуса, но ще има и дъжд"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0-%D1%81-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-%D1%81%D1%80%D1%8F%D0%B4%D0%B0---%D1%8F%D0%B4%D0%BE%D0%B2%D0%B5-%D0%B2-%D1%80%D0%B0%D0%B1%D0%BE%D1%82%D0%B0%D1%82%D0%B0-%D0%B7%D0%B0-%D0%BB%D1%8A-news882350.html", "text": "Пригответе се от сутринта за трудности на работното място, защото сте упорити и настъпателни. Не се карайте с колегите си, а им обяснете че ще намерите начин да се справите. Не е изключено, въпреки препятствията, някои неочаквани, да имате успехи и да научите за предстоящи стабилни приходи. Всичко започнато ви носи проблеми и заради ретроградното движение на Меркурий, защото денят ви не е подходящ за начинания. Прибързаността е във ваша вреда, въпреки желанието ви да се справите по-бързо със забавянето, наложено от трудностите. Рутината ще ви помогне да се справите със задачите си. Не я подценявайте. Днес сте подложени на изкушения за промени и пътувания. Поднасят ви примамливи предложения за начинания. Не отлагайте дълго отговора си, ако прецените, че са във ваша полза. Ще вложите голяма част от силите си в разработване на нов творчески проект. Дори и да се сблъскате с трудности, те са лесно преодолими. Можете да наберете средства за благотворителна кауза в този ден. Не избързвайте с решенията си на работното си място. Не са изключени грешки заради прекалената ви самоувереност. Проведете планираните разговори. Всички начинания ще бъдат успешни, ако повярвате в силите си и не се разпилявате. Анализирайте думите на новите си делови познати, за да не изживеете поредното разочарование, ако нещо не сте разбрали. Промени ще усложнят отношенията ви на работното място, защото не сте готови за тях. Не препоръчвам да пътувате. Очаквайте информация за бъдещи материални успехи. Сутринта се заемете сериозно със задачите, които ви помагат да приведете в изпълнение професионалните си планове. Срещите и преговорите ви са успешни, а също и деловите пътуванията. Материалните ви успехи са сигурни, благодарение на новите ви делови партньори и на хората, които ви подкрепят. Бъдете особено внимателни при работа с документи и не слагайте подписа си днес, защото ретроградното движение на Меркурий го забранява. Пазете от измами и самозаблуда в професионално отношение. Не проявявайте излишна доверчивост, ако ви убеждават да се включите в благотворителна кампания. Очаква ви спокоен и хармоничен ден, изпълнен с работа и с приятни емоции. Пътуване, което ще се наложи да осъществите следобед ще бъде напрегнато и свързано с неприятни разговори. въпреки това сте длъжни да ги проведете, а крайният резултат е във ваша полза. Трудностите са породени от странични фактори, затова не си заслужава да се ядосвате. Резултатите ви на работното място са отлични. В този ден ви очакват положителни промени в материално отношение. Всички делови срещи са успешни. Засилва се интуицията ви. Осъществете замислите си. Успехът е с вас, ако сте свързани с творческа професия.  Възползвайте се от възможността да срещнете подкрепа на идеите си. Сутринта се срещнете с влиятелен познат, който иска помощ от вас. Очаквайте недоразумения и разногласия, които, ако не се поддадете на емоцията и премълчите ще отминат без последствия. Не си разваляйте настроението. При обсъждане на професионални проблеми не спорете и не се заяждайте. Деловите срещи са затруднени. Осъществете планираните делови срещи и не отказвайте запознанствата. На работното място сте активни и уверени. Радвате се на мечтаните успехи в начинанията, чието начало поставяте днес. От делови, отношенията ви може да се превърнат в интимни. Няма да ви липсват приятни новини и интересни изживявания. Не се ядосвайте, а приемете предизвикателството, ако денят ви е труден. Проблемите на работното място са временни и ще ги разрешите бързо. Очаквайте материални успехи. Обърнете внимание на хората от новото си делово обкръжение и открийте в тях полезни за вас положителни качества. Сподели:", "date": "2019.11.06", "title": "САМО В ПИК: Топ астроложката Алена с ексклузивен хороскоп за сряда - ядове в работата за Лъвовете, Скорпионите ще имат приятни емоции"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B2-%D1%81%D0%BE%D1%84%D0%B8%D1%8F-news882186.html", "text": "Във връзка с монтаж на спирателни кранове под резервоар „Колежа“се налага спиране на водоподаването от 10:00 до 22:00 часа на клиентите на „Софийска вода”, живеещи в района на: кв. „Малинова долина“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: \" ъгъла с ; Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. \"Софийска вода” временно ще прекъсне водоснабдяването в , съобщиха от пресцентъра на дружеството. Сподели:", "date": "2019.11.06", "title": "ВАЖНО: Ето къде спират водата в София"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B4%D0%BE%D1%86-%D0%BC%D0%B0%D0%BD%D0%B3%D1%8A%D1%80%D0%BE%D0%B2-%D0%B7%D0%B0%D0%BF%D0%BB%D0%B0%D1%88%D0%B8-%D0%BC%D0%BD%D0%BE%D0%B3%D0%BE%D0%B4%D0%B5%D1%82%D0%BD%D0%B8%D1%8F-%D0%BE%D1%82%D0%B5%D1%86-%D0%B5%D0%B2%D0%B3%D0%B5%D0%BD%D0%B8%D0%B9-%D0%BE%D1%82-%D1%81%D0%BB%D0%B8%D0%B2%D0%B5%D0%BD-%D1%81%D1%8A%D1%81-%D0%B7%D0%B0%D1%82%D0%B2%D0%BE%D1%80-%D0%BE%D1%82%D0%BA%D0%B0%D0%B7%D0%B0%D0%BB-%D0%B4%D0%B0-%D0%B2%D0%B0%D0%BA%D1%81-news882374.html", "text": "Свещеникът от Сливенската епархия спечели битката с РЗИ – Сливен в съда, разрешиха на детето му да ходи на детска градина неваксинирано Скандал в ефира на Нова телевизия! Специалистът по инфекциозни болести доц. д-р. Атанас Мангъров заплаши свещеник от Сливен, защото бил върл противник на ваксините. Доцентът от Медицинския факултет на МУ – София, който е ръководител и на Катедрата по инфекциозни болести, паразитология и тропическа медицина, цитира чл. 182 ал. 1 от Наказателния кодекс, като изтъкна, че се предвижда наказание до три години затвор за родители, които застрашават живота на децата си. „Това е сламка към сливенската прокуратура. Всеки от нас може да я сезира, че този човек застрашава собственото си дете“, възкликна Мангъров в „Здравей, България“. „Ако в един клас има 100 ваксинирани, може да се разболеят пет. Ако обаче половината не са ваксинирани, ще има поне 55 заразени“, добави той. \"Защо да се разболеят ваксинираните? За моите деца аз отговарям“, каза пък отецът от Сливенската епархия. Глобяват антиваксъри с 300 лева, ваксините с живак не били опасни Водещият Виктор Николаев съобщи, че Административният съд в Сливен е разрешил на едно от неваксинираните деца на свещеника да ходи на детска градина. Оказва се, че когато родителят доказва, че то не е опасно за останалите, може да посещава учебни заведения, добави Аделина Радева. Отец Евгений Янакиев пък сподели, че е решил да не допуска на най-малките си деца да им бъдат поставяни ваксини, след като погребал бебе, което се разболяло от левкемия след поставена ваксина срещу морбили. Мъжът е баща на девет деца. \"Благодаря на Бог, че в Сливен имаме такива съдии, които подхождат с професионализъм и вземат Соломонови решения! Детелина Ангелова пък е една от най-добрите адвокати в България“, заяви свещеникът. Той разказа как седмото му дете след поставяне на ваксина срещу морбили, вдигнало висока температура. „В медиите излизаха информации за ваксините и започнахме да се притесняваме. Детето ми изпадна в шок. Виждаше нещо ужасно. Не реагираше на нашите действия. Притеснихме се и казахме, че сме дотук с ваксините. На осмото и на деветото си деца не сме разрешавали да бъдат имунизирани“, сподели най-известният у нас антиваксър. След като РЗИ – Сливен забрани на най-малкия му син да ходи на детска градина, той обжалвал разпореждането и то паднало в съда. \"На едно от децата в градината майката работи в РЗИ и тя е подала сигнала. Моят Николай много искаше да е с другите деца, но не го допускат, макар че е задължително в предучилищна възраст да посещава детска градина. Има 14-дневен срок, за да влезе в сила съдебното разпореждане. Ако РЗИ обжалва, ще се стигне до дело в ВАС“, обясни отецът. \"Миналата година погребах дете на година и 7 месеца, което почина от левкемия. След ваксина от морбили, то се разболяло. На мой братовчед детето му също се разболя и почина на 12 месеца“, добави той. Сподели:", "date": "2019.11.06", "title": "СКАНДАЛ: Доц. Мангъров заплаши многодетния отец Евгений от Сливен със затвор, отказал да ваксинира децата си"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%81%D1%8A%D0%B4%D0%B5%D0%B1%D0%BD%D0%BE-%D1%80%D0%B5%D1%88%D0%B5%D0%BD%D0%B8%D0%B5-%D0%BF%D1%80%D0%B5%D0%B2%D1%80%D1%8A%D1%89%D0%B0-%D1%85%D1%80%D0%B0%D0%BC%D0%B0-%D1%81%D0%B2%D0%B5%D1%82%D0%B0-%D1%81%D0%BE%D1%84%D0%B8%D1%8F-%D0%B2-%D0%B8%D1%81%D1%82%D0%B0%D0%BD%D0%B1%D1%83%D0%BB-%D0%B2-%D0%B4%D0%B6%D0%B0%D0%BC%D0%B8%D1%8F-news882267.html", "text": "Решение на турски съд може да послужи като прецедент храмът \"Света София\" в Истанбул, който сега функционира като музей, отново да стане джамия, пише в. \"Йени шафак\", цитиран от БТА. Вестникът окачествява като \"историческо\" съдебното решение за джамията \"Карийе\" в Истанбул, която през 1945 г. с решение на Министерския съвет е превърната в музей. Съгласно решението на Държавния съвет (висшия административен съд на Турция) \"джамията не може да бъде използвана по различен начин от същинската й функция\". Това решение проправя път \"Карийе\" отново да стане функционираща джамия след 74 години, а ще послужи и като прецедент за \"Света София\", която постоянно е тема на обсъждане, коментира \"Йени шафак\". Музеят \"Карийе\" в истанбулския квартал Едирнекапъ е средновековната византийска църква \"Христос Спасител\", преустроена в джамия през 1511 г. На 29 август 1945 г. обаче подобно на други религиозни храмове и джамията \"Карийе\" бива превърната в музей. Решението на Държавния съвет е взето, след като той бе сезиран от турска фондация, която настоя за отмяна на решението от 1945 г. То е окончателно и има обвързващ характер, отбелязва вестникът. През март т. г. турският президент Реджеп Ердоган заяви намерението си да превърне прочутата бивша християнска базилика \"Света София\" отново в джамия. \"Света София\" е построена през 6 век като църква по време на Византийската империя и е била главен храм на Константинополската патриаршия. В джамия църквата е превърната след завладяването на Константинопол през 1453 г. По нареждане на основателя на съвременна Турция Мустафа Кемал Ататюрк \"Света София\" отваря врати като музей през 1935 г. Сподели:", "date": "2019.11.06", "title": "СКАНДАЛНО: Съдебно решение превръща храма \"Света София\" в Истанбул в джамия"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%B4%D0%B0-%D0%BC%D0%B5%D0%B6%D0%B4%D1%83-%D0%B1%D0%B0%D0%B9%D0%B5%D1%80%D0%BD-%D0%B8-%D0%B2%D0%B5%D0%BD%D0%B3%D0%B5%D1%80-news882219.html", "text": "Спекулациите около треньорския пост на гранда Байерн (Мюнхен) продължават. Баварците се разделиха с Нико Ковач, а за временен наставник бе назначен неговият помощник Ханзи Флик. Според много любопитни информации идващи от Острова, от Байерн обмислят да назначат Арсен Венгер за старши треньор до края на кампанията. Допълва се, че от Байерн (Мюнхен) искат треньора на Аякс Ерик тен Хаг, но специалистът обяви, че остава начело на холандския гранд до края на сезона. Така съществува вероятност 70-годишният Арсен Венгер да застане начело на Байерн. Французинът Венгер е сред най-именитите футболни наставници. Сподели:", "date": "2019.11.06", "title": "ФУТБОЛНА БОМБА: \"ДА\" между Байерн и Венгер?"}
{"url": "https://pik.bg/%D1%82%D0%B0%D0%B9%D0%BD%D0%B0%D1%82%D0%B0-%D0%BD%D0%B0-%D0%B7%D0%BE%D0%BD%D0%B0-51-%D0%B7%D0%B0%D1%81%D1%8F%D0%BA%D0%BE%D1%85%D0%B0-%D0%BD%D0%BB%D0%BE-%D0%BA%D1%80%D0%B0%D0%B9-%D1%81%D0%B5%D0%BA%D1%80%D0%B5%D1%82%D0%BD%D0%B0-%D0%B1%D0%B0%D0%B7%D0%B0-%D0%B2-%D1%81%D0%B0%D1%89-news882343.html", "text": "В САЩ край секретната военна база \"Зона-51\" бе забелязан металически непознат летящ обект. Той е заснет от най-обикновена видеокамера, монтирана срещу крадци в задния двор на жителка на щата Невада. Видеото не би привлякло внимание, ако не се бе развихрила общата истерия около базата. \"Зона-51\" е отделено подразделение на военно-въздушната база \"Едуард\". Около него на стотици мили няма нищо друго, освен пустиня. Полетите над базата са забранени - предполага се, че там се тестват системи за въздушна навигация и въоръжения. Привържениците на конспиративните теории смятат, че именно заради своята свръхсекретност базата е обект на интерес и от... извънземните. Конспираторите смятат, че именно в тази база се изучават находки от извънземни - пленени и убити. Увереността, че американското правителство скрива истината от народа си, води до създаването във Фейсбук на група, чийто участници осъждат нехуманното отношение към хуманоидите. Те обсъждат и тиражират всяко разминаване в официалните източници, което може да бъде изтълкувано в полза на убежденията им - че развита извънпланетна система съществува. Новото видео, разбира се, също стана хит. Според уфолозите става дума за металическо тяло, което възпроизвежда звук като самолет. Те са единодушни в мнението си, че става дума за непознат летателен апарат - следователно може да се смята, че това е НЛО. Около \"Зона-51\" се раздухват всякакви митове и истории. Но на военните никак не им е забавно. Прессекретарят на американските ВВС Лора Мак Ендрюс заяви сериозно, че \"Зона-51\" е \"тренировъчна площадка на военно-въздушните сили на САЩ\" и още: \"Ние не съветваме никого дори да помисли да проникне на нейна територия\". Отговорът на Фейсбук ентусиастите не закъсня: \"Няма да успеете да ни хванете всички\". Сподели:", "date": "2019.11.06", "title": "Тайната на \"Зона-51\": Засякоха НЛО край секретна база в САЩ"}
{"url": "https://pik.bg/%D0%B1%D0%BE%D1%80%D0%B8%D1%81-%D0%B4%D0%B6%D0%BE%D0%BD%D1%81%D1%8A%D0%BD-%D0%BF%D1%80%D0%B8%D0%B7%D0%BE%D0%B2%D0%B0-%D1%82%D1%80%D1%8A%D0%BC%D0%BF-%D0%B4%D0%B0-%D0%BF%D1%80%D0%B5%D0%BC%D0%B0%D1%85%D0%BD%D0%B5-%D0%BC%D0%B8%D1%82%D0%B0%D1%82%D0%B0-%D0%B2%D1%8A%D1%80%D1%85%D1%83-%D1%88%D0%BE%D1%82%D0%BB%D0%B0%D0%BD%D0%B4%D1%81%D0%BA%D0%BE%D1%82%D0%BE-%D1%83%D0%B8%D1%81%D0%BA%D0%B8-news882366.html", "text": "Британският премиер Борис Джонсън поиска от американския президент Доналд Тръмп да отмени митата върху шотландското уиски и други стоки. В телефонен разговор двамата са обсъдили бъдещите отношения на Съединените щати и Великобритания и са се договорили да сключат ново търговско споразумение. Преди месец Вашингтон наложи 25% мита върху вноса на редица продукти от ЕС. По-късно днес се очаква разпускането на британския парламент. В Лондон започва предизборната надпревара за изборите на 12 декември. Сподели:", "date": "2019.11.06", "title": "Борис Джонсън призова Тръмп да премахне митата върху шотландското уиски"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%B4%D0%B0%D0%B4%D0%B5-%D1%81%D1%82%D1%80%D0%B0%D1%85%D0%BE%D1%82%D0%B5%D0%BD-%D0%BF%D1%80%D0%B8%D0%BC%D0%B5%D1%80---%D0%BF%D0%BE%D0%BF%D1%8A%D0%BB%D0%BD%D0%B8-%D0%BA%D0%B0%D1%80%D1%82%D0%B0-%D0%B7%D0%B0-%D0%B4%D0%BE%D0%BD%D0%BE%D1%80%D1%81%D1%82%D0%B2%D0%BE-%D0%BE%D0%B1%D0%BD%D0%BE%D0%B2%D0%B5%D0%BD%D0%B0%D1%81%D0%BD%D0%B8%D0%BC%D0%BA%D0%B8-news882347.html", "text": "След скандалите с издаването на български паспорти, правителството затяга режима за издаване на български лични документи и пребиваването на чужденци в България. \"Ананиев, какво трябва да направим за донорството\", попита Борисов преди началото на заседанието, след като видя карта, оставена му от здравния министър Кирил Ананиев. \"Вчера започнахме Национална кампания за подкрепа на донорството. С тази карта искаме да предизвикахме дискусия в обществото, за да дадем шанс на хиляди хора за нов живот. Тази карта няма юридическа стойност, но тя може да покаже на близките дали човек иска да бъде донор, или не\", обясни здравният министър. \"Аз съм го направил вече. В България се правят най-модерни трансплантации. Имаме прекрасни хирурзи. Някои говорят, че от предразсъдъци донорството не се развива в България. Какъв е проблемът с предразсъдъците? В същото време 1151 човека чакат\", обясни премиерът, който попълни картата за донорство, оставена му от Ананиев. \"Надявам се всеки един човек да се замисли и да си прецени. И да си помислят чисто егоистично - хората продължават да живеят нормален живот след донорството. Подкрепям те, търси съдействие, става въпрос за хиляди хора\", каза още Борисов. \"Призовавам ви да подкрепите тази кампания. Човек не знае кога ще му се случи\", заключи министър-председателят. Сподели:", "date": "2019.11.06", "title": "ПЪРВО В ПИК TV: Борисов даде страхотен пример - попълни карта за донорство (ОБНОВЕНА/СНИМКИ)"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-19-%D0%B3%D0%BE%D0%B4%D0%B8%D1%88%D0%B5%D0%BD-%D1%80%D0%B0%D0%B7%D0%BC%D0%B0%D0%B7%D0%B0-%D0%B0%D1%83%D0%B4%D0%B8%D1%82%D0%BE-%D1%81%D0%B8-%D0%B2-%D1%81%D1%82%D1%8A%D0%BB%D0%B1-%D0%BF%D1%80%D0%B8%D1%8F%D1%82%D0%B5%D0%BB%D1%8F%D1%82-%D0%BC%D1%83-%D0%B1%D0%B5%D1%80%D0%B5-%D0%B4%D1%83%D1%88%D0%B0-news882375.html", "text": "Изясняват се детайли и обстоятелства около произшествието. По случая е образувано досъдебно производство. Тази нощ, около 03:50 часа, във Варна, на бул. \"Васил Левски\", е възникнало ПТП. 19-годишният водач на л.а. \"Ауди\" Ч.П. от Силистра, поради движение с несъобразена скорост, губи контрол над автомобила и се блъска в електрически стълб. Вследствие на инцидента, водачът на МПС получава фрактура на лява ръка и е настанен за лечение в болнично заведение, без опасност за живота. Неговият спътник (19 г. от с. Смилец) е получил множество фрактури, като за жиовта му има опасност. Сподели:", "date": "2019.11.06", "title": "ЕКШЪН ВЪВ ВАРНА: 19-годишен размаза аудито си в стълб, приятелят му бере душа"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B3%D0%B4%D0%B1%D0%BE%D0%BF-%D0%B8-%D0%B3%D1%80%D1%8A%D1%86%D0%BA%D0%B8%D1%82%D0%B5-%D1%81%D0%BB%D1%83%D0%B6%D0%B1%D0%B8-%D1%81%D1%82%D0%B0%D1%80%D1%82%D0%B8%D1%80%D0%B0%D1%82-%D1%81%D1%83%D0%BF%D0%B5%D1%80-%D0%B0%D0%BA%D1%86%D0%B8%D1%8F-%D0%BC%D0%BB%D0%B0%D0%B4%D0%B5%D0%BD-%D0%BC%D0%B0%D1%80%D0%B8%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81-news882394.html", "text": "ГДБОП и гръцките спецслужби започват съвместна работа за разкриване на канал за незаконни превози. Повод за операцията е поредният случай на камион с българска регистрация, в който бяха открити 41 нелегални мигранти в Северна Гърция. Вчера стана ясно, че камионът е с пазарджишка регистрация и е бил собственост на молдовски гражданин. Мигрантите, повечето от тях са афганистанци, не са пострадали Вътрешният министър Младен Маринов съобщи, че се проверяват движението на превозното средство, собственика, както и фирмата, на която камионът е регистриран, съобщава bTV. Работи се в координация с гръцките власти. От пазарджишката фирма, която е продала машината на молдовеца, посочиха, че 36-годишният мъж обяснил, че искал да купи камион, за да внася дрехи от Турция за Молдова. По информация на гръцките власти задържаният шофьор е грузинец и няма шофьорска книжка. Сподели:", "date": "2019.11.06", "title": "ИЗВЪНРЕДНО: ГДБОП и гръцките служби стартират супер акция! Младен Маринов с горещи подробности за разследването на камиона с мигранти"}
{"url": "https://pik.bg/%D1%80%D0%B5%D1%86%D0%B5%D0%BF%D1%82%D0%B0%D1%82%D0%B0-%D1%81-%D0%BA%D0%BE%D1%8F%D1%82%D0%BE-%D0%BF%D0%B5%D1%82%D1%8A%D1%80-%D0%B4%D0%B8%D0%BC%D0%BA%D0%BE%D0%B2-%D1%81%D0%B5-%D0%B5-%D0%BB%D0%B5%D0%BA%D1%83%D0%B2%D0%B0%D0%BB-%D0%BE%D1%82-%D0%BD%D0%B0%D1%81%D1%82%D0%B8%D0%BD%D0%BA%D0%B0-news882413.html", "text": "Народният лечител Петър Димков е имал рецепта за всяка болежка. Благодарение на записките в неговите тефтери много от тях са успели да стигнат до нас. Лечителят е изписал почти цяла тетрадка с ефикасни начини как да уморим в зародиш настинките и гриповете, които е изпитал лично върху себе си. Като за начало той препоръчва в кофа или малко легенче да се налее гореща вода, търпимо гореща, и да се изсипе шепа морска сол. След това съдът, в който се потапят краката, се завива с кърпа, така че да не проникне въздух покрай нея. Болният се завива в горната част на тялото, а на главата си има шапка. След което се пие горещ липов чай, докато се изпоти. От време на време е добре в кофата да се сипва малко морска сол. След като настиналият се изпоти добре и се затопли, се слага да легне в леглото. След като се изпоти още веднъж, е добре да се преоблече в нови дрехи. Но е хубаво да се знае, че въпросното изпотяване трябва да се направи само ако телесната температура е над 38 градуса, човек е със здраво сърце, а кръвното в дадения момент е в нормалните граници. За втората рецепта на Димков трябва да се вземат по три глави български чесън и лук, три супени лъжици настърган корен от джинджифил и толкова хрян, три люти чушлета и ябълков оцет. Хрянът и джинджифилът се слагат в сух буркан, прибавят се нарязаните на ситно лук, чесън, както и чушлетата. Цялата суха маса трябва да заеме 3/4 от обема на буркана. Долива се догоре с оцет, затваря се с капачка и се разклаща енергично. Бурканът се държи на стайна температура две седмици, като всеки ден се обръща с дъното нагоре поне веднъж. След 14 дни съдържанието се прецежда и настойката се прибира в бутилка в хладилника. Не изхвърляйте „кюспето“ - остатъкът от преработените продукти е чудесна и здравословна добавка към печено или варено месо и чудесно подправя пресни салати. При заболяване от грип се вземат от настойката по две супени лъжици три пъти на ден – с течността се жабурите и после я поглъщате. Профилактично това се прави веднъж на ден – вечер преди лягане. При упорита кашлица лечителят препоръчва рецепта с бира. Вземете половин литър пиво и към него добавете два лимона, като плодовете трябва да са добре измити. Плодовете се разрязват на четири, махат се семките, добавят се и 400 грама мед, супена лъжица ленено семе, супена лъжица подбел и чаена лъжичка анасон. Оставя се захлупено, докато изстине. После сместа се прецежда и се пие като сироп за кашлица. Най-добре е това да става през два часа, за да се изчисти кашлицата. Сподели:", "date": "2019.11.06", "title": "Рецептата, с която Петър Димков се е лекувал от настинка"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%BC%D1%8A%D0%BB%D0%BD%D0%B8%D1%8F-%D0%BA%D1%80%D0%B0%D0%BB%D0%B5%D1%82%D0%B5-%D1%81-%D0%B3%D1%80%D0%B0%D0%BD%D0%B4%D0%B8%D0%BE%D0%B7%D0%BD%D0%B0-%D0%BE%D1%84%D0%B5%D1%80%D1%82%D0%B0-%D0%BA%D1%8A%D0%BC-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D1%82%D0%B5-news882225.html", "text": "Реал Мадрид иска да привлече нападателя на Манчестър Сити Рахийм Стърлинг. \"Кралете\" са готови да платят за 24-годишния Стърлинг - 70 милиона лири, съчетано с включване на Гарет Бейл в грандиозна бартерна сделка, сочи информация на \"Скай Спортс\". Визира се, че мадридският клуб е решил да се раздели с 30-годишния звезден национал на Уелс. Стърлинг пък е национал на Англия. Рахийм изигра редица впечатляващи мачове този година както на национално, така и на клубно ниво. Към момента изглежда малко вероятно Ман Сити да приеме каквато и да било оферта за Стърлинг. Сподели:", "date": "2019.11.06", "title": "ФУТБОЛНА МЪЛНИЯ: \"Кралете\" с грандиозна оферта към \"гражданите\"..."}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D1%80%D0%B8%D0%B5%D1%85%D0%B0-%D0%BF%D1%80%D0%B0%D0%B2%D0%B8%D0%BB%D0%B0%D1%82%D0%B0-%D0%B7%D0%B0-%D0%B8%D0%B7%D0%B1%D0%BE%D1%80-%D0%BD%D0%B0-%D0%BD%D0%BE%D0%B2-%D1%88%D0%B5%D1%84-%D0%BD%D0%B0-%D0%BA%D0%BF%D0%BA%D0%BE%D0%BD%D0%BF%D0%B8-news882386.html", "text": "Парламентът прие процедурни правила за избор на председател и членове на Антикорупционния орган. \"За\" правилата гласуваха 150 народни представители, \"против\" - 0 и \"въздържали се\" - 3, с което те бяха приети. Антикорупционният закон гласи, че Комисията е колективен орган, който се състои от петима членове - председател, заместник-председател и трима други членове. За председател на Комисията се избира български гражданин с високи професионални и нравствени качества, който има висше юридическо образование и най-малко 10 години юридически стаж. Процедурните правила предвиждат предложенията за кандидати и председател на КПКОНПИ да се правят от народни представители и да се внасят в писмена форма чрез деловодството но на Народното събрание до Комисията за борба с корупцията, конфликт на интереси и парламентарна етика в 14-дневен срок. Изслушването на кандидатите се провежда на открито заседание на комисията, което се излъчва в реално време чрез интернет страницата на Народното събрание. Според правилата кандидатите се проверяват за принадлежност към разузнавателните служби на Българската народна армия и Държавна сигурност. Изборът се извършва от парламента. Съгласно правилата гласуването ще се извършва поотделно за всеки кандидат по поредносттата, определена в списъка. За избран се смята кандидатът, получил повече от половината от гласовете на присъстващите народни представители. Ако няколко кандидати са получили повече от половината от гласовете на присъстващите народни представители, избран е кандидатът получил най-много гласове „за“. В случаите, когато никой от кандидатите не получи необходимите гласове правилата предвиждат да се проведе повторно гласуване, в което да участват двамата кандидати, получили най-много гласове „за“. Ако и при повторното никой от тях не получи необходимите гласове, парламентът приеме решение за откриване на нова процедура за избор. Сподели:", "date": "2019.11.06", "title": "ОТ ПОСЛЕДНИТЕ МИНУТИ: Депутатите приеха правилата за избор на нов шеф на КПКОНПИ"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%BF%D0%B0%D1%80%D0%BD%D0%BE%D1%82%D0%BE-%D1%82%D1%80%D1%8A%D0%B3%D0%B2%D0%B0-%D0%BD%D0%B0%D0%B2%D1%81%D1%8F%D0%BA%D1%8A%D0%B4%D0%B5-%D0%B2-%D1%81%D0%BE%D1%84%D0%B8%D1%8F-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D1%81%D0%B5%D0%B4%D0%BC%D0%B8%D1%86%D0%B0%D1%82%D0%B0-news882362.html", "text": "\"Топлофикация София” стартира общото включване на отоплението в столицата. В сутрешния блок на БНТ говорителят на \"Топлофикация\" Елизабет Павлова даде повече подробности за старта на сезона, даден вчера \"С приоритет са детските градини, болниците, училищата. На второ място ще започнем да включваме и сградите, етажните собствености, като се надяваме до края на седмицата, когато ще стане малко по-студено, да сме приключили с включването на жилищните сгради. Така че хората да са на топло през почивните дни. И, разбира се, през следващите дни ще включим и офис сградите, държавните учреждения\", коменитра Павлова . По думите й дружеството е напълно готово за началото на отоплителния сезон. Ремонтите са приключили още към 1 октомври. \"Към днешна дата има малки аварии. Успяваме да се справим с тях в много по-кратки срокове, отколкото ни дава право нормативната уредба - до 48 часа\", каза още Елизабет Павлова. \"Контролирането на това неправомерно използване на топлинна енергия винаги е било в рамките на етажната собственост. Когато получаваме сигнал от дадена етажна собственост, че съмнения, правим проверки. Хубавото е, че все повече сгради се оборудват с уреди за дистанционно отчитане\", добави говорителят на \"Топлофикация\". . Сподели:", "date": "2019.11.06", "title": "ВАЖНО: Парното тръгва навсякъде в София до края на седмицата"}
{"url": "https://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D1%80%D0%B8%D0%B5%D1%85%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B4%D0%B0%D0%BD%D1%8A%D1%87%D0%BD%D0%BE%D1%82%D0%BE-%D0%B7%D0%B0%D0%BA%D0%BE%D0%BD%D0%BE%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-news882414.html", "text": "Парламентът прие на първо четене със 104 гласа \"за\", 81 \"против\" и 3 \"въздържал се\" промени в Закона за корпоративното подоходно облагане, с които се изменят и редица данъчни закони. Сред тях са Законът за ДДС, Законът за акцизите и данъчните складове, Законът за местните данъци и такси. От \"БСП за България\" и ДПС възразиха срещу този подход и заявиха, че няма да подкрепят измененията. Филип Попов от левицата коментира, че през един закон управляващите правят промяна в цялата приходна част на бюджета. \"На тъмно, пряко и преносно, решават колко кожи да смъкнат от гърба на българските граждани\", посочи той. Йордан Цонев /ДПС/коментира, че управляващите свеждат парламентарния дебат до това да казват от трибуната дали подкрепят или не промените. Аргументите не са важни за вас, така че няма и да ви ги дадем, заяви той. Цонев посочи само, че с измененията се увеличава данъчното бреме за земеделските производители. Председателят на бюджетната комисия Менда Стоянова /ГЕРБ/ отбеляза, че в 90 процента от обема си промените транспонират шест европейски директиви. Има няколко разпоредби, които касаят намаляване на административната тежест на данъкоплатците, и няколко разпоредби, които целят да се предотвратят възможностите за избягване на данъчни плащания, посочи тя. Румен Гечев /\"БСП за България\"/ възрази, че левицата не е против директивите на ЕС, но е против покрай тях да бъдат прокарвани и други текстове в седем закона, които имат сериозно влияние върху бюджетните приходи и ще повлияят върху съдбата на редица български фирми. Той посочи още, че Министерството на финансите не е представило никакви разчети за ефекта от промените. Сподели:", "date": "2019.11.06", "title": "Депутатите приеха промени в данъчното законодателство"}
{"url": "https://pik.bg/%D0%B8-%D0%BA%D1%80%D0%B0%D1%81%D0%B5%D0%BD-%D0%BA%D1%80%D0%B0%D0%BB%D0%B5%D0%B2-%D0%BA%D0%B0%D1%82%D0%BE-%D0%B1%D0%BE%D1%80%D0%B8%D1%81%D0%BE%D0%B2---%D0%B4%D0%B0%D1%80%D1%8F%D0%B2%D0%B0-%D1%81%D0%B8-%D0%BE%D1%80%D0%B3%D0%B0%D0%BD%D0%B8%D1%82%D0%B5-news882455.html", "text": "С чувство за оптимизъм се включвам в кампанията на Министерство на здравеопазването в подкрепа на донорството и трансплантацията „Да! За живот“. Последвах примера на премиера Борисов и лично попълних своята карта, с която изразявам своето съгласие да стана донор на органи в случай на настъпване на мозъчна смърт. Това написа във фейсбук министърът на спорта Красен Кралев и показа попълнена донорска карта. \"Горд съм, че за първи път от много години държавата инициира кампания в подкрепа на донорството. Като човек, завършил медицина, знам, че трансплантацията е едно от най-големите постижения на съвременната медицина. Чрез трансплантация могат да бъдат спасени много човешки животи. За 2019 година в България над 1151 пациенти са в листата на чакащите трансплантация за органи. Те имат семейство, близки и приятели, които разчитат на всеки един от нас да подкрепим техния любим човек. Да бъдем съпричастни! Да говорим ЗА донорството. Да кажем заедно: “Да! За живот!” Важна информация е, че тази карта няма юридическа стойност. Целта е да информира семейството и близките на човека, който я е попълнил каква е неговата воля. Можете да подкрепите инициативата като попълните своята карта – можете да я намерите онлайн на адрес: www.zajivot.bg, или да я получите от доброволците на БЧК, които ще ги раздават на ключови места в столицата и други градове\", призова още Кралев. Сподели:", "date": "2019.11.06", "title": "И Красен Кралев като Борисов - дарява си органите"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%BC%D1%8A%D0%BB%D0%BD%D0%B8%D1%8F-%D1%81%D0%B8%D0%BD%D0%B8%D1%82%D0%B5-%D0%B2-%D1%82%D0%B5%D0%B6%D0%BA%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B0-%D0%B1%D0%B8%D1%82%D0%BA%D0%B0-news882377.html", "text": "Левски има сериозна конкуренция за исландския национал Гудмундур Тораринсон, пише \"Тема Спорт\". 27-годишният полузащитник е играч на шведския Норкьопинг, но договорът му изтича в края на годината и той става свободен агент. Твърди се, че халфът е навиван да избере \"сините\" от сънародника си Холмар Ейолфсон. Централният защитник на Левски е бил съотборник с Тораринсон не само в националния тим на Исландия, но и в норвежкия гранд Розенборг. Според медии в Швеция към Гудмундур има интерес от новия шампион Юргорден. Но това предложение далеч не е от най-примамливите. Сред най-добрите оферти, получени от играча до момента, е тази на холандския Хееренвеен. Този тим се бори за място в Лига Европа. Тораринсон е част от Норкьопинг през последните 3 години. Той е бил твърд титуляр в клуба. През тази година има и 2 мача за националния отбор на Исландия (общо е с 5 участия за мъжете). Гудмундур е висок 183 см и тежи 75 кг. Силният му крак е левият, а в някои мачове е ползван и като ляв бек. Сподели:", "date": "2019.11.06", "title": "ФУТБОЛНА МЪЛНИЯ: \"Сините\" в тежка трансферна битка?"}
{"url": "https://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B5%D1%82%D1%80%D0%BE%D0%BF%D0%BE%D0%BB%D0%B5-%D0%BF%D0%BE%D0%BB%D0%BE%D0%B6%D0%B8-%D0%BA%D0%BB%D0%B5%D1%82%D0%B2%D0%B0-%D0%BF%D1%80%D0%B5%D0%B4-%D0%BE%D0%B1%D0%BB%D0%B0%D1%81%D1%82%D0%BD%D0%B8%D1%8F-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB-%D0%B8%D0%BB%D0%B8%D0%B0%D0%BD-%D1%82%D0%BE%D0%B4%D0%BE%D1%80%D0%BE%D0%B2-news882460.html", "text": "Новоизбраният кмет на община Етрополе Димитър Димитров положи клетва пред областния управител на Софийска област Илиан Тодоров. Тодоров връчи символите на властта – огърлието и символичния ключ на града. Връчени бяха удостоверенията на новоизбраните общински съветници, които също положиха клетва. Тържественото заседание на първата общинска сесия председателства Линко Лилов- най- възрастният общински съветник. Клетва положи и новоизбраният кмет на с. Малък Искър. Извършен беше водосвет за здраве и благоденствие. Сподели:", "date": "2019.11.06", "title": "Кметът на Етрополе положи клетва пред областния управител Илиан Тодоров"}
{"url": "https://pik.bg/%D0%BA%D0%B0%D1%80%D1%83%D1%86%D0%B0%D1%80-%D1%81%D0%B5-%D1%80%D0%B5%D0%BF%D1%87%D0%B8-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B8-news882398.html", "text": "Мъж, направил опит да осуети полицейска проверка, е задържан в ареста на РУ-Велинград. На улица в курортния град автопатрул предприел проверка на каруца, управлявана от 29-годишния велинградчанин С.Г. Докато полицаите извършвали задълженията си мъжът започнал да се държи агресивно, демонстративно не изпълнявал разпорежданията отправени към него и внезапно побягнал. След кратко преследване той бил заловен и задържан в ареста на РУ-Велинград. Спрямо него е образувано бързо производство за възпрепятстване на органите на полицията да изпълнят задълженията си по служба. Сподели:", "date": "2019.11.06", "title": "Каруцар се репчи на полицаи"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BD%D0%B8%D0%BA%D0%BE%D0%BB%D0%B0%D0%B9-%D0%B1%D0%B0%D1%80%D0%B5%D0%BA%D0%BE%D0%B2-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D0%BA%D0%B0%D0%BA-%D1%87%D0%B0%D0%BB%D0%B3%D0%B0%D0%B4%D0%B6%D0%B8%D1%8F%D1%82%D0%B0-%D1%82%D1%80%D0%B8%D1%84%D0%BE%D0%BD%D0%BE%D0%B2-%D1%81%D0%B5-%D0%BD%D0%B0%D0%BC%D1%8A%D0%BA%D0%BD%D0%B0-%D0%B2%D1%8A%D0%B2-%D1%84%D0%B0%D0%BB%D0%B8%D1%80%D0%B0%D0%BB%D0%B0%D1%82%D0%B0--news882348.html", "text": "Бившият евродепутат и шеф на бившата ТВ 7 Николай Бареков разкрива как чалгаджията Слави Трифонов се намъкна в първите студия на фалиралата телевизия и що ще там като първи гост Мая Манолова веднага след като загуби изборите за кмет на София. \"И да има някакви фалшификации, в София нещата са в други размери. Костинбродската схема тука няма как да стане. Софиянци са много, гласуват, наблюдателни са, гласуват. Имаше двама, които атакуваха \"Арена Армеец\" - Волен Сидеров и Никола Вапцаров. За мен тази схема с Мая Манолова е замислена от хората, които станаха печеливши. И аз тук задавам така въпроса - кой осребри схемата \"Мая Манолова\", коментира Бареков. Той Бе категоричен, че Манолова е \"осребрила и омаскарила институцията \"омбудсман\", превръщайки я в трамплин за политическата си кариера\". Бареков не скри, че бил обсъждал с \"един политик, който вече не е във властта\" позицията на омбудсман. \"Хората просто пропуснаха каква огромна власт имаше Мая Манолова. \"Схемата \"Манолова\" не е замислена от Борисов. Той я направи омбудсман, но схемата е направена другаде. Мая Манолова лятото беше прокламирана като сигурен победител на изборите в София - от две определени агенции, свързани с Андрей Луканов и \"червените куфарчета\" - от \"Галъп\" и Румяна Бъчварова. Те прокламираха, че Мая Манолова ще спечели изборите в София, от там куцо и сакато се приши към властта. Но с днешна дата Мая Манолова е директор на водопад, без да е омбудсман. Мая Манолова, подготвена и извадена на политически терен от наследниците на Андрей Луканов в икономиката и политиката - в икономиката Иво Прокопиев, в политиката - Иван Костов. Сега тези хора, без да имат електорален ресурс, успяха да си назначат кметове в най-скъпите райони на София\", коментира Бареков. Той се обърна към Корнелия Нинова и Калоян Паргов и заяви, че хората няма да им простят това. Аз лично очаквам, че тя ще продължава да има подкрепа. БСП надали ще преживее този удар, нанесен й от Мая Манолова и Корнелия Нинова. Целият електорат на Иван Костов в София - той е около 5%, броят на абсурдната опция \"Не подкрепям никого\", е 4,9%. Ако всички гласували \"Не подкрепям никого\" бяха гласували за Мая Манолова, тя щеше да победи Фандъкова с около 100 гласа на балотажа. Само че т.нар. десен избирател на София избраха Фандъкова за кмет и своите районни кметове. А червените избиратели на София със своите гласове направиха кметовете на Иван Костов и Иво Прокопиев районни кметове\", заяви бившият евродепутат. Той изтъкна, че \"лицето Трайчо Трайков\" с политическата си хамелеонщина е оцелял \"10 години на държавната софра\": \"Десният Трайчо Трайков, капиталистът Трайчо Трайков е три години провален министър на Борисов, 4 години общинска подлога на ГЕРБ и сега - 4 години общинска подлога на Иво Прокопиев\". \"В София в момента предстои бум на нови проекти. Да не говорим какви пари се изсипват в строителството на София. Всички разрешителни за строеж ще се издават със съдействието на Прокопиев и неговите кметове. Цялата централна част на София е под контрола на Иво Прокопиев, Иван Костов и с гласовете на Мая Манолова и червените избиратели\", посочи Бареков. Като виждам позициите, които защитава, явно парите идват от господин Цветан Василев. Аз не мога да го потвърдя, гражданите го казват. Но нека прокуратурата да разследва тези сигнали\", коментира още той. \"Защото \"бедната БСП\", която в момента няма пари да издържа собствената си телевизия, не знам по какъв начин направи най-скъпата рекламна кампания в София - тази на Мая Манолова... И кой плати на Би Ти Ви да пускат само Джамбазки и Мая Манолова. В петък вечер дори едно невзрачно предаване в нашата \"Евроком\" - на Минчо Христов, той също беше поканил Мая Манолова... Надявам се прокуратурата да се разрови навсякъде, защото има много интересно по всички телевизии\", заяви Бареков \"Искам да обявя и друга новина - в тази схема имаше активно участие на български социолози. Две социологически агенции буквално взривиха доверието в българската социология\", отбеляза гостът в студиото добави: \" Според Бареков хората имат \"умора от статуквото\". \"Мен ме боли. Гласувах в Пловдив за Здравко Димитров. Но не гласувах за гербаджия, а за приятел. Пловдив беше на главната. на никой не му дремеше за никакво гласуване. Пловдив и Варна не гласуват, защото са отвратени от политическата система. А Мая Манолова има огромна вина за това\", заяви Бареков и посочи законодателните \"заслуги\" на Манолова: \"Тя позволи на българските роми, на малограмотните хора да си запазят правото на глас. И тя като омбудсман сезира Конституционния съд за задължителното гласуване. И Конституционният съд го бутна. Това доказва моята теза, че тя осребри позицията си на омбудсман\". По-страшното е, че върхушката на БСП паразитира върху електората... В София номерата им не вървят. В София живее червената аристокрация. Тези хора ще разберат колко беше прав Тошко Славков като се гъбаркаше с всички от тях по време на кампанията. Червената аристокрация на София, колкото и да е разделена, колкото и хората в партията на Прокопиев да има червено минало... Да вземем Христо Иванов - наследник на партизани.. Тези хора няма да признаят погубването на БСП. Тук имаме наистина една нова Костинбродска афера - Мая Манолова, която излъга левите избиратели да гласуват за десни кметове\", коментира Бареков. \"Да отворим приказка за разочарованието на госпожа Нинова от Елена Йончева. Госпожа Йончева има един голям проблем - в момента, в който си отвори устата, прокуратурата ще се сети, че има дело\", посочи Бареков. \"Гаврата с електората винаги си намира майстора. Левите хора в София никога повече няма да гласуват за Мая Манолова... \"Алфа Рисърч\" показа, че на 1 тур 20% от циганите в София са гласували за арх. Игнатов, кандидата на Прокопиев. Сигурно е заради тапетите... Но истината е, че има много роми, които харесват либералните идеи. Ще ми е интересно, ако Мая Манолова излезе в родния си град срещу бившия си мъж, какъв ще е резултатът в Кюстендил. А аз си спомням, че Мая Манолова винаги е била много силна в циганската махала. Като журналист тя лично ме е водила в циганската махала, беше тогава много засукана, да организира среща между нас и ромите. Мая винаги е била една шармантна дама от центъра на Кюстендил за по едно кафе\", заяви в заключение Николай Бареков. Сподели:", "date": "2019.11.06", "title": "САМО В ПИК TV: Николай Бареков разкрива как чалгаджията Трифонов се намъкна във фалиралата ТВ7: Слави се намърда в моя кабинет! Сградата е с дългове към КТБ - кой го финансира (ОБНОВЕНА)"}
{"url": "https://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D1%80%D1%83%D1%81%D0%BD%D0%B0%D0%BA%D1%8A%D1%82-%D0%B2%D0%B8%D1%82%D0%B0%D0%BB%D0%B8%D0%B9-%D0%B5-%D1%83%D0%B1%D0%B8%D0%BB-%D0%B1%D1%83%D1%80%D0%B3%D0%B0%D0%B7%D0%BB%D0%B8%D1%8F%D1%82%D0%B0-%D0%BA%D1%80%D0%B0%D0%B9-%D1%87%D0%B5%D0%BD%D0%B3%D0%B5%D0%BD%D0%B5-%D1%81%D0%BA%D0%B5%D0%BB%D0%B5-news882453.html", "text": "45-годишен руски гражданин е заподозрян за жестокото убийство край Рибарското селище Ченгене скеле, съобщава \"Флагман\", позовавайки се на свой източник. Името му е Виталий, който от известно време живеел на квартира в блок 34 на най-големия жилищен комплекс в Бургас. Именно в апартамента в ж.к. ‘Меден рудник”, по изключително брутален начин, Виталий убил бургазлията след нанасяне на множество свирепи удари, които довели до фаталния край. Флагман.Бг научи още, че в нощта на екзекуцията Виталий и 30-годишната му жертва били в имота и се забавлявали, имало и алкохол. Двамата също работели по различни строителни обекти и дори завързали приятелство, посочиха съседи, които разкриха, че в трагичната вечер, в продължение на няколко часа, от апартамента се чували страшни викове. Виталий и бургазлията били до такава степен пияни, че между тях на пръв поглед безпричинно, се разразил жесток скандал. Под въздействие на алкохол и воден от яростта си, руският гражданин започнал да налага приятеля си. След като се успокоил видял, че проснатия на пода мъж вече няма жизнени показатели и се изплашил. Той първосигнално решил да натовари тялото в колата си и което се запътил към рибарското селище, където захвърлил трупа. За да прикрие престъплението си го затрупал и с три стари автомобилни гуми. По данни на полицията убийството е станало в четвъртък вечерта, а самият труп на 30-годишния бургазлия, както Флагман.БГ пръв писа, бе намерен в понеделник от служител на озеленяването. Руският гражданин Виталий е обявен за общодържавно издирване. Сподели:", "date": "2019.11.06", "title": "ШОКИРАЩИ РАЗКРИТИЯ: Руснакът Виталий е убил бургазлията край Ченгене скеле"}
{"url": "https://pik.bg/%D0%BC%D0%B0%D0%B9%D0%BA%D0%B0-%D0%BD%D0%B0-13-%D0%B3%D0%BE%D0%B4%D0%B8%D1%88%D0%BD%D0%B0-%D0%BF%D0%BE%D0%B4%D0%B0%D0%B4%D0%B5-%D1%81%D0%B8%D0%B3%D0%BD%D0%B0%D0%BB-%D0%B2-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BC%D0%BB%D0%B0%D0%B4%D0%B5%D0%B6-%D0%B1%D0%BB%D1%83%D0%B4%D1%81%D1%82%D0%B2%D0%B0-%D1%81-%D0%B4%D0%B5%D1%82%D0%B5%D1%82%D0%BE-%D0%BC%D0%B8-%D0%B4%D0%B5%D1%84%D0%BB%D0%BE%D1%80%D0%B8%D1%80%D0%B0-%D0%B3%D0%BE-news882404.html", "text": "20-годишен младеж е задържан за 24 часа за блудство с 13-годишно момиче. Сигналът за непристойните действия на младежа е подаден от майката на малолетната, която живее в ромския квартал в Дупница “Пич махала”. 20-годишният Алберто М. и момичето се срещали често. За пореден път в понеделник вечерта той я взел от махалата с личния си автомобил и я закарал до стадиона, който е в близост до “Пич махала”. По време на любовни ласки момичето е дефлорирано, но без полов акт, съобщават от Спешен център - Дупница. Като се прибрала вкъщи, тя съобщила на майка си какво се е случило и жената подала сигнал на тел 112, съобщава \"Струма.бг\". Алберто М. е задържан в дома си в кв. “Ценеви”. След като дал показания пред дознател, е освободен. Повдигнато му е обвинение за блудство. Пред разследващия полицай Алберто заявил, че е лудо влюбен в момичето, но майка й не била съгласна да се оженят и той направил това, за да принуди майката да се съгласи да създадат семейство. Близки роднини на обвинения в блудство Алберто съобщиха: „Алберто много обича момичето. Не може да диша без нея. Говорихме му да не прави глупости, но той не ни послуша”. Сподели:", "date": "2019.11.06", "title": "Майка на 13-годишна подаде сигнал в полицията: Младеж блудства с детето ми, дефлорира го"}
{"url": "https://pik.bg/%D0%BF%D1%83%D1%82%D0%B8%D0%BD-%D0%B8%D1%81%D0%BA%D0%B0-%D1%80%D1%83%D1%81%D0%BA%D0%B0-%D1%83%D0%B8%D0%BA%D0%B8%D0%BF%D0%B5%D0%B4%D0%B8%D1%8F-news882406.html", "text": "Руското правителство планира да похарчи близо 1,7 млрд. рубли (26,7 млн. долара) през следващите три години за създаването на онлайн енциклопедията, става ясно от официални документи, оповестени публично през септември. Рускоезичната версия на Уикипедия твърди, че се състои от над милион и половина статии. През 2015 г. руските власти за кратък период от време забраниха Уикипедия заради статия, в която се дават обяснения как да се приготвят наркотици на основата на канабис, припомня Франс прес. Руският президент Владимир Путин призова днес да бъде създадена руска онлайн енциклопедия, която да стане алтернатива на Уикипедия, предаде Франс прес, цитирайки РИА Новости. \"Що се отнася до Уикипедия, по-добре е тя да бъде заменена\" от нова Голяма руска енциклопедия в електронен вариант, заяви Путин на заседание на Съвета по руски език. Информацията в нея ще е достоверна и поднесена в съвременна форма, каза той. Сподели:", "date": "2019.11.06", "title": "Путин иска руска Уикипедия"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%86%D0%B8%D0%BA-%D0%BE%D0%B1%D1%8F%D0%B2%D1%8F%D0%B2%D0%B0-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%B8%D1%82%D0%B5-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-%D0%BE%D1%82-%D0%BC%D0%B5%D1%81%D1%82%D0%BD%D0%B8%D1%82%D0%B5-%D0%B8%D0%B7%D0%B1%D0%BE%D1%80%D0%B8-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news882444.html", "text": "Централната избирателна комисия обявява окончателните резултати от местните избори на 27 октомври и балотажа, проведен на 3 ноември. \"Не бяха установени грешки по отношение на изборите в Шумен, които да могат по някакъв начин да повлияят върху обявените от общинската избирателна комисия резултат в Шумен\", поясни Александър Андреев. \"По-голямата част от грешките са в протоколите за общински съветници, там има доста подчертавания. Ще анализираме какво може да се направи този процес да бъде намален. Избирателната активност към 20.00 часа на втория тур е 42,10 %, като тя е изчислена на основата на общия брой избиратели, които са гласували за кметове на общини и кметове на кметства, което като абсолютно число са 1 674 147 избиратели, каза говорителят на ЦИК Александър Андреев. Във връзка с възникналата техническа грешна на ЦИК Андреев обясни, че става въпрос за преброяване на подписите в избирателните списъци. \"Числото е взето на основата на избирателите, по подписите в избирателните списъци. Говорим за избиратели, а не за гласове. Все още има такива данни, които излизат, че става въпрос за гласове, не за избиратели“, посочи той. По данни на ЦИК най-висока активност е отчетена в Белене и в Георги Дамяново – 83,33 %, а в Белене – 83,3 %. Най-ниската избирателна активност е в Пловдив – 28,91 % и във Варна – 28,97 %. Той уточни , че ако има спор по отношение на това дали правилно са отчетени, или не протоколите, това е въпрос, който следва да бъде поставен пред административния съд. „Следва да бъде представен пред административния съд и в рамките на съдебното производство да се оцени законосъобразността на проведените в Шумен избори“, посочи говорителят на ЦИК. Сподели:", "date": "2019.11.06", "title": "ИЗВЪНРЕДНО В ПИК TV: ЦИК обявява окончателните резултати от местните избори (ОБНОВЕНА"}
{"url": "https://pik.bg/%D0%BE%D1%82-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA-%D0%BF%D0%BE%D0%BB%D1%8F%D1%86%D0%B8%D1%82%D0%B5-%D0%BF%D1%8A%D1%82%D1%83%D0%B2%D0%B0%D1%82-%D0%BA%D1%8A%D0%BC-%D1%81%D0%B0%D1%89-%D0%B1%D0%B5%D0%B7-%D0%B2%D0%B8%D0%B7%D0%B8-news882507.html", "text": "Гражданите на Полша ще могат да пътуват до САЩ без виза от началото на следващата седмица, обяви днес полският президент Анджей Дуда, цитиран от Асошиейтед прес. Той добави, че официалното съобщение ще бъде направено по-късно днес във Вашингтон. По думите му това е \"важна и добра новина\" за 37-те милиона поляци и 10-те милиона поляци в САЩ. Застанал до американския посланик във Варшава Джорджет Мосбакер, Дуда благодари на президента Доналд Тръмп за решението му да включи Полша в списъка на страните от федералната програма за безвизов режим. От 11 ноември, когато е Денят на независимостта - националният празник на Полша, - поляците ще могат да пребивават до 90 дни на територията на САЩ с цел туризъм или бизнес. Това решение на Вашингтон се очакваше отдавна в Полша, която е един от най-близките съюзници на САЩ в Европа със здрави двустранни политически, търговски и военни връзки, отбеляза Ройтерс. Сподели:", "date": "2019.11.06", "title": "От понеделник поляците пътуват към САЩ без визи"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%84%D1%83%D1%82%D0%B1%D0%BE%D0%BB%D0%B5%D0%BD-%D0%BC%D0%B0%D1%87-news882429.html", "text": "От 15.00 до 22.00 часа на 08.11.2019 г. се забраняват престоят и паркирането на пътни превозни средства, с изключение на автомобилите на участниците в мероприятието на моста пред Национален стадион „Васил Левски”. От 18.00 часа на 08.11.2019 г. до приключване на футболната среща, само при необходимост и по преценка на ръководството на СДВР се забранява влизането на пътни превозни средства в двете посоки, с изключение на автобусите на масовия градски транспорт по: ул. „Ген. Гурко” между бул. „Васил Левски” и бул. „Евлоги и Христо Георгиеви”; бул. „Евлоги и Христо Георгиеви” между пл. „Орлов мост” и бул. „Черни връх”; бул. „Драган Цанков” между бул. „Евлоги и Христо Георгиеви” и бул. „Пейо К. Яворов”. Въвежда се временна организация на движението във връзка с футболна среща на 8 ноември, съобщиха от пресцентъра на Столична община. Сподели:", "date": "2019.11.06", "title": "ВАЖНО: Променят движението в София заради футболен мач"}
{"url": "https://pik.bg/%D0%B2%D0%B8%D0%BA%D1%82%D0%BE%D1%80-%D0%BA%D0%B0%D0%BB%D0%B5%D0%B2-%D0%B7%D0%B0%D0%BC%D1%8F%D0%B7%D0%B0-%D0%BD%D0%B0-%D0%BB%D0%B8%D0%BB%D0%B8-%D0%B8%D0%B2%D0%B0%D0%BD%D0%BE%D0%B2%D0%B0-news882433.html", "text": "Кармата е кучка! В това се убедиха столичани, след като видяха на живо звездата от малкия екран Виктор Калев да обикаля улиците в София. След като дълги години пародираше примата на българската естрада Лили Иванова, пише столичен вестник. Калев буквално прилича на нея, видяха и папараците. Въпреки че имат около 40 плюс години разлика, Калев вече е като копие на примата с дълбоки бръчки и уморено лице. Сподели:", "date": "2019.11.06", "title": "Виктор Калев замяза на Лили Иванова"}
{"url": "https://pik.bg/%D0%BB%D0%BE%D1%88%D0%B0-%D0%B2%D0%B5%D1%81%D1%82-%D0%BE%D1%82-%D0%BF%D0%B0%D1%80%D0%B8%D0%B6-%D0%BA%D0%B0%D1%82%D1%80%D0%B8%D0%BD-%D0%B4%D0%B5%D0%BD%D1%8C%D0%BE%D0%B2-%D0%B5-%D0%B2-%D1%82%D0%B5%D0%B6%D0%BA%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-news882437.html", "text": "Известната френска актриса Катрин Деньов е приета тази нощ в една от парижките болници, съобщава „Паризиен”. Точната диагноза не се съобщава, но 76-годишната дива е „хоспитализирана в сериозно състояние, което изисква задълбочени изследвания”, отбелязва изданието. Катрин Деньов е един от символите на френската кинематографи, за която се твърди, че е неподвластна на времето. През октомври започна снимки в околностите на Париж за най-новия филм на Емануел Беркот „ Приживе ” (De son vivant) с Беноа Мажимел. Сподели:", "date": "2019.11.06", "title": "ЛОША ВЕСТ ОТ ПАРИЖ: Катрин Деньов е в тежко състояние в болница"}
{"url": "https://pik.bg/%D0%B2%D0%BE%D0%B5%D0%BD%D0%BD%D0%B8%D1%8F%D1%82-%D0%BF%D0%BE%D1%87%D0%B8%D0%BD%D0%B0%D0%BB-%D0%BF%D1%80%D0%B8-%D0%B8%D0%BC%D0%B8%D1%82%D0%B0%D1%86%D0%B8%D1%8F-%D0%BD%D0%B0-%D0%B2%D0%BE%D0%B4%D0%BE%D0%BB%D0%B0%D0%B7%D0%BD%D0%BE-%D1%81%D0%BF%D1%83%D1%81%D0%BA%D0%B0%D0%BD%D0%B5-news882513.html", "text": "Военнослужещият, който почина днес във Военноморската болница във Варна, е издъхнал при извършване на медицински прегледи с имитационни водолазни спускания в барокамера, съобщиха от Министерство на отбраната. От ведомството уточниха, че се касае за годишните медицински прегледи на водолазния състав от Военноморските сили. Починалият е матрос III клас Спас Стоилов Пенчев от военно формирование 34 590-Бургас. Той е на 36 години и е на служба в Българската армия е от 2014 г. Матрос Пенчев е семеен с едно дете. По случая се води досъдебно производство и повече информация може да се получи след разрешение от наблюдаващия прокурор. Сподели:", "date": "2019.11.06", "title": "Военният починал при имитация на водолазно спускане"}
{"url": "https://pik.bg/%D0%BF%D0%BE%D1%87%D0%B8%D0%BD%D0%B0-%D0%BC%D0%BE%D1%82%D0%BE%D1%86%D0%B8%D0%BA%D0%BB%D0%B5%D1%82%D0%B8%D1%81%D1%82%D1%8A%D1%82-%D0%BA%D0%BE%D0%B9%D1%82%D0%BE-%D1%81%D0%B5-%D0%B1%D0%BB%D1%8A%D1%81%D0%BD%D0%B0-%D0%B2-%D0%BF%D0%BE%D0%B6%D0%B0%D1%80%D0%BD%D0%B0-%D0%BA%D1%80%D0%B0%D0%B9-%D1%81%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3-news882514.html", "text": "Починал е 27-годишният мотоциклетист, който пострада при пътен инцидент с противопожарен автомобил в Слънчев бряг. Инцидентът стана около 13.49 часа на кръстовище в близост до „Вива клиник” в Слънчев бряг по неустановени до момента причини. Катастрофата е между противопожарен автомобил на РСПБЗН - Несебър, отзовал се на сигнал за пожар в с. Оризаре, и придвижващ се с включена звукова и светлинна сигнализация мотоциклет „Ямаха” с бургаска регистрация, управляван от 27-годишен мъж от Поморие. Сподели:", "date": "2019.11.06", "title": "Почина мотоциклетистът, който се блъсна в пожарна край Слънчев бряг"}
{"url": "https://pik.bg/%D0%BA%D0%BE%D0%BB%D0%B0-%D1%81%D0%B5-%D0%B1%D0%BB%D1%8A%D1%81%D0%BD%D0%B0-%D0%B2-%D0%B4%D1%8A%D1%80%D0%B2%D0%BE-%D0%B8-%D0%BF%D0%B0%D0%B4%D0%BD%D0%B0-%D0%B2-%D0%B4%D0%B2%D0%BE%D1%80-%D0%BD%D0%B0-%D0%BA%D1%8A%D1%89%D0%B0-%D0%B8%D0%BC%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-news882512.html", "text": "ОДМВР - Кърджали Трима души са пострадали след като кола се е е блъснала в дърво в Кърджали. това съобщиха от . Част от ул.“Осми март“ в Кърджали е затворена за движение след пътнотранспортно произшествие днес малко преди 16 часа. Лек автомобил „БМВ“, управляван от 24-годишен, се блъснал в дърво и след това паднал в двор на къща. Водачът и двама пътници са били транспортирани до Спешното отделение в кърджалийската болница. По първоначални данни неправилно изпреварване е причина за катастрофата. На място са екипи на полицията и пожарната служба. Извършва се оглед на мястото на произшествието. Образувано е досъдебно производство. Сподели:", "date": "2019.11.06", "title": "Кола се блъсна в дърво и падна в двор на къща, има пострадали"}
{"url": "https://pik.bg/%D0%B0%D0%BF%D0%B8-%D0%BD%D0%B0%D0%BF%D0%BE%D0%BC%D0%BD%D1%8F-%D0%BE%D1%82-15-%D0%BD%D0%BE%D0%B5%D0%BC%D0%B2%D1%80%D0%B8-%D0%B2%D1%81%D0%B8%D1%87%D0%BA%D0%B8-%D0%BA%D0%BE%D0%BB%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B0-%D1%81%D1%8A%D1%81-%D0%B7%D0%B8%D0%BC%D0%BD%D0%B8-%D0%B3%D1%83%D0%BC%D0%B8-news882370.html", "text": "Остават по-малко от 10 дни до крайния срок, в който шофьорите трябва да сменят летните си гуми с такива, подходящи за зимни условия. Според закона, в периода от 15 ноември до 1 март, автомобилите трябва да са със зимни гуми или с такива с минимална дълбочина на протектора 4 мм. От Агенция \"Пътна инфраструктура\" призоваха шофьорите да подготвят автомобилите си за движение при зимни условия и да не чакат първите минусови температури. Сподели:", "date": "2019.11.06", "title": "АПИ НАПОМНЯ: От 15 ноември всички коли трябва да са със зимни гуми"}
{"url": "https://pik.bg/%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%B2-%D0%BC%D0%B5%D1%82%D0%B0%D0%BB%D1%83%D1%80%D0%B3%D0%B8%D1%87%D0%B5%D0%BD-%D0%B7%D0%B0%D0%B2%D0%BE%D0%B4-%D0%B2-%D0%B3%D1%8A%D1%80%D1%86%D0%B8%D1%8F-news882442.html", "text": "55-годишен работник загина след експлозия в завод на производител на никел във Фтиотида, централна Гърция, съобщават „Катимерини” и БГНЕС. Смъртта му е потвърдена от президента на съюза на металопреработвателите във Фтиотида Панайотис Политис. Обстоятелствата около инцидента се изясняват. На 4 ноември в завода е имало авария, която за малко не е струвала живота на няколко работници. В цеха за преработка на руда са се скъсали въжетата на котел с разтопена руда. Проверката е установила дефект на въжетата. Профсъюзът на металурзите е подал жалба във връзка с инцидента, като е сигнализирал за многобройни нарушения на правилата за безопасност на труда и остарялото оборудване. Министърът на енергетиката Костис Хацидакис изказа своите съболезнования на семейството на жертвата и обеща, че властите ще разследват причината за смъртоносния взрив и ще потърсят отговорност от виновните лица. Сподели:", "date": "2019.11.06", "title": "Работник загина при взрив в металургичен завод в Гърция"}
{"url": "https://pik.bg/%D1%84%D1%83%D1%82%D0%B1%D0%BE%D0%BB%D0%BD%D0%B0-%D0%B1%D0%BE%D0%BC%D0%B1%D0%B0-%D0%B3%D1%80%D0%B0%D0%BD%D0%B4%D1%8A%D1%82-%D0%BE%D1%82-%D0%B3%D0%B5%D1%80%D0%B5%D0%BD%D0%B0-%D0%B3%D0%BE%D1%82%D0%B2%D0%B8-%D0%BC%D0%BE%D1%89%D0%B5%D0%BD-%D1%83%D0%B4%D0%B0%D1%80-news882397.html", "text": "Левски усилено залива треньори с оферти, а целта е специалистите да започнат работа при \"сините\", пише \"Меридиан Мач\". Това се прави с цел подобряване на резултатите на отборите от школата на гранда. Шефът на ДЮШ на клуба Йончо Арсов стяга сериозни удари по други отбори от София. Визира се, че няколко от специалистите в останалите футболни академии от столицата са му направили впечатление с изявите на водените от тях формации. Запознати твърдят, че Арсов е отправил доста добре подплатени финансови предложения. Целта е ДЮШ на Левски да заработи още по-добре. Счита се, че най-вероятно по-сериозни промени във футболната методика ще има при най-младите тимове в школата на \"сините\". Сподели:", "date": "2019.11.06", "title": "ФУТБОЛНА БОМБА: Грандът от \"Герена\" готви мощен удар..."}
{"url": "https://pik.bg/%D0%BF%D0%B5%D0%BD%D0%B4%D0%B0%D1%80%D0%BE%D0%B2%D1%81%D0%BA%D0%B8-%D0%BF%D1%80%D0%B8%D0%B5-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%B8%D1%82%D0%B0%D0%BB%D0%B8%D1%8F-%D0%B7%D0%B0-%D0%BF%D0%BE%D0%B2%D1%82%D0%BE%D1%80%D0%BD%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D1%8F%D0%B2%D0%B0%D0%BD%D0%B5-%D0%BA%D1%8A%D0%BC-%D0%B5%D1%81-news882522.html", "text": "“Макфакс”, цитирана от \"Фокус\".. Президентът на Северна Македония Стево Пендаровски прие предложението на италианския си колега Серджо Матарела отново да бъде отворен въпроса за присъединяването на страната в Европейския съюз, предава скопската медия Пендаровски е на официално посещение в Република Италия. Той беше посрещнат лично от своя колега Серджо Матарела в Рим. Двамата президенти проведоха среща лице в лице, която беше последвана от разговор между официалните делегации на Скопие и Рим. Пендаровски благодари за продължаващата подкрепа на Италия за Македония и за нейните стратегически цели - членството в ЕС и НАТО. В тази връзка италианската страна информира президента, че е приета инициативата на Италия за извънредно заседание по общите въпроси в Брюксел, което ще отвори отново въпроса за започване на преговори за присъединяване със Северна Македония и Албания. Пендаровски добави, че интеграцията на Северна Македония и страните от Западните Балкани в ЕС и НАТО е в интерес на регионалната сигурност и просперитет. На срещата между президентите се говореше и за двустранните отношения между Скопие и Рим. Пендаровски и Матарела отбелязаха традиционно приятелските отношения между двете страни, които са допълнени от висока степен на разбиране и доверие и отличен политически диалог. Тези фактори ще допринесат за засилването на търговията и икономическото сътрудничество, според президентството на Пендаровски. Сподели:", "date": "2019.11.06", "title": "Пендаровски прие предложението на Италия за повторни преговори за присъединяване към ЕС"}
{"url": "https://pik.bg/%D0%BF%D0%BB%D0%B0%D0%BD%D0%B8%D1%80%D0%B0%D1%82-%D0%BB%D0%B8-%D0%BE%D1%82-%D0%BB%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%B0%D1%80%D0%B5%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%89%D1%83%D1%80%D0%BC-%D0%B7%D0%B0-%D0%B7%D0%B2%D0%B5%D0%B7%D0%B4%D0%B8-%D0%BD%D0%B0-%D1%81%D0%B8%D0%BD%D0%B8%D1%82%D0%B5-%D0%B0%D0%BD%D0%B3%D0%B5%D0%BB-%D0%BF%D0%B5%D1%82%D1%80%D0%B8%D1%87%D0%B5%D0%B2-%D1%81-%D0%BA%D0%B0%D1%82%D0%B5%D0%B3%D0%BE-news882412.html", "text": "\"С интерес прочетох във вестниците, че имаме интерес към футболисти на Левски. На мен не ми е известно нещо подобно, свикнал съм да чета какви ли не спекулации, не се учудвам. Нямаме интерес към никой от футболистите на Левски\", заяви изпълнителният директор на Лудогорец Ангел Петричев, цитиран от \"Топспорт\". Наскоро се появиха информации, в които се твърдеше, че \"орлите\" имат аспирации към асове от настоящата атака на \"сините\". За Лудогорец предстои много важен мач утре от груповата фаза на Лига Европа. Разградчани ще гостуват на Еспаньол. Визираната среща е с начален час 22:00 българско време. Сподели:", "date": "2019.11.06", "title": "Планират ли от \"Лудогорец Арена\" трансферен щурм за звезди на \"сините\"? Ангел Петричев с категоричен отговор"}
{"url": "https://pik.bg/%D1%83%D1%80%D1%81%D1%83%D0%BB%D0%B0-%D1%84%D0%BE%D0%BD-%D0%B4%D0%B5%D1%80-%D0%BB%D0%B0%D0%B9%D0%B5%D0%BD-%D0%BF%D0%BE%D0%B8%D1%81%D0%BA%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BD%D0%BE%D0%BC%D0%B8%D0%BD%D0%B0%D1%86%D0%B8%D1%8F-%D0%B7%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%B5%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%80-news882479.html", "text": "Новоизбраният председател на Европейската комисия Урсула фон дер Лайен е изпратила днес писмо до британския премиер Борис Джонсън, в което настоява бързо да бъде направено предложение за британски еврокомисар. Това съобщи говорител на комисията Той уточни, че Джонсън може да предложи няколко кандидати, от които Фон дер Лайен да избере най-подходящия. Фон дер Лайен очаква отговор възможно най-бързо, за да може да бъде постигната целта новата комисия да встъпи в длъжност от 1 декември, добави той. По думите на говорителя все още не е получено писмото на румънските власти с предложение за бъдещ румънски еврокомисар. Според говорителя в това няма нищо необичайно, след като новото правителство в Букурещ започна работа едва в началото на седмицата. Насърчаваме Лондон и Букурещ да предложат жени за еврокомисари, добави говорителят. Сподели:", "date": "2019.11.06", "title": "Урсула фон дер Лайен поиска официално номинация за британски еврокомисар"}
{"url": "https://pik.bg/%D0%B2%D0%B0%D0%B6%D0%BD%D0%BE-%D0%B7%D0%B0%D0%BF%D0%BE%D1%87%D0%B2%D0%B0-%D0%B0%D0%BA%D1%86%D0%B8%D1%8F-%D0%B7%D0%B8%D0%BC%D0%B0-news882436.html", "text": "Министерство на вътрешните работи започва акция \"Зима\" от днес. Акцията е разделена на три етапа. Първият, който започна от днес, е адресиран към велосипедистите. Вторият, който започва от 15 ноември, е адресиран към пешеходците. Третият етап е насочен към МПС-тата. Идеята е с настъпването на зимата и трите групи да са по-подготвени за зимните условия. Велосипедите трябва да имат светлоотразителни елементи, фарове и стопове. \"Това е доста уязвима категория участници в движението и абсолютно всички би следвало да се съобразяваме с тях, да проявяваме толерантност към тях и да ги пазим на пътя. Много е важно всички водачи на велосипеди на пътя да знаят, че трябва да карат в колона един зад друг, а не - един до друг. При управление на велосипед не трябва да махат ръцете си от кормилото, не трябва да освобождават педалите и най-вече - да обръщат внимание и да се грижат за собствената си безопасност. Препоръчваме използването на предпазни каски, както и това да са достатъчно концентрирани за случващото се около тях\", споделя главен инспектор Илия Георгиев. Сподели:", "date": "2019.11.06", "title": "ВАЖНО: Започва акция \"Зима\""}
{"url": "https://pik.bg/%D1%80%D0%B0%D0%B7%D0%B4%D1%8F%D0%BB%D0%B0-%D0%B2-%D1%85%D0%BE%D0%BB%D0%B8%D0%B2%D1%83%D0%B4-%D1%80%D0%BE%D0%BD-%D0%BF%D1%8A%D1%80%D0%BB%D0%BC%D0%B0%D0%BD-%D1%81%D0%B5-%D1%80%D0%B0%D0%B7%D0%B2%D0%B5%D0%B6%D0%B4%D0%B0-%D1%81%D0%BB%D0%B5%D0%B4-38-%D0%B3%D0%BE%D0%B4%D0%B8%D0%BD%D0%B8-%D0%B1%D1%80%D0%B0%D0%BA-news882416.html", "text": "Актьорът Рон Пърлман подаде документи за развод със съпругата си от 38 години, съобщи Уърлд ентъртейнмънт нюз нетуърк. Опал Стоун и Рон Пърлман сключиха брак на 14 февруари 1982 г. Те имат пораснали син и дъщеря. Според документите за развода, двамата са се разделили на 10 май. Актьорът е посочил в документите, че ако това бъде поискано, ще плаща издръжка на Опал Стоун, която е дизайнер на бижута. Детски издръжки не са необходими, защото синът и дъщеря им са възрастни. Рон Пърлман е на 69 години. Сподели:", "date": "2019.11.06", "title": "РАЗДЯЛА В ХОЛИВУД: Рон Пърлман се развежда след 38 години брак"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%80%D0%B8-%D0%BA%D0%BC%D0%B5%D1%82%D0%BE%D0%B2%D0%B5-%D0%B8-%D1%82%D0%BE%D0%BF-%D0%B8%D1%81%D1%82%D0%BE%D1%80%D0%B8%D1%86%D0%B8-%D0%B2-%D0%B1%D1%83%D1%80%D0%B3%D0%B0%D1%81-%D0%BD%D0%B0-10-%D0%BD%D0%BE%D0%B5%D0%BC%D0%B2%D1%80%D0%B8---%D0%BD%D0%B0%D1%83%D1%87%D0%BD%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0-30-%D0%B3-news882478.html", "text": "09 -10 (събота-неделя) ноември 2019 г., Бургас, Хотел „Дас Марина“ политолог, експерт към ПП ГЕРБ 1.Доклад на доц. Даниел Вачков, историк, директор на Института за исторически изследвания при БАН Дискусия по доклад 2.Доклад на гл. ас. д-р Пламена Стоянова, етнолог Дискусия по доклад 3.Доклад на Антон Тодоров, политолог, експерт към ПП ГЕРБ Дискусия по доклад 4.Доклад на Харалан Александров, политически антрополог Дискусия по доклад 5.Доклад на Георги Боздуганов, изследовател Дискусия по доклад 6.Доклад на доц. Михаил Груев, историк, директор на ДА – Архиви Дискусия по доклад 7.Доклад на Светослав Живков, историк, Исторически факултет СУ „Св.Климент Охридски“ Дискусия по доклад 8.Доклад на Георги Коритаров, журналист Дискусия по доклад 9.Доклад на Борислав Дичев, историк Дискусия по доклад 10.Доклад на Димитър Стоянов, изследовател, Институт за дясна политика Дискусия по доклад 11.Доклад на Янко Гочев, историк Дискусия по доклад 12.Доклад на ген. Съби Събев, военен експерт Дискусия по доклад политолог, експерт към ПП ГЕРБ 13.Доклад на Борис Стоянов, историк, Исторически факултет СУ „Св.Климент Охридски“ Дискусия по доклад 14.Доклад на Борис Михайлов, член на Комисия по досиетата Дискусия по доклад 15.Доклад на Владимир Станев, историк, Исторически факултет СУ „Св.Климент Охридски“ Дискусия по доклад 16.Доклад на Петър Игнатиев, финансов анализатор Дискусия по доклад 17.Доклад на проф. Ромео Попилиев, театровед, доктор на изкуствознанието Дискусия по доклад 18.Зоя Андонова, д-р по философия, главен редактор на сп. „България-Македония“ Дискусия по доклад Сподели:", "date": "2019.11.06", "title": "Министри, кметове и топ историци в Бургас на 10 ноември - научна конференция отбелязва 30-годишната от началото на промените"}
{"url": "https://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%B5%D0%BD%D0%BE%D1%82%D0%BE-%D0%B8%D0%B7%D0%B4%D0%B0%D0%BD%D0%B8%D0%B5-24-%D1%87%D0%B0%D1%81%D0%B0-%D0%BF%D1%83%D1%81%D0%BD%D0%B0-%D1%84%D0%BE%D1%82%D0%BE%D1%81%D0%B5%D1%81%D0%B8%D1%8F-%D0%BA%D0%B0%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B8%D1%82%D0%B0-%D0%B2-%D1%80%D0%B0%D0%B1%D0%BE%D1%82%D0%BD%D0%BE-%D0%B2%D1%80%D0%B5%D0%BC%D0%B5-news882523.html", "text": "Правителственото издание \"24 часа\" пусна фотосесия на премиера Борисов как рита футбол днес в работно време. Според изданието ставало дума за мач между бистришките \"тигри\" и ветераните на \"Локо\" София. Министър-председателят направил две асистенции за гол и в крайна сметка \"тигрите\" спечелили купата на столицата. За паметното събитие не бе пусната официална информация от пресслужбата на Министерския съвет, за да могат да присъстват и други медии. Очевидно е преценено, че единствено услужливите камери на ведомственото издание трябва увековечат шампионската среща. От пресслужбата даже уточниха, че не разполагали с информация, въпреки че става дума за ангажимент на Борисов насред работния делник. Сподели:", "date": "2019.11.06", "title": "Правителственото издание \"24 часа\" пусна фотосесия как Борисов рита в работно време"}
{"url": "https://pik.bg/%D0%B2%D1%8A%D0%B2-%D0%B2%D0%BC%D0%B0-%D0%BF%D1%80%D0%B5%D0%B3%D0%BB%D0%B5%D0%B6%D0%B4%D0%B0%D1%82-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%B7%D0%B0-%D1%85%D0%B5%D1%80%D0%BD%D0%B8%D1%8F-news882409.html", "text": "Във връзка с превенцията на едно от социално значимите заболявания – хернията, медицински специалисти от Военномедицинска академия (ВМА) ще извършват безплатни профилактични прегледи и консултации за лечение на хернии. Прегледите ще се проведат на 7, 11 и 12 ноември 2019 г., от 14:00 до 16:00 часа, в Клиника по ендоскопска, ендокринна хирургия и колопроктология, намираща се на 6-ия етаж на болницата. Пациентите ще се преглеждат само след предварително записване, което може да бъде направено на телефон: 02/ 92 25 910, от 09:00 до 14:00 часа. Не се изисква направление от личния лекар, съобщиха от ВМА. Сподели:", "date": "2019.11.06", "title": "Във ВМА преглеждат безплатно за херния"}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D1%81%D0%B5-%D1%81%D1%80%D0%B5%D1%89%D0%B0-%D1%81-%D0%B2%D1%8A%D0%BD%D1%88%D0%BD%D0%B8%D1%8F-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%BB%D1%8E%D0%BA%D1%81%D0%B5%D0%BC%D0%B1%D1%83%D1%80%D0%B3-%D0%B8-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%BD%D0%B0-%D1%81%D0%B5%D0%B2%D0%B5%D1%80%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F--news882498.html", "text": "прессекретариата на държавния глава. Президентът Румен Радев ще се срещне на „Дондуков“ 2 с министъра на външните работи на Великото херцогство Люксембург Жан Аселборн от 12.00 часа на 7 ноември, четвъртък. Това съобщиха от В 14.30 часа президентът ще приеме заместник министър-председателя и министър на отбраната на Република Северна Македония Радмила Шекеринска. От 17.00 часа президентът Радев ще се срещне с делегация на Венецианската комисия, която е на посещение у нас. Сподели:", "date": "2019.11.06", "title": "Румен Радев се среща с външния министър на Люксембург и вицепремиера на Северна Македония в един ден"}
{"url": "https://pik.bg/%D0%BE%D0%B1%D1%89%D0%BE-%D1%87%D0%B5%D1%82%D0%B8%D1%80%D0%B8%D0%BC%D0%B0-%D0%B4%D1%83%D1%88%D0%B8-%D0%B5-%D0%B8%D0%BC%D0%B0%D0%BB%D0%BE-%D0%B2-%D0%B1%D0%B0%D1%80%D0%BE%D0%BA%D0%B0%D0%BC%D0%B5%D1%80%D0%B0%D1%82%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D0%B2-%D0%BA%D0%BE%D1%8F%D1%82%D0%BE-%D0%BF%D0%BE%D1%87%D0%B8%D0%BD%D0%B0-%D0%BC%D0%B0%D1%82%D1%80%D0%BE%D1%81-news882554.html", "text": "По време на изследването, при което почина 36-годишният матрос Спас Пенчев, заедно с него в барокамерата са се намирали общо четирима души, съобщиха за ПИК от Министерството на отбраната. Другите трима матроси са в добро състояние. Именно те са сигнализирали за наличие на проблем с матрос Пенчев и присъстващият наблюдаващ лекар незабавно е оказал помощ на военнослужещия. 36-годишният мъж е от формирование в Бургас и е участвал в годишните медицински прегледи на водолазния състав от ВМС с имитационни водолазни спускания в барокамера. Матросът почина в барокамерата на Военноморската болница във Варна. Тя е единствената сертифицирана за тренировки на водолази от флота, които симулират гмуркане в контролирана среда. Смъртта вероятно е настъпила в резултат на внезапно възникнал здравословен проблем, съобщиха от МО. Причините ще бъдат окончателно изяснени и потвърдени след приключването на досъдебното производство. Сподели:", "date": "2019.11.06", "title": "Общо четирима души е имало в барокамерата във Варна, в която почина матрос"}
{"url": "https://pik.bg/%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8-%D1%87%D0%B8%D0%BD%D0%BE%D0%B2%D0%BD%D0%B8%D1%86%D0%B8-%D0%BE%D1%81%D1%82%D0%B0%D0%B2%D0%B8%D1%85%D0%B0-%D0%BC%D0%BE%D0%BC%D1%87%D0%B5-%D1%81-%D1%83%D0%BC%D1%81%D1%82%D0%B2%D0%B5%D0%BD%D0%B0-%D0%B8%D0%B7%D0%BE%D1%81%D1%82%D0%B0%D0%BD%D0%B0%D0%BB%D0%BE%D1%81%D1%82-%D0%B1%D0%B5%D0%B7-%D1%81%D0%BE%D1%86%D0%B8%D0%B0%D0%BB%D0%B5%D0%BD-%D0%B0%D1%81%D0%B8%D1%81%D1%82%D0%B5%D0%BD%D1%82-news882387.html", "text": "Момче с умствена изостаналост остана без социален асистент, след като пернишката експертна лекарска комисия намали процента му на инвалидност от 98%  на 80% без чужда помощ. От раждането му, до този момент, негов асистент е била майка му. Християн е на 18, но според психолозите е на не повече от 7. Съдбата му нанася тежки удари още от дете. „На двумесечна възраст го оперираха от сърце и много тежко изкара. Едва го спасиха. Четири месеца се бориха, но ми го върнаха. Оттам се оказа, че има и хидроцефалия”, разказва пред Нова телевизия Татяна Иванова - майка на Християн. Заради многото заболявания, още от детска възраст получава висока степен на инвалидност- 98%, както и правото на придружител. През целия живот това е майка му. „Той без чужда помощ не може, без мен не може. Говори и ходи, но има си други отклонения: не познава числата, не познава цветовете и сам не може да се управлява”, казва още тя. Всичко се променя миналата година, когато Териториалната лекарска комисия намалява процента му на инвалидност на 80, но по-тежкото е, че му отнемат и правото на придружител. „Бях много разочарована и  казах на лекаря, че ми режат ръцете. Аз не мога да стана утре личен асистент?”, коментира още майката. Лекарската комисия препоръчала Християн да започне работа. „За мен като родител, той не може да работи. Помага ми в домакинството, но това не е работа”, казва още тя. Сподели:", "date": "2019.11.06", "title": "Медицински чиновници оставиха момче с умствена изостаналост без социален асистент"}
{"url": "https://pik.bg/%D1%89%D0%B5-%D0%BF%D0%B0%D0%B4%D0%BD%D0%B5-%D0%BB%D0%B8-%D0%BA%D0%BE%D1%80%D0%B0%D0%B1%D1%8A%D1%82-%D0%B0%D0%B9%D1%80%D1%8A%D0%BD-%D1%81%D0%BA%D0%BE%D0%BB-%D0%BE%D1%82-%D0%BD%D0%B8%D0%B0%D0%B3%D0%B0%D1%80%D1%81%D0%BA%D0%B8%D1%8F-%D0%B2%D0%BE%D0%B4%D0%BE%D0%BF%D0%B0%D0%B4-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news882445.html", "text": "На 1 ноември се е виждала само едната страна на кораба. Вчера той се е преобърнал и е приближил опасно. Канадските власти наблюдават бъдещото движение на плавателния съд, а падане във водопада според тях може да се случи след дни или след месеци. Потънал преди 101 години, корабът \"Айрън Скол\" е на косъм да падне от Ниагарския водопад. Той се приближи на 50 метра от ръба. \"Айън Скол\" е изоставен от екипажа си през лятото на 1918 година. Досега той беше атракция за туристите около Ниагара. Силна буря от понеделник обаче го е преобърнала и го е доближила до ръба на водопада. Сподели:", "date": "2019.11.06", "title": "Ще падне ли корабът \"Айрън Скол\" от Ниагарския водопад (ВИДЕО/СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D1%81%D0%B5%D0%BC%D0%B5%D0%B9%D0%BD%D0%B8-%D0%B4%D1%80%D0%B0%D0%BC%D0%B8-%D0%BC%D1%8A%D1%87%D0%B0%D1%82-%D0%B0%D0%B4%D0%B5%D0%BB%D0%B8%D0%BD%D0%B0-%D1%80%D0%B0%D0%B4%D0%B5%D0%B2%D0%B0-news879075.html", "text": "Семейни драми разкъсвали Аделина Радева, жалва се тв водещата. Съпругът ѝ Борис и синът ѝ Андрей били недоволни от нейното непрестанно отсъствие от къщи и никак не одобрявали решението ѝ да бъде лице на сутрешния блок на Нова телевизия. Аделина от сутрин до вечер била закована в офиса и все по-рядко намирала време да обръща внимание на 11-годишното си дете. Момчето страдало от липсата на майка си, понякога ѝ се сърдело, а неотдавна дори я докарало до сълзи. „Наскоро имахме ситуация, която не знам дали не е трагична. Чувам как алармата на телефона му звъни в четири без десет сутринта. Горе-долу по това време аз ставам за работа. Питам го: Андрей, защо си си настроил алармата за толкова рано, като решавам, че се е объркал. И той казва – просто искам да те питам нещо. Ние не се виждаме рядко, но обикновено и вкъщи съм много ангажирана, защото подготовката на едно предаване е целодневна. И детето е преценило, че четири без десет е подходящото време, в което не пиша, не гледам новини, не чета сайтове, и можем да проведем кратък разговор. Той е на 11 и осъзнавам, че разбира много повече, отколкото съм предполагала“, споделя Радева. Случката така я натъжила, че била на косъм да напусне работа. Знаела обаче, че претендентките за стола ѝ са много и втори шанс да работи на толкова висока заплата нямало да има. Всъщност появата на сина ѝ от режисьора Борис Радев е едновременно и най-радостният, и най-тежкият момент в живота на журналистката. Аделина не успяла да се наслади на първите мигове с детето си - заради инфарктното раждане малкият Андрей бил поставен в кувьоз, а тв водещата изплакала очите си да се моли той да бъде здрав. Като майка тя се грижела и за доведения си син, който е плод на любовта на Борис с първата му съпруга. От самото начало на връзката си с него Радева приела наследника му като свой и успявала да сплоти цялото семейство. Сподели:", "date": "2019.11.06", "title": "САМО В ПИК И \"РЕТРО\": Семейни драми мъчат Аделина Радева"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%E2%80%9E%D1%81%D1%85%D0%B8%D0%BF%D1%85%D0%BE%D0%BB%E2%80%9D-%D0%B2-%D0%B0%D0%BC%D1%81%D1%82%D0%B5%D1%80%D0%B4%D0%B0%D0%BC-news882547.html", "text": "Пилот предизвика извънредна ситуация на летище „Схипхол” в Амстердам, след като натиснал по невнимание паник бутона на борда на самолет, съобщава NOVA. На място веднага пристигнали специализиран отряд и два медицински хеликоптера. Свидетели пък съобщаваха, че на летището пристигат много линейки с включени сирени. Официално се казва, че службите за сигурност са били повикани на летището заради подозрителна ситуация на борда на самолет. Медицински хеликоптер също е на път. Говорител на полицията отказваше да съобщи за какво точно става въпрос. Очевидци разказаха, че на летището пристигат много линейки с включени сирени. Няколко изхода на летището също са затворени. На пътниците от няколко кацащи самолета не им е било позволено да влязат в ръкавите, а са били вкарани в летището по друг път. По непотвърдена информация самолетът е на „AirEuropa” и е трябвало да отлети за Мадрид. Докато пътниците се качвали, капитанът е натиснал паник бутона за отвличане. В този момент са се били качили 27 пътници. Не е ясно дали става въпрос за терористичен мотив. Министърът на правосъдието и сигурността на Холандия е напуснал парламентарна сесия, а премиерът Марк Рюте е прекъснал дебат за образованието заради ситуацията на летището. Малко по-късно холандската полиция съобщи, че пътниците и екипажът са свалени и са в безопасност. Полицията класифицирала инцидента като GRIP-3, което според терминологията на холандските власти е \"сериозен инцидент със значителни последици за местното население\". Схипхол е едно от най-натоварените летища в Европа, като обслужва около 70 милиона пътници годишно. Сподели:", "date": "2019.11.06", "title": "Извънредна ситуация на летище „Схипхол” в Амстердам"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%B2%D1%8A%D0%BF%D1%80%D0%B5%D0%BA%D0%B8-%D0%BF%D1%80%D0%B8%D0%B7%D0%B8%D0%B2%D0%B0-%D0%BD%D0%B0-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%BD%D0%B5%D0%BE%D1%84%D0%B8%D1%82-%D0%BD%D0%B8%D1%82%D0%BE-%D0%BB%D0%B5%D0%B2%D1%87%D0%B5-%D0%B4%D0%B0%D1%80%D0%B5%D0%BD%D0%B8%D0%B5-%D0%B7%D0%B0-%D1%88%D0%B5%D0%B9%D0%BD%D0%BE%D0%B2%D0%BE-news882459.html", "text": "Нито лев дарение не е преведен по сметките на \"Шейново\" след призива на патриарх Неофит вместо подаръци за рождения му ден на 15 октомври благодетели да дарят средства за акушеро-гинекологичната болница. Това съобщиха от лечебното заведение. Справка по сметките на \"Шейново\" не показва нито стотинка дарени средства повече от три седмици след призива на Негово Светейшество. \"От няколко години патриархът призовава да се дарят средства на нашата болница, вместо да получава подаръци. През тези години са дарявани суми от порядъка между 3000 и 7000 лв. за закупуване на животоспасяваща апаратура, както и такава в някои случаи. Но тази година до този момент по нашите сметки нямаме абсолютно никакви дарения\", категорична беше счетоводителката на болницата пред столичен всекидневник,. Както и на миналите си рождени дни, така и на последния патриарх Неофит призова всички, които желаят да изразят уважението си към него, да участват в дарителската кампания за набирането на средства за \"Шейново\". През 2015 г. той отправи апел за набиране на средства за ехограф, а през 2018 г. за апарат, който е жизнено необходим за диагностицирането на кръвозагуба при пациенти с тежки усложнения. \"Твърде възможно е средства да са набрани по сметката на Софийска митрополия и преди Коледа те да бъдат дарени на болницата. Но информация засега липсва. Факт е, че на сметката на \"Шейново\" такива няма\", обясняват още от лечебното заведение. Сподели:", "date": "2019.11.06", "title": "СКАНДАЛНО! Въпреки призива на патриарх Неофит: Нито левче дарение за \"Шейново\""}
{"url": "https://pik.bg/%D1%87%D0%B5%D1%80%D0%B2%D0%B5%D0%BD%D0%B8%D1%8F%D1%82-%D0%BF%D1%80%D0%BE%D1%84%D0%B5%D1%81%D0%BE%D1%80-%D0%B8%D0%B2%D0%BE-%D1%85%D1%80%D0%B8%D1%81%D1%82%D0%BE%D0%B2-%D1%80%D0%B0%D0%B7%D1%81%D0%B8%D0%BF%D0%B0-%D0%BD%D0%B8%D0%BD%D0%BE%D0%B2%D0%B0-%D0%B1%D1%81%D0%BF-%D0%B7%D0%B0%D0%B3%D1%83%D0%B1%D0%B8-%D1%81%D0%BE%D1%84%D0%B8%D1%8F---%D0%BF%D0%BE%D0%B4%D0%BA%D1%80%D0%B5%D0%BF%D0%B0%D1%82%D0%B0-%D0%B7%D0%B0-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%B5--news882508.html", "text": "ГЕРБ можеше да спечели и районите, в които загуби. Това каза в ефира на Би Ти Ви депутатът социолог проф. Иво Христов. Според него, който държи властовия ресурс, има шанс да печели вот. \"БСП загуби от подкрепата на Мая Манолова. Подкрепата за нея беше грешка. А резултатите от изборите не бяха никакъв успех за БСП\", каза проф. Иво Христов. Той уточни, че няма да коментира дали Нинова трябва да подаде оставка. \"Казвам го на този, който се интересува, в очите. Но като гледам, никой не се интересува\", поясни проф. Христов. Изборите били добри за ГЕРБ, за да може Борисов да прочисти тези структури, които не са лоялни. \"И това пролича в Благоевград. Борисов каза нещо много точно - не е нормално да бъде цялата карта в синьо, помните бравурните думи на Цветанов. Очевидни са фактите на ерозиране на ГЕРБ. Важни са големите градове - София, Бургас, Варна. И да се остави на опозицията периферни райони, които са тежки\", поясни проф. Христов. БСП е загубила своята физиономия. \"Когато подкрепяш безполов безпартиен кандидат, ти се криеш от отговорност. Трябва ясно да заявиш политическа страна, няма как да се заявиш с първи, вторите и третите. Това е безгръбначност, другото му име е адаптивност\", коментира кампанията на Манолова проф. Христов. \"Тя беше средство за обединяване по будапещенски модел, когато не достигат силите на една формация, се обединяват няколко. В политиката това не е естетика. 1932 г. британска експедиция отива в Кения и питат местните кое е добро и лошо. Добро е да нападнем съседното село, да избием мъжете и да изнасилим жените. А лошо е това да го направят на нас\", поясни проф. Христов. Сподели:", "date": "2019.11.06", "title": "Червеният професор Иво Христов разсипа Нинова: БСП загуби София - подкрепата за Манолова е грешка, резултатите от вота не са никакъв успех за Столетницата"}
