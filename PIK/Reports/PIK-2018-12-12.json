{"url": "https://pik.bg/%D1%86%D0%B8%D1%84%D1%80%D0%B8%D1%82%D0%B5-%D0%B3%D0%BE%D0%B2%D0%BE%D1%80%D1%8F%D1%82-%D0%B6%D0%B8%D0%B2%D0%BE%D1%82%D1%8A%D1%82-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%BF%D0%BE%D1%81%D0%BA%D1%8A%D0%BF%D0%BD%D0%B0%D0%BB-%D1%81-27-news803578.html", "text": "Инфлацията от началото на годината (ноември 2018 г. спрямо декември 2017 г.) е 2,7%, а годишната инфлация за ноември на годишна база е 3,1%, което сочи забавяне спрямо темпа от 3,6% през предишния месец. Това показват данни на Националния статистически институт (НСИ), публикувани днес. Средногодишната инфлация за периода декември 2017 - ноември 2018 г. спрямо периода декември 2016 - ноември 2017 г. е 2,8%. През ноември 2018 г. спрямо месец по-рано при цените на хранителни продукти и безалкохолни напитки има намаление от 0,2%; алкохолни напитки и тютюневи изделия са поскъпнали с 0,1%; облекло и обувки са поевтинели с 0,1%. При жилища, вода, електроенергия, газ и други горива има увеличение с 0,7%; жилищно обзавеждане, домакински уреди и принадлежности и обичайно поддържане на дома - намаление с 0,5%; здравеопазване - увеличение с 0,1%; транспорт - намаление с 3,0%; съобщения - увеличение с 0,8%; развлечения и култура - увеличение с 0,3%; образование - цените остават на равнището от миналия месец; ресторанти и хотели - увеличение с 0,5%; разнообразни стоки и услуги - увеличение с 0,4%. През ноември 2018 г. цените на лекарските и на стоматологичните услуги са се увеличили съответно с 0,8 и 0,1%, а цените на лекарствените продукти остават на равнището от предходния месец. В края на ноември 2018 г. в групите на нехранителните стоки и услугите от НСИ регистрират намаление на цените при: облекло и обувки - с по 0,1%, течни горива за битови нужди - с 3,1%, мебели - с 1%, перални и съдомиялни - с 0,5%, климатични инсталации - с 2,5%, прахове за пране - с 1,3%. Съществен спад се отчита при цените на дизелово гориво - с 2,5%, автомобилен бензин А95H - със 7,4%, автомобилен бензин А98Н - с 6,2%, международни полети - с 8,5%, мобилни телефонни апарати - с 4,7%, телевизори - с 2,1%, продукти за лична хигиена - с 0,4%, и други. Увеличение има при цените на брашното - с 1,1%, хляб - с 2,5%, малотрайни и трайни колбаси - съответно с 1,1 и 0,6%, мляно месо (кайма) - с 0,5%, нискомаслено прясно мляко - с 0,8%, сирене - с 0,3%, извара - с 0,9%, олио - с 0,2%, краставици - с 26%, зрял лук и чесън - съответно с 9.9 и 4.6%, маслини - с 0,9%, картофи - с 2%, шоколад и шоколадови изделия - с 0,1%, чай - с 0,2%, минерална вода - с 1,4%, газирани напитки - с 0,2%, вина - с 0,2%, бира - с 0,1%, и други. Сподели:", "date": "2018.12.12", "title": "ЦИФРИТЕ ГОВОРЯТ: Животът в България е поскъпнал с 2,7%"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B4%D0%B0%D0%B2%D0%B0-%D0%B1%D0%BB%D0%B8%D0%B7%D0%BE-20-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%B0-%D0%B7%D0%B0-%D0%BD%D0%B0%D1%81%D1%82%D0%B0%D0%BD%D1%8F%D0%B2%D0%B0%D0%BD%D0%B5-%D0%BD%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D1%81%D1%8A%D1%80%D0%B1%D0%B8%D1%8F-news803583.html", "text": "България предоставя 19 559 лева по линия на официалната помощ за развитие като доброволен принос във Фонда за мигранти и бежанци към Банката за развитие към Съвета на Европа, реши правителството. Средствата ще подпомогнат осъществяваните от Фонда текущи проекти за подобряване на материалните и техническите условия за посрещане и настаняване на мигранти и бежанци в приемни и транзитни центрове в Република Македония и Босна и Херцеговина. Ще се укрепят административният капацитет на центровете и възможностите им за предоставяне на най-необходимите санитарни, медицински и социални грижи. Финансирането ще бъде осигурено от одобрените средства от бюджета на МВнР за 2018 г., предназначени за официална помощ за развитие и хуманитарна помощ. Българската помощ е насочена към постигане на Целите на устойчивото развитие в държавите партньори от Западните Балкани и Черноморския басейн, а така също към подпомагането и обмяната на опит в прилагането на практики за добро управление и решаването на значими социални проблеми в тези страни. Сподели:", "date": "2018.12.12", "title": "България дава близо 20 хиляди лева за настаняване на мигранти в Македония и Сърбия"}
{"url": "https://pik.bg/%D0%BF%D0%B0%D0%BA-%D0%B3%D0%BE%D0%B4%D0%B5%D0%B6-%D1%81-%D0%BF%D0%BB%D0%B5%D0%B9%D0%BC%D0%B5%D0%B9%D1%82%D0%BA%D0%B0-%D0%B6%D0%B0%D0%BD%D0%B5%D1%82%D0%B0-%D0%BE%D1%81%D0%B8%D0%BF%D0%BE%D0%B2%D0%B0-%D1%81%D0%B5-%D1%85%D0%B2%D0%B0%D0%BB%D0%B8-%D1%81-%D0%BF%D1%80%D1%8A%D1%81%D1%82%D0%B5%D0%BD-%D0%BE%D1%82-%D1%85%D1%80%D0%B8%D1%81%D1%82%D0%BE-%D1%81%D0%B8%D1%80%D0%B0%D0%BA%D0%BE%D0%B2---%D1%89%D0%B5-%D1%8F-%D0%BE%D1%82%D0%B2%D0%B5%D0%B4%D0%B5-%D0%BB-news803249.html", "text": "Бизнесменът Христо Сираков и тазгодишната носителка на титлата \"Мис Плеймейт\" Жанета Осипова вдигат тайна сватба, разкриха близки на бъдещата булка. Тези дни блондинката се е похвалила със скъпия си годежен пръстен. \"На ежегодното парти на \"Плейбой\" Христо подари огромен букет с червени рози на Жанета. За пръв път обявиха връзката си, че са влюбени, и аз искрено се радвам за щастието, което е намерило място в живота им\", бе споделила плеймейтката Деси Фотосесията пред \"Телеграф\". Миската изтъкна, че Сираков е сериозно обвързан, но пропусна да разкрие, че скоро ще е законна половинка на Осипова. Запознати издават, че Жанета е в трепетна подготовка за голямото събитие. Русокоската нямала търпение да се види в бяло, като вече е набелязала и дизайнер, който да сътвори булчинската й рокля. Плеймейткатаот Своге втрещи малки и големи с фотосите, които сподели в официалния си профил, направени пред храм-паметника \"Свети Александър Невски\". На тях Жанета позира с изрязано бельо, високи дантелени чорапи и булчинско було. Феновете й се бъзикат, че всъщност това е било репетиция преди същинската сватба. ПИК припомня, че преди няколко години Христо Сираков се сгоди за друга плеймейтка - Биляна Евгениева. Сватбата обаче се провали, след като папараци набараха едрогърдата миска в компанията на Благо Джизъса. Сподели:", "date": "2018.12.12", "title": "ПАК ГОДЕЖ С ПЛЕЙМЕЙТКА: Жанета Осипова се хвали с пръстен от Христо Сираков - ще я отведе ли Стоте манекенки пред олтара?"}
{"url": "https://pik.bg/%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8-%D1%81%D0%BF%D0%B8%D0%BF%D0%B0%D1%85%D0%B0-430-%D0%BB%D0%B8%D1%82%D1%80%D0%B0-%D1%80%D0%B0%D0%BA%D0%B8%D1%8F-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B0-%D0%BA%D0%B0%D1%82%D0%BE-%D1%8F%D0%B1%D1%8A%D0%BB%D0%BA%D0%BE%D0%B2-%D1%81%D0%BE%D0%BA-%D1%81%D0%BD%D0%B8%D0%BC%D0%BA%D0%B8-news803634.html", "text": "Служители на Митница Лом задържаха 430 литра ракия без документи, пренасяна в картонени опаковки с обозначение за сок от ябълки. На 11 декември, около 3 часа през нощта, в района на Дунав мост 2 мобилен митнически екип спира за проверка камион, пътуващ от България към Румъния. По документи товарният автомобил превозвал групажна стока. При проверка на товарното помещение на камиона в митническото хале митническите инспектори забелязват, че единият от палетите е фолиран с полиетиленово фолио. На него са натоварени 24 кашона с етикети на ябълков сок. Всеки от кашоните е съдържал картонени кутии със графично лого на ябълка. При отварянето на една от опаковките се установява, че тя съдържа прозрачната течност със силно изразен мирис на ракия. Замерването на течността с денситометър отчита стойност от 45 алкохолни градуса. При щателна проверка на кашоните се установява, че 10 от тях съдържат по три 5-литрови кутии, а в останалите 14 кашона има по четири кутии. Общо количество на открития алкохол е 86 опаковки по 5 литра или общо 430 литра. Сподели:", "date": "2018.12.12", "title": "Митничари спипаха 430 литра ракия, маскирана като ябълков сок (СНИМКИ)"}
{"url": "https://pik.bg/%D1%87%D0%B8%D1%81%D1%82%D0%B0-%D1%81%D0%BB%D1%83%D1%87%D0%B0%D0%B9%D0%BD%D0%BE%D1%81%D1%82-%D0%B6%D0%B8%D0%B7%D0%B5%D0%BB-%D0%B1%D1%8E%D0%BD%D0%B4%D1%85%D0%B5%D0%BD-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-%D0%B5-%D1%81%D1%80%D0%B5%D1%89%D0%BD%D0%B0%D0%BB%D0%B0-%D0%BC%D1%8A%D0%B6%D0%B0-%D0%BD%D0%B0-%D0%B6%D0%B8%D0%B2%D0%BE%D1%82%D0%B0-%D1%81%D0%B8-news803673.html", "text": "Жизел Бюндхен е един от най-успешните модели в света. За да има такава кариера зад гърба си, тя е положила много труд и със сигурност не е разчитала на случайността. В личния си живот обаче тя не се води по тази логика. В шоуто на Елен Дедженеръс Жизел разкри, че е срещнала мъжа на живота си напълно случайно, но това се оказва най-красивата случайност в живота й. \"Точно след като гостувах в твоето шоу, за пръв път отидох на първата си среща на сляпо. Преди не бях правила това. Именно тогава срещнах съпруга си. Сега, 12 години по-късно, осъзнавам, че може би ти си ми донесла късмет!\", каза Жизел на водещата. Бюндхен се омъжи за спортиста Том Брейди през 2009 г., от когото има две деца - Вивиан Лейк Брейди и Бенджамин Брейди. Този февруари двамата отпразнуваха девет години от сключването на брака си. \"Тези девет години бяха истинско приключение. Обичам да се уча от теб, да израствам с теб. Честита годишнина, любов на моя живот!\", написа тогава Жизел. Сподели:", "date": "2018.12.12", "title": "ЧИСТА СЛУЧАЙНОСТ: Жизел Бюндхен разкри как е срещнала мъжа на живота си"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D1%81%D0%B5%D0%BC%D0%B5%D0%B9%D0%BD%D0%B8-%D0%BD%D0%B5%D0%B2%D0%BE%D0%BB%D0%B8-%D0%BA%D0%B0%D0%BA%D0%B0-%D0%BB%D0%B0%D1%80%D0%B0-%D1%82%D1%80%D0%B5%D0%BF%D0%B5%D1%80%D0%B8-%D0%B7%D0%B0-%D0%B1%D0%B0%D1%89%D0%B0-%D1%81%D0%B8---%D1%81%D0%BB%D0%B5%D0%B4-%D0%BF%D1%80%D0%B5%D0%BA%D0%B0%D1%80%D0%B0%D0%BD-%D0%B8%D0%BD%D1%81%D1%83%D0%BB%D1%82-%D0%BF%D0%BE%D0%B2%D1%82%D0%BE%D1%80%D0%BD%D0%BE-%D0%B2%D0%BA-news803652.html", "text": "Бившата телевизионна водеща Лара Златарева, известна като Кака Лара от култовото детско предаване \"Милион и едно желания\", трепери за живота на баща си. Преди няколко дни Иван Златарев претърпя инсулт, като все още е със семейството си само благодарение на навременната намеса на екипа на Бърза помощ. 79-годишният Златарев, който е актьор в Младежкия театър \"Николай Бинев\" бе приет в Трета градска болница. Специалистите в нея го стабилизирали, но ето, че в сряда таткото на Кака Лара отново е бил вкаран в реанимация, научи ПИК. \"Моят баща е моят герой. Днес, в отделението на Трета градска, Иван Златарев е изиграл всичките спектакли на \"Сфумато\" - от \"Бесове\" до Радичков... Пял и играл! Но, новината, че днес няма да го пуснат да си играе представлението, леко е усложнила ситуацията. Така нашият Мак Мърфи отново е в реанимация\", съобщи Лара Златарева в своя Фейсбук. В момента Иван Златарев участва в постановката \"Нова Библия\" - авторски спектакъл по Йордан Радичков. По програма тя ще се играе на 17 и на 27 декември в Театрална работилница \"Сфумато\". Сподели:", "date": "2018.12.12", "title": "ПЪРВО В ПИК! СЕМЕЙНИ НЕВОЛИ: Кака Лара трепери за баща си - след прекаран инсулт повторно вкараха в реанимация актьора Иван Златарев"}
{"url": "https://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D1%80%D1%83%D1%81%D0%BD%D0%B0%D1%86%D0%B8%D1%82%D0%B5-%D0%BF%D0%BE%D0%BA%D0%B0%D0%B7%D0%B0%D1%85%D0%B0-%D0%B2%D0%B5%D1%80%D1%82%D0%B8%D0%BA%D0%B0%D0%BB%D0%BD%D0%BE%D1%82%D0%BE-%D0%B8%D0%B7%D0%BB%D0%B8%D1%82%D0%B0%D0%BD%D0%B5-%D0%BD%D0%B0-%D0%BD%D0%B0%D0%B9-%D0%BD%D0%BE%D0%B2%D0%B8%D1%8F-%D1%81%D0%B8-%D0%B8%D0%B7%D1%82%D1%80%D0%B5%D0%B1%D0%B8%D1%82%D0%B5%D0%BB-%D0%BC%D0%B8%D0%B3-35-%D0%B2%D0%B8%D0%B4%D0%B5%D0%BE-news803713.html", "text": "Руският тв канал \"Звезда\" публикува кадри, на които изтребителят от най-ново поколение 4++ МиГ-35 излита практически вертикално от режим на форсиране. Подобна маневра е възможна благодарение на факта, че тягата на двата му двигателя (1,09кгс/кг) е повече, отколкото теглото на самия самолет. В края на ноември генералният директор на РСК \"МиГ\" Иля Тарасенко заяви, че целият комплекс от изпитания на най-новия лек изтребител ще завърши през 2019 г. Той отбеляза, че при необходимост на платформата на изтребителя може да бъде създадена и корабна версия. В перспектива на МиГ-35 ще може да бъде установена радиолокационна станция с активна фазирована антенна решетка. Изтребителите МиГ-35 са разработени на базата на МиГ-29. По сравнение със своя предшественик той е снабден с нов комплекс бордово оборудване, повече полезно натоварване и увеличена продължителност на полета. Самолетът е способен да поразява както въздушни, така и наземни цели. Сподели:", "date": "2018.12.12", "title": "УНИКАЛНО: Руснаците показаха вертикалното излитане на най-новия си изтребител МиГ-35 (ВИДЕО)"}
{"url": "https://pik.bg/%D0%B2%D0%BE%D0%B4%D0%B5%D1%89-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B8-%D0%B8%D0%BD%D0%B2%D0%B5%D1%81%D1%82%D0%B8%D1%82%D0%BE%D1%80-%D1%89%D0%B5-%D0%B8%D0%B7%D0%B3%D1%80%D0%B0%D0%B4%D0%B8-%D0%B3%D0%BE%D0%BB%D1%8F%D0%BC-%D0%B7%D0%B0%D0%B2%D0%BE%D0%B4-%D0%B2%D1%8A%D0%B2-%D0%B2%D1%80%D0%B0%D1%86%D0%B0-news803690.html", "text": "Кметът на Враца Калин Каменов съобщи официално името на инвестирора, който ще изгради голям завод във Враца. Това е германската компания \"МД Електроник ГмбХ\", която вече е одобрена за Сертификат клас А от българската агенция за инвестиции. Това е поредната стъпка към изграждане на техния завод в града. Фирмата вече е внесла своите документи за инвестиционен интерес в община Враца, съобщава \"Булнюз\". На редовната сесия на общинския съвет през декември се очаква да бъде одобрен договорът за продажба на близо 80 декара между кв. “Сениче” и кв. “Кулата”. Самият договор ще бъде подписан в първите дни на януари 2019, когато и представители на фирмата ще дадат пресконференция във Враца, съобщи Каменов. \"МД Електроник\" произвежда автомобилни кабели за пренос на информация. Фирмата работи на 3 континента. В първата фаза от проекта си в града под Околчица, тя ще наеме минимум 300 човека, като са предвидили и разширяване до 1000 човека. \"Техният бизнес изисква повече хора, но разширението зависи главно от трудовия пазар в нашия регион. Ако има можещи и желаещи да работят хора – те ще се разрастват\", поясни кметът на Враца. Самата инвестиция е за близо 22 000 000 лева. Освен строеж на завод, са предвидени пълното му оборудване с машини от най-ново поколение, обучение на служители, включително квалификация и преквалификация. \"Моето лично очакване, е че \"МД Електроник\" ще даде начален тласък за развитие на много допълнителни малки бизнеси, които ще допълват и подпомагат тяхната дейност. Ще даде увереност и на други по-големите инвеститори, които все още се колебаят дали да дойдат в нашия град. Това пък ще ускори създаването на нова модерна индустриална зона. Щe върнат много от работещите в съседните населени места врачани в родния град, което ще им спести пътуванията и ще им даде повече пълноценно време в личния живот – семейство, приятели, хобита\", заяви Каменов. Сподели:", "date": "2018.12.12", "title": "Водещ германски инвеститор ще изгради голям завод във Враца"}
{"url": "https://pik.bg/%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B7%D0%B0%D0%B4%D1%8A%D1%80%D0%B6%D0%B0-%D0%BC%D1%8A%D0%B6-%D1%80%D0%B0%D0%B7%D0%BC%D0%B0%D1%85%D0%B2%D0%B0%D1%89-%D0%B1%D1%80%D0%B0%D0%B4%D0%B2%D0%B0-%D0%B2-%D0%BC%D0%B5%D1%82%D1%80%D0%BE%D1%82%D0%BE-%D0%BD%D0%B0-%D1%82%D0%BE%D1%80%D0%BE%D0%BD%D1%82%D0%BE-news803719.html", "text": "Полицията в Торонто задържа мъж с брадва на една от станциите на метрото, съобщи телевизонният канал „Си Ти Ви”, цитиран от Нова телевизия Според информацеята,  инцидентът е станал на метростанция „Спадина“ в централната част на канадския град. Очевидци са подали сигнал на полицията за човек, който е размахвал брадва. Мъжът е задържан. Няма пострадали. Заради инцидента влаковете на метрото временно не са спирали на тази станция. Сподели:", "date": "2018.12.12", "title": "Полицията задържа мъж, размахващ брадва в метрото на Торонто"}
{"url": "https://pik.bg/%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%BE%D1%86%D0%B5%D0%BB%D1%8F-%D0%BF%D1%80%D0%B8-%D0%B2%D0%BE%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D0%B2-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B0%D1%82%D0%B0-%D0%B9-%D0%BF%D0%B0%D1%80%D1%82%D0%B8%D1%8F-news803715.html", "text": "Премиерът на Великобритания Тереза Мей оцеля при вота на недоверие в собствената й партия, съобщават световните агенции, цитирани от Нова телевизия. Въпреки недоволството от постигнатото от нея споразумение за Брекзит, консерваторите подкрепиха Мей. Така Тереза Мей остава лидер на Консервативната партия поне в следващата една година. В емоционално обръщение преди вота, премиерът обясни, че няма да води партията на следващите избори през 2022 година, но сега би желала да остане начело, за да изведе Великобритания от Европейския съюз. Сподели:", "date": "2018.12.12", "title": "Тереза Мей оцеля при вот на недоверие в собствената й партия"}
{"url": "https://pik.bg/%D0%B1%D1%83%D0%BC-%D0%BE%D1%82%D0%BA%D1%80%D0%B8%D1%85%D0%B0-23-%D0%BD%D0%BE%D0%B2%D0%B8-%D1%85%D0%BE%D1%82%D0%B5%D0%BB%D0%B0-%D0%B7%D0%B0-%D0%BF%D0%BB%D0%BE%D0%B2%D0%B4%D0%B8%D0%B2-2019-news803507.html", "text": "Инвеститорите в Пловдивско не спят. През тази година местата за настаняване на туристи в областта пораснаха от 178 на 201. Данните са на териториалното статистическо бюро и обхващат периода само от януари до октомври. Това означава, че за десет месеца са се появили нови 23 хотели и хостели с над 10 легла, или средно на месец са се рязали лентите на поне два нови обекта. През януари в областта е имало 4700 стаи и съответно 9000 легла, а през октомври вече стаите са 5000, а легловата база - 9600. Местната статистика обаче няма как да обхване броя на трескавите ремонти и реновиране на старите бази. Преди дни от комплекс SPS обявиха, че приключват мащабна реконструкция и ще посрещнат гостите на Европейската столица на културата с нова визия. За по-малко от четири месеца бяха обновени повече от половината от общо 130-те стаи, конферентните зали, фоайето и паркингът. През лятото SPS смени собственика си, а купувач бе фирмата „Хотел Пловдив 2019”. Акционери там са пловдивските компании „Подем” и „Щром”, пише в. \"Марица\". Този месец и хотел ”Новиз” приключи с обновяването на релакс центъра си. Обстановката е изцяло променена с нови и модерни солариум, сауна, инфраред кабина, контрастен басейн. През септември и хотел „Одеон” сложи точката на планиран ремонт и реновиране. Точно там вече е отседнал Свен Сьорен Байер, артистичен директор на немското студио Phase7, автор на шоуто „Ние сме всички цветове”. С него откриваме на 12 януари честванията за Пловдив - Европейска столица на културата. Сподели:", "date": "2018.12.12", "title": "БУМ: Откриха 23 нови хотела за Пловдив 2019"}
{"url": "https://pik.bg/%D0%BC%D0%B8%D1%81%D1%82%D0%B5%D1%80%D0%B8%D1%8F-8000-%D1%82%D0%BE%D0%BD%D0%B0-%D0%BF%D0%B0%D0%B2%D0%B5%D1%82%D0%B0-%D1%81%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B8-%D0%B2-%D1%81%D0%BE%D1%84%D0%B8%D1%8F-news803709.html", "text": "8000 тона павета са изчезнали в София. Сигнал за това подаде в прокуратурата общинският съветник - Иво Божков. Според него, паветата са изчезнали за десет години. Сметките на Иво Божков и гражданска инциатива за обществен и релсов транспорт показват, че след ремонта на столични улици лиспват 8 000 тона гранитни павета. Попитали за тях Общината преди повече от година. \"Получихме и формация от Крусев за периода от 2008-ма до 2017-та година колко са били ремонтирани и на колко е бил премахнат паважа и това е едно количество от 15000 тона\", каза пред Нова телевизия Веселин Кирев. \"Паветата трябва да се съхраняват в скалдовете на столична община, нека да припомним, че тези павета са култура и историческо наследство, както жълтите павета, така и гранитните павета, ограбването й е чиста проба кражба\", заяви Иво Божков. Според подалите сигнала, ако наистина паветата са потънали някъде, щетите за Общината  и софиянци са огромни. \"Публична трайна е, че може да си купим павета и в сайтовете за продажба, говори се, че се продават и в чужбина, всички тези неща трябва да бъдат установени нагледно от органите на реда. 04:04 - колко лева струват тези 8 000 тона павета – между милиони и стотици хиляди – най-голямата загуба за общината е нещо, което не може да произведем\", добави Божков. Сподели:", "date": "2018.12.12", "title": "МИСТЕРИЯ: 8000 тона павета са изчезнали в София"}
{"url": "https://pik.bg/%D0%BF%D0%B0%D0%BF%D0%B0-%D1%84%D1%80%D0%B0%D0%BD%D1%86%D0%B8%D1%81%D0%BA-%D0%BE%D1%82%D1%81%D1%82%D1%80%D0%B0%D0%BD%D0%B8-%D0%BA%D0%B0%D1%80%D0%B4%D0%B8%D0%BD%D0%B0%D0%BB%D0%B8-%D0%B7%D0%B0%D1%80%D0%B0%D0%B4%D0%B8-%D1%81%D0%B5%D0%BA%D1%81-%D1%81%D0%BA%D0%B0%D0%BD%D0%B4%D0%B0%D0%BB-news803691.html", "text": "Папа Франциск отстрани трима кардинали от приближените си. Двама от тях са замесени в скандал със сексуални посегателства и покриването им, разтърсил Католическата църква, съобщаваАП. Ватиканът обяви, че през октомври Франциск е писал до чилийския кардинал Хавиер Ерасурис, австралийския кардинал Джордж Пел и кардинала от Конго Лорен Монсенгво Пасиня. Той им благодари за петгодишната им служба в така наречената Г-9 (Група на деветте). Хавиер Ерасурис е обвиняван от чилийски жертви, че е прикривал свещеници, които са извършвали сексуални престъпления, докато е бил архиепископ в Сантяго. Той отрича обвиненията. Пел напуска поста на икономически министър, тъй като ще бъде съден в Австралия по обвинения в сексуален тормоз. Тяхното присъствие в Г-9 беше източник на скандали, засягащи папата. Ватиканът обаче не споменава обвиненията срещу тях при обясненията си за оттеглянето им. За момента те нямат заместници. Франциск организира групата през 2013 г., за да помогне за реформиране на Ватикана и преструктуриране на бюрокрацията. Сподели:", "date": "2018.12.12", "title": "Папа Франциск отстрани кардинали заради секс скандал"}
{"url": "https://pik.bg/%D0%BE%D1%82-%D0%BA%D0%B0%D0%BC%D0%B0%D1%80%D0%B0%D1%82%D0%B0-%D0%BD%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D0%B8%D1%82%D0%B5-%D0%B4%D0%BE%D0%B2%D0%BE%D0%BB%D0%BD%D0%B8-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D0%BA%D0%B8-%D1%81%D1%8A%D0%B2%D0%B5%D1%82-%D1%80%D0%B5%D0%B0%D0%B3%D0%B8%D1%80%D0%B0%D1%85%D0%B0-%D0%BD%D0%B0%D0%B9-%D0%B1%D1%8A%D1%80%D0%B7%D0%BE-%D0%BD%D0%B0-%D0%B8%D1%81%D0%BA%D0%B0-news803705.html", "text": "Премиерът Бойко Борисов и Министерски съвет реагираха най-бързо на исканията на строителите, каза председателят на УС на Камарата инж. Илиян Терзиев. Той уточни, че първата стъпка са отделените 1,3 милиарда, отделени за разплащания на фирми в Северозападна България, за да може и там строителните процеси да вървят в един обозрим бъдещ план. \"Най-важното, което поставихме пред премиера Бойко Борисов, е да има капацитет за бъдещето – да знаем какво ни очаква, какви са средствата, които се планира да бъдат изразходвани, така че браншът ни да е подготвен. Днес в Министерски съвет го помолихме плащанията на вече извършена работа да бъдат ускорени, ако е възможно, защото хората имат нужда от това, за да посрещнат Коледно-Новогодишните празници\", коментира Терзиев пред \"Фокус\". \"Най-важното е да има предвидимост за по-дълъг период, като в тази насока днес в МС се взе решение да бъдат отделени тези 1,3 милиарда за Северозападна България. По този начин всички фирми в региона ще могат да планират своята дейност за следващите 1-2 години“, обясни още той. Терзиев уточни, че желанието на строителите за участие в работни групи в Парламента е заявено много отдавна. Камарата ще поиска среща с по-широко участие на всички парламентарно представени партии в началото на 2019 година, добави той и уточни, че на нея се очаква да се изяснят всички искания, така че да се постигне прозрачност и предвидимост на процесите и яснота на критериите, по които да се работи в бранша. Сподели:", "date": "2018.12.12", "title": "От Камарата на строителите доволни: Борисов и Министерски съвет реагираха най-бързо на исканията ни"}
{"url": "https://pik.bg/%D0%B7%D0%BB%D0%BE%D0%B2%D0%B5%D1%89%D0%BE-%D0%B8%D0%B7%D1%80%D0%BE%D0%B4-%D1%82%D1%80%D0%BE%D0%B2%D0%B8-%D0%BA%D0%BE%D1%82%D0%BA%D0%B8-%D0%B2-%D0%B0%D0%B9%D1%82%D0%BE%D1%81-%D1%81%D0%BD%D0%B8%D0%BC%D0%BA%D0%B0-news803622.html", "text": "\"Тъпото копеле (без извинение), вече окончателно се убедихме, че убива животинките в квартала! До скоро изчезваха котета на други съседи и не бяхме съвсем сигурни, но вчера се наложи да приспим котката си, защото беше отровена с АНТИФРИЗ, който МИЗЕРНИКЪТ е наредил в купички около къщата си. След като си тъп нещастник и живее сам като скот с още по-психарската си жена, кое му дава право да причинява такава жестока и болезнена смърт на невинни животинки?\". Изрод поставя купички с котешка храна, напоена с антифриз, с които подмамва любимците на съседите си. В клопката вече са се хванали десетки невинни животинки. Сивото коте от снимката е поредната жертва на психопата, разказва \"Бургас24\". Ето какво сподели неговият стопанин, предупреждавайки другите стопани на домашни любимци. Сподели:", "date": "2018.12.12", "title": "ЗЛОВЕЩО: Изрод трови котки в Айтос (СНИМКА)"}
{"url": "https://pik.bg/%D0%B7%D1%80%D0%B5%D0%BB%D0%B8%D1%89%D0%BD%D0%BE-%D1%82%D1%80%D0%B8-%D0%BA%D0%BE%D0%BB%D0%B8-%D1%81%D0%B5-%D0%BF%D0%BE%D0%BC%D0%BB%D1%8F%D1%85%D0%B0-%D0%B2-%D0%B1%D1%83%D1%80%D0%B3%D0%B0%D1%81-%D1%81%D0%BD%D0%B8%D0%BC%D0%BA%D0%B8-news803706.html", "text": "Три коли - БМВ, \"Фолксваген\" и \"Мазда\" се помляха до неузнаваемост на входа на бургаския кв. \"Долно Езерово\".  Инцидентът е станал в пиков час и трасето се е оказало тясно за трите автомобила. Най-сериозен е ударът на Фолксвагена, чиято предница е буквално на хармоника, а цялата дясна страна е вдлъбната, разказва \"Флагман\" за инцидента. Сивото БМВ е с натрошена задна част от каскадата. Третият участник в мелето е черна \"Мазда\", която също е със сериозни материални щети. Сподели:", "date": "2018.12.12", "title": "ЗРЕЛИЩНО: Три коли се помляха в Бургас (СНИМКИ)"}
{"url": "https://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B4%D0%B0%D0%BC%D0%B8-%D0%B5%D1%82%D0%BE-%D0%BA%D0%BE%D0%B8-%D0%BC%D1%8A%D0%B6%D0%B5-%D1%81%D0%B0-%D0%BD%D0%B0%D0%B9-%D0%B4%D0%BE%D0%B1%D1%80%D0%B8-%D0%B2-%D0%BB%D0%B5%D0%B3%D0%BB%D0%BE%D1%82%D0%BE-news803068.html", "text": "Добрият външен вид има значение, дори и при мъжете. Оказа се, че снажните представители на силния пол са с по-богат и пълноценен сексуален живот от останалите, пише в. „Метро“. Този извод е направен след проведена анкета на компанията за хранителни добавки „Боди лоджик“. Оттам са се допитали до 1000 души, като 58% от отговорилите, които били по-снажни от партньорката си, се хвалели с чудесен полов живот. Процентът на задоволство при сексуални партньори с еднакъв ръст се оказал по-малък – 54 на сто и още по-малък 50,3 на сто, при по-ниските мъже. Учените обясняват получените данни с факта, че по-снажните хора с по-ниски партньорки имат по-голяма увереност във физиката си. 64% от участниците, попадащи в тази група, се считали за по-атрактивни физически и за по-желани като сексуален избор. Неслучайно 60 процента от анкетираните мъже изразили желание да са с поне няколко сантиметра по-високи, за да бъдат по-желани. Това се отнасяло с еднаква сила и за дамите. Тридесет и шест процента от тях биха искали техният любим да е с няколко сантиметра по-снажен. Една четвърт от мъжете участници в анкетата биха увеличили ръста си по хирургически способ, ако това е възможно, станало ясно още от проучването. Сподели:", "date": "2018.12.12", "title": "ВНИМАНИЕ, ДАМИ! Ето кои мъже са най-добри в леглото"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D0%BA%D1%83%D0%B1%D1%80%D0%B0%D1%82---%D1%85%D0%B8%D0%BB%D1%8F%D0%B4%D0%B8-%D1%85%D0%BE%D1%80%D0%B0-%D0%B7%D0%B0%D0%BF%D0%BB%D0%B0%D1%88%D0%B5%D0%BD%D0%B8-%D0%B4%D0%B0-%D0%BE%D1%81%D1%82%D0%B0%D0%BD%D0%B0%D1%82-%D0%BD%D0%B0-%D1%81%D1%83%D1%85%D0%BE-%D0%B7%D0%B0%D1%80%D0%B0%D0%B4%D0%B8-%D0%B4%D1%8A%D0%BB%D0%B3%D0%BE%D0%B2%D0%B5-%D0%BD%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%BE%D1%82-news803513.html", "text": "Град Кубрат и още 17 села в общината вероятно ще останат без вода от сряда заради дългове на общинското вик дружество към енергото. Местните жители излязоха на протест под прозорците на кмета. Хората казват, че редовно плащат сметките си за вода, дори пенсионерите с минимални доходи, предава Нова телевизия. Кметът Ремзи Халилов обясни, че водното дружество е в това състояние, тъй като приходите му всеки месец са били с 20 000 лева по-малко от разходите. Въпреки това, той намирал начини да погасява дълговете. Общински съветници увериха събралите се пред кметството протестиращи, че до спиране на водата няма да се стигне. Планира се общината и „ЕНЕРГО-ПРО” да подпишат споразумение, което да спре действията по прекъсване на водоснабдяването. Сподели:", "date": "2018.12.12", "title": "Напрежение в Кубрат - хиляди хора заплашени да останат на сухо заради дългове на общинското ВиК"}
{"url": "https://pik.bg/%D0%BF%D0%BE%D1%80%D0%B5%D0%B4%D0%B5%D0%BD-%D1%83%D0%B4%D0%B0%D1%80-%D0%BF%D0%BE-%D0%B4%D1%8A%D0%BB%D0%B3%D0%B8%D1%8F-%D0%B0%D0%BB%D0%B5%D0%BA%D1%81-%D1%80%D0%B0%D0%B5%D0%B2%D0%B0-%D0%BD%D0%B0%D1%81%D0%BE%D1%87%D0%B8-%D0%BE%D1%81%D1%82%D1%80%D0%B8-%D1%81%D1%82%D1%80%D0%B5%D0%BB%D0%B8-%D0%BA%D1%8A%D0%BC-%D1%81%D1%8A%D1%80%D1%86%D0%B5%D1%82%D0%BE-%D0%BD%D0%B0-%D1%81%D0%BB%D0%B0%D0%B2%D0%B8-%D0%BD%D0%B5-%D0%BC%D0%B8-%D0%BB%D0%B8%D0%BF%D1%81%D0%B2%D0%B0%D1%88--news803539.html", "text": "Втори удар в рамките само на два месеца ще трябва да понесе Слави Трифонов. След като през октомври последната му годеница Мартина Огнянова изрече думи, които биха обезверили и най-коравосърдечния мъж, сега и друга бивша на Дългия изпусна болезнени реплики по негов адрес, видя ПИК. Става въпрос за Алекс Раева, която имаше връзка с Трифонов, докато бе негова вокалистка в \"Ку-ку Бенд\". Тя обаче напусна не само шефа си, но и шоуто му и продължи като самостоятелен артист. \"За мен шоуто беше едно голямо училище. Дори този албум, който сега направих ( ), е еманация на всичко, което научих при Слави. Но той не ми липсва. Вече съм на този етап, на който нито аз мога да дам повече на великолепния иначе бенд, нито той на мен\", заяви Раева в интервю за ежедневник. Преди години, Алекс и Слави изживяxa плaмeннa и cилнa любoв, след като професионалните им отношения прерастнаха в интимни. Връзката им бе върволица от скандали и обрати. Двамата стигнаха почти до годеж, Алекс дори се премества да живее в апартамента на Дългия, но в крайна сметка шоуменът не бе достатъчно уверен дали иска да създаде семейство. \"Да, знам, че аз съм голямата любов на Слави. Той ми го е казвал много пъти. Но дори и да не ми го беше казвал, аз като жена го усещах и знаех, че е точно така\", споделяла е самата Александра в стари свои интервюта. Твърди се, че краят на любовта им настъпва, след като Раева изненадващо забременява през 2006 г. Слави се двоуми за детето и обидена певицата решава да направи аборт. С днешна дата красивата изпълнителка е щастлива в обятията на новата си любов. Избраникът й не е нито в музикалния, нито в телевизионния бранш. \"Човекът до мен няма общо с моята професия. Чувството е прекрасно да го изживееш. Обикновено човек става по-предпазлив с годините, но любовта не пита. Важно е да можеш да изживееш истинските моменти, когато ти се дават, да не се пазиш от тях. С новата любов се срещнах на лодка в морето, на която аз не исках да ходя. Наистина бях уморена, но в крайна сметка отидох и резултатът е налице\", споделя още Александра. Преди тя да заяви, че Трифонов е окончателно затворена страница от живота й и си спомня за него само с уважение, но сърцето не й трепва, същото направи и бившата балерина Мартина: \"Благодарна съм на Слави, много неща съм научила от него. Но животът ми вече има други измерения. Коко е истинската ми любов и съм благодарна безкрайно, че го срещнах и сърцето и очите ми бяха отворени да позная тази любов\". Сподели:", "date": "2018.12.12", "title": "ПОРЕДЕН УДАР ПО ДЪЛГИЯ: Алекс Раева насочи остри стрели към сърцето на Слави: Не ми липсваш, а аз съм щастлива с новия си мъж!"}
{"url": "https://pik.bg/%D0%BA%D1%80%D0%B0%D0%B9%D0%BD%D0%B8-%D0%BC%D0%B5%D1%80%D0%BA%D0%B8-%D1%80%D1%83%D1%81%D0%B8%D1%8F-%D1%81%D0%B5-%D0%BA%D0%B0%D0%BD%D0%B8-%D0%B4%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%B3%D1%83%D0%B3%D1%8A%D0%BB-news803631.html", "text": "Федералната служба за надзор в сферата на съобщенията, информационните технологии и масовите комуникации, съкратено \"Роскомнадзор“, обмисля да блокира \"Гугъл\", предава \"Коммерсант\". Причина за крайната мярка станал отказ на компанията да даде достъп на службата до забранени сайтове. Въпреки, че самата агенция няма право на законодателна инициатива, такава промяна все пак е възможна със съответните законови промени в руското законодателство. \"Руското законодателство може да бъде променено, за да може да се блокира \"Гугъл\" за нарушения\", каза заместник-началникът на \"Роскомандзор\" Вадим Суботин. На 11 декември в Русия беше приет закон, според който всяка интернет търсачка трябва да изготви списък на забранени сайтове и да ограничи достъпа до тях. От \"Гугъл\" обаче са отказали. Това им е струвало глоба от 500 000 рубли, отбелязва \"Интерфакс\". Ръководителят на \"Розкомадзор\" Александър Жарков обясни, че ако \"Гугъл\" не се свърже с регистъра и не започне да филтрира резултатите от търсенето, то ще бъде иницииран друг административен случай. Така освен нова глоба, може да се стигне и до блокиране на търсачката. \"Блокирането на \"Гугъл\" в Русия е малко вероятно. Твърде много икономически инструменти са свързани с тяхната система\", пък заяви Ирина Левова, която е директор на стратегически проекти в Института за изследване на Интернет. Сподели:", "date": "2018.12.12", "title": "КРАЙНИ МЕРКИ: Русия се кани да блокира \"Гугъл\""}
{"url": "https://pik.bg/%D0%B0%D0%BB%D0%BE-%D0%B0%D0%BB%D0%BE-%D0%BC%D0%B5%D0%B9-%D1%82%D1%8A%D1%80%D1%81%D0%B8-%D0%BC%D0%B0%D0%BA%D1%80%D0%BE%D0%BD-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-news803707.html", "text": "Еманюел Макрон ще проведе телефонен разговор с Тереза Мей преди срещата на върха на Европейския съюз утре, докато британският премиер се опитва да убеди европейските лидери да направят още малко отстъпки за Брекзит, предава Франс прес, като се позовава на съобщение на Елисейския дворец. Сподели:", "date": "2018.12.12", "title": "АЛО, АЛО: Мей търси Макрон по телефона"}
{"url": "https://pik.bg/%D0%BE%D0%BF%D0%B0%D1%81%D0%BD%D0%B8-%D1%80%D0%B5%D0%BC%D0%BE%D0%BD%D1%82%D0%B8-%D0%B7%D0%B0%D1%81%D1%82%D1%80%D0%B0%D1%88%D0%B0%D0%B2%D0%B0%D1%82-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8-news803699.html", "text": "Разкопани тротоари с отворени изкопи и шахти - така изглеждат улиците в ремонт в квартала между булевардите \"Княгиня Мария Луиза\" и \"Марица юг\", където се извършват ремонти с европейски средства. Нови капани има на улица \"Стойчо Мушанов\", където вчера стана инцидент с пострадала жена. Шахтата, в която падна жената, е покрита с дървена скара и завързана с жълта лента за електрически стълб. Шахта без капак е затворена наполовина с парчета бетон. Отворени изкопи има на ул. \"Георги Мамарчев\", кабели стърчат на ул. \"Марагидик\". От фирма \"Европейски пътища\" (Пътища - Пловдив - АД) уверяват, че полагат всички усилия да работят качествено и в срок. От Община Пловдив пък пазят мълчание за инцидента и контрола, който трябва да извършва всеки инвеститор, отбелязва \"Марица\". Сподели:", "date": "2018.12.12", "title": "Опасни ремонти застрашават живота на пловдивчани"}
{"url": "https://pik.bg/%D0%B0%D0%B9%D1%84%D0%B5%D0%BB%D0%BE%D0%B2%D0%B0%D1%82%D0%B0-%D0%BA%D1%83%D0%BB%D0%B0-%D1%83%D0%B3%D0%B0%D1%81%D0%B2%D0%B0-%D0%B2-%D0%BF%D0%B0%D0%BC%D0%B5%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BE%D1%82-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-news803711.html", "text": "В послание социалистката Идалго изрази подкрепата си за семействата на убитите и за всички жители на Страсбург, предава БТА. Светлините на Айфеловата кула, емблемата на френската столица, редовно биват изгасявани в памет на жертвите на терористични атаки по света, отбелязва още Франс прес. Светлините на Айфеловата кула ще угаснат точно в полунощ (1 часа българско време) в памет на жертвите при атаката в Страсбург вчера, съобщи кметът на Париж Ан Идалго, цитирана от Франс прес. Сподели:", "date": "2018.12.12", "title": "Айфеловата кула угасва в памет на жертвите от Страсбург"}
{"url": "https://pik.bg/%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D1%82%D1%83%D1%80%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D1%81%D0%B5-%D1%81%D1%82%D1%80%D1%83%D0%BF%D0%B0-%D0%BF%D0%BE-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81%D1%8A%D1%81-%D1%81%D0%B8%D1%80%D0%B8%D1%8F-news803712.html", "text": "След днешните изявления на президента Реджеп Тайип Ердоган за провеждането до дни на операция срещу Отрядите за народна самозащита (ОНС) на Партията на демократичното единство (ПДЕ) на сирийските кюрди, тази вечер се изпращат допълнителни танкове и гаубици от провинция Килис към границата със Сирия в района, източно от река Ефрат, предаде информационната агенция ДХА, цитирана от Фокус. Във вечерните часове военен конвой от 18 превозни средства, включително гаубици и бронирани машини, достигна до град Килис. Техниката е от войскови части, разположени в различни градове на провинцията. Военният конвой продължава да се движи при строги мерки за сигурност. Стана известно, че ще бъде разположен в бази по границата със Сирия, посочва още ДХА. Сподели:", "date": "2018.12.12", "title": "НАПРЕЖЕНИЕ: Турската армия се струпа по границата със Сирия"}
{"url": "https://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%80%D0%B0%D0%B7%D0%BA%D1%80%D0%B8-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%BF%D0%BB%D0%B0%D0%BD%D0%BE%D0%B2%D0%B5-%D0%BD%D0%B0-%D1%82%D1%83%D1%80%D1%86%D0%B8%D1%8F-%D0%B2-%D1%80%D0%B0%D0%BC%D0%BA%D0%B8%D1%82%D0%B5-%D0%BD%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D0%B4%D0%BD%D0%B8-%D0%B7%D0%B0%D0%BF%D0%BE%D1%87%D0%B2%D0%B0%D0%BC%D0%B5-%D0%BE%D0%BF%D0%B5%D1%80%D0%B0%D1%86%D0%B8%D1%8F-%D0%B2-%D1%81%D0%B8-news803632.html", "text": "Президентът на Турция Реджеп Тайип Ердоган заяви, че в рамките само на няколко дни турските въоръжени сили започват военна операция на територията на Сирия предаде информационната агенция ДХА. Ердоган участва на среща на високо равнище на турската отбранителна промишленост. Там той оповести, че след консултации името на новия военен хеликоптер за обща поддръжка T625 - местно турско производство, е определено като „Гьокбей”. „Дойде време на претворим на практика решението ни за разпръскване на терористичните групи на изток от река Ефрат в Сирия. Съгласихме се и изразихме общо становище военната ни операция да започне в рамките на няколко дни.”, посочва още Ердоган, цитиран от ДХА. Сподели:", "date": "2018.12.12", "title": "Ердоган разкри военните планове на Турция: В рамките на няколко дни започваме операция в Сирия"}
{"url": "https://pik.bg/%D1%80%D0%B5%D0%B0%D0%BB-%D0%BC-%D0%BE%D1%82%D0%B2%D0%B0%D1%80%D1%8F-%D1%84%D1%83%D1%82%D0%B1%D0%BE%D0%BB%D0%BD%D0%B0-%D1%88%D0%BA%D0%BE%D0%BB%D0%B0-%D0%B2-%D0%BF%D0%B8%D1%80%D0%B8%D0%BD%D1%81%D0%BA%D0%BE-news803629.html", "text": "Футболни легенди от Реал Мадрид идват в България с идеята да се постави началото на детско-юношеска академия в Пиринско с марката на \"белия балет“. Делегацията пристига у нас утре. По покана на успешния благоевградски бизнесмен Иван Чапов и колегата му от Разлог Николай Аспарухов, в луксозния комплекс \"Катарино“ ще бъдат настанени легендарният защитник на Реал от близкото минало Мичел Салгадо, бившият президент на \"белия балет“ Лоренцо Санс, както и зетят на настоящия президент Флорентино Перес. До неделя те ще проведат редица срещи с футболни специалисти от Пиринско. В събота на стадиона в Симитли ще присъстват на демонстративен блиц футболен турнир, в който ще се включат таланти от детско-юношески отбори, набор 2006-2008г. от Благоевград, Петрич, Разлог, Банско, Сандански и Гоце Делчев. Гостите ще бъдат приети и от кмета на Разлог инж. Красимир Герчев, отбелязва \"Монитор\". Сподели:", "date": "2018.12.12", "title": "Реал (М) отваря футболна школа в Пиринско"}
{"url": "https://pik.bg/%D0%BE%D1%89%D0%B5-%D0%B5%D0%B4%D0%B8%D0%BD-%D1%87%D0%B0%D0%BB%D0%B3%D0%B0-%D0%B1%D0%B0%D1%80-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B7%D0%B0%D0%BF%D0%BB%D0%B0%D1%88%D0%B5%D0%BD-%D0%BE%D1%82-%D0%B7%D0%B0%D0%BF%D0%B5%D1%87%D0%B0%D1%82%D0%B2%D0%B0%D0%BD%D0%B5-news803710.html", "text": "След удара на данъчните в клуб „Галакси”, служителите на приходната агенция са ударили и \"Сикретс\". Чалга заведението, намиращо се на булевард „България” е заплашено от запечатване. Днес името на фирмата, стопанисваща нощния клуб, е вписано в „черните” списъци на данъчните за неизрядни данъкоплатци, съобщава \"Трафик Нюз\". В случая става въпрос за нередност, свързана с касовия апарат и по-точно с неиздаване на фискален бон. През изминалия уикенд се проведе масова акция на Икономическа полиция, НАП и агенция Митници. Проверени бяха най- популярните ресторанти и клубове под тепетата. Почти всички нощни барове са били атакувани от държавните служители. Проверявани са били стриктно документациите на фирмите, касовите апарати, трудовите договори, както и дали се издават фискални бележки. Припомняме, че в началото на декември клуб \"Галакси\" попадна в списъците с търговски обекти, заплашени с принудителна мярка запечатване до 30 дни. Фирмата, стопанисваща заведението, е вписана дори два пъти в графата за неизрядни данъкоплатци. Сподели:", "date": "2018.12.12", "title": "Още един чалга бар в Пловдив заплашен от запечатване"}
{"url": "https://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%BC%D1%8A%D0%B6-%D1%80%D0%B0%D0%B7%D1%84%D0%B0%D1%81%D0%BE%D0%B2%D0%B0-%D1%81-%D0%B1%D1%80%D0%B0%D0%B4%D0%B2%D0%B0-%D0%BB%D1%8E%D0%B1%D0%B8%D0%BC%D0%B0%D1%82%D0%B0-%D1%81%D0%B8-news803630.html", "text": "Мъж от Саратов бе осъден на 11 години затвор заради жестоко убийство. Инцидентът станал на 28 юни. Според следствието, мъжът и любимата му седнали да се \"почерпят\" с водка. По време на разпивката обаче двамата се скарали. Свадата прераснала в ръкопашна схватка. Пияният мъж повалил жената на земята и я накълцал с кухненски нож. След това грабнал брадва и разчленил жертвата си. Сподели:", "date": "2018.12.12", "title": "БРУТАЛНО: Мъж разфасова с брадва любимата си"}
{"url": "https://pik.bg/%D1%84%D0%BE%D1%80%D0%B1%D1%81-%D0%BE%D0%B1%D1%8F%D0%B2%D0%B8-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%BE%D0%BF%D0%BB%D0%B0%D1%82%D0%B5%D0%BD%D0%B8%D1%82%D0%B5-%D0%BF%D0%B8%D1%81%D0%B0%D1%82%D0%B5%D0%BB%D0%B8-%D0%B7%D0%B0-2018-%D0%B3%D0%BE%D0%B4%D0%B8%D0%BD%D0%B0-news803623.html", "text": "Джеймс Патерсън, Джоан Роулинг и Стивън Кинг влязоха в списъка на най-високоплатените писатели на 2018 г., според класация на списание \"Форбс\" (Forbes), предаде ТАСС, цитиран от БТА. Оценка на изданието показва, че на първо място в класацията е Джеймс Патерсън. За период от 12 месеца той е заработил 86 милиона долара, а от книгите му в САЩ са се продали 4,8 милиона екземпляра. За десети път Патерсън оглавява тази класация. Джоан Роулинг е заработила 54 милиона долара. Миналата година тя беше на първо място в класацията с 95 милиона долара. За една година от книгите ѝ в САЩ са били продадени 2,9 милиона екземпляра. Писателката освен това е получила постъпления от увеселителния тематичен парк, посветен на героя ѝ Хари Потър. Стивън Кинг е на трето място със заработени 27 милиона долара. За година в САЩ са били продадени 2,7 милиона негови книги. На четвърто място е Джон Гришам (21 милиона долара), на пето място са Дан Браун и Джеф Кини (с по 18,5 милиона долара). Следват Майкъл Улф заради скандалната книга за Тръмп \"Огън и ярост\" (13 милиона долара), Нора Робъртс и Даниел Стил (с по 12 милиона долара) и накрая Рик Риърдън и Ерика Ленард Джеймс (с по 10,5 милиона долара). Сподели:", "date": "2018.12.12", "title": "\"Форбс\" обяви най-високоплатените писатели за 2018 година"}
{"url": "https://pik.bg/%D0%B5%D0%B4%D0%B8%D0%BD-%D1%82%D0%BE%D0%BD-%D1%88%D0%BE%D0%BA%D0%BE%D0%BB%D0%B0%D0%B4-%D0%B7%D0%B0%D0%BB%D1%8F-%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B0-%D1%83%D0%BB%D0%B8%D1%86%D0%B0-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80%D0%B8-%D1%81%D0%B5-%D0%B1%D0%BE%D1%80%D1%8F%D1%82-%D1%81%D1%8A%D1%81-%D1%81%D0%BB%D0%B0%D0%B4%D0%BA%D0%BE%D1%82%D0%BE-%D0%B1%D0%B5%D0%B4%D1%81%D1%82%D0%B2%D0%B8%D0%B5-%D1%81%D0%BD%D0%B8%D0%BC%D0%BA%D0%B8-news803532.html", "text": "Това е станало заради технически дефект в хранилището на фабриката. След като се разтече по улицата, млечният шоколад бързо се втвърдил. Пожарникари са се включили в операцията по почистване на улицата, като са използвали гореща вода и горелки. От компанията допълват, че ще подновят работата си и че ако инцидентът е станал около Коледа това е щяло да бъде катастрофа. Един тон шоколад изтече върху улица в западногермански град. Сподели:", "date": "2018.12.12", "title": "Един тон шоколад заля германска улица, пожарникари се борят със сладкото бедствие (СНИМКИ)"}
{"url": "https://pik.bg/%D0%BD%D0%BE%D0%B8-%D1%81-%D0%B2%D0%B0%D0%B6%D0%BD%D0%B0-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%80%D0%B0%D0%B1%D0%BE%D1%82%D0%B5%D1%89%D0%B8%D1%82%D0%B5-news803590.html", "text": "От 12 декември 2018 г. на интернет страницата на Националния осигурителен институт (НОИ) е достъпна нова електронна справка – „Изчисляване на периоди на временна неработоспособност, бременност и раждане по болнични листове и по заявления-декларации“. Тя ще подпомага пресмятането на началната и крайната дата на отпуска за временна неработоспособност и при осиновяване на дете, също и на отпуска при бременност и раждане по зададена дата на термина. Услугата ще послужи и за определяне на начална и крайна дата на отпуските, броя работни или календарни дни през определен период по зададени различни параметри. Новата справка е със свободен достъп и е предназначена предимно да подпомага органите на медицинската експертиза при издаването на болнични листове, но може да бъде ползвана от длъжностните лица и всички граждани. Тя е достъпна на интернет страницата на НОИ в рубриката „Е-услуги“/„Справки“/„Справки със свободен достъп“. Сподели:", "date": "2018.12.12", "title": "НОИ с важна новина за работещите"}
{"url": "https://pik.bg/%D1%81%D0%B8%D0%BD%D1%8A%D1%82-%D0%BD%D0%B0-%D0%B1%D0%B5%D0%BA%D1%8A%D0%BC-%D0%B7%D0%B0%D0%B1%D1%8A%D1%80%D1%81%D0%B0-%D0%BD%D0%BE%D0%B2%D0%BE-%D0%B3%D0%B0%D0%B4%D0%B6%D0%B5-news803601.html", "text": "Новата приятелка на Бруклин Бекъм се казва Хана Крос и е модел. Бруклин гордо я държеше за ръка на афтърпартито на британските модни награди. Хана е божествено красива и е очевидно с какво е успяла да плени наследникът на Дейвид и Виктория Бекъм. Преди да се влюби в Крос, Бруклин се прехласваше по туърк танцьорката Лекси Пантера. Не е тайна, че Бекъм имаше и афера с актрисата Клои Грейс-Мориц. На червения килим на британските модни награди Бруклин позира семейно с майка си и баща си, но самият факт, че след това позволи на фотографите да го уловят ръка за ръка с Хана ясно показва, че гледа на връзката си с нея сериозно, пише \"МисБлуум\". Сподели:", "date": "2018.12.12", "title": "Синът на Бекъм забърса ново гадже"}
{"url": "https://pik.bg/%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%BD%D0%B8%D0%BA%D0%BE%D0%BB%D0%B0%D0%B9-%D0%B1%D0%B0%D0%BD%D0%B5%D0%B2-%D0%B1%D0%B5%D0%B7-%D0%BA%D0%B0%D0%BF%D0%BA%D0%B0-%D0%BF%D1%80%D0%B8%D0%BB%D0%B8%D1%87%D0%B8%D0%B5-%D1%81%D1%80%D0%B0%D0%B2%D0%BD%D0%B8-%D1%81%D0%B8%D0%BD%D0%B0-%D1%81%D0%B8-%D1%81-%D0%B1%D0%BE%D1%82%D0%B5%D0%B2-news803679.html", "text": "77-годишната жена ще отговаря за участие в организирана престъпна група за данъчни престъпления, присвояване и пране на пари. Мария Банева остава на свобода срещу 10 хил. лв. гаранция. Мария Банева заяви, че не знае какво е ОПГ и никога не участвала в престъпна дейност. Жената допълни, че отношенията със сина ѝ са духовни и го сравни с поета и революционер Христо Ботев, цитирана от Би Ти Ви. – Това обвинение, като че ли е абсолютно формално, защото в живота си съм работила само в областта на културата, целия ми стаж и никога не съм се занимавала с някакъв друг бизнес, каза майката на бизнесмена. – Mоже ли да докажете по някакъв начин, че вие тримата не сте извършвали заедно незаконни действия? – Сигурно ще може, но това са все пак много материали, за които нашият адвокат определено ще разучи и ще ни защитава. – Имате ли някакви документи във вас, които да могат да помогна на сина ви? – Не, не, няма откъде да имам определено. – Той споделял ли е във времето, че отнякъде го притискат, принуждават да върши някакви действия, които не съответстват напълно със закона, но просто така трябва? – Не . – Защото ние имаме интервю с Николай Банев от 2013 г., видяла ли сте? – Да. – Споделял ли е? – Не, той много ме пази впрочем. Нашите отношения, както казвам са духовни. – Оказвала ли сте помощ в бизнеса – с нещо да помагате, да подписвате документи? – Не, не, не, но ние сме семейство, което в края на краищата не може да няма отношения. – Вие откога знаете за състоянието на всички тези фирми, на заводите? Така, както знаят всички българи, вие откога знаете? – Еми, то във времето се вижда, само че този процес е изключително сложен – първо на приватизацията, законово направена, след когато предприятията не можеха да работят. Това съм го наблюдавала, това е нормално, всеки жив българин наблюдава тези процеси. – Питала ли сте го защо така се случва със заводите, които той е взел, защо така се получава? – Общо взето не сме разговаряли, това ви казвам . Аз отивам, живея в Хасково, отивам, помагам за децата, така – може да поседнем, той да посвири на пианото, много интимно говорим. – Защо тогава според вас това се случва сега? – Твърде късно, ако съществува такъв момент. – Твърде късно, но кой го иска и защо така се получава? – Е, не, вероятно го искат хора, на които им се иска нещо да кажат за невъзможната приватизация, за невъзможното състояние на предприятията и т.н. Предприятията бяха спрени – техните търговски отношения, техните продавания на различни продукти и т.н. – Кой ги е спрял – държавата, законодателството ? – Да, да, определено, определено, определено. – Как? – Давайки ги на частни лица, държавата не се интересуваше явно. Не бива да навлизаме навътре, защото аз го познавам, като външен момент. – Николай Банев сам ли поиска да се занимава с приватизацията, да участва, да вземе тези заводи? – Еми, той е от 89-та година на частното поле. Те го изгониха от ЦК на комсомола, защото той не прекланя глава, излезна и трябваше да се храни, както се казва. – Как ще завърши според вас това разследване? – Уповавайки се на този умен мъж, надявам се – добре за нас. – Ще се стигне ли до дело? – Ми, право да ви кажа никога не сме ги познавали тези неща, никога не сме ходили, аз никога не съм била свидетел или дела да е имало. – Помолихте ли за свиждане сега? – По закон трябва да има свиждане. – Утре са вторите мерки на Николай и Евгения Баневи, ще се изменят ли? – Не мога да кажа, би трябвало. – А Вие с каква мярка за неотклонение си тръгвате оттук? – Аз си тръгвам все пак, в душата си мислейки доброто. Аз съм литератор, завършила съм българска филология и добре, че в живота имам така, един по-идеален поглед на нещата, който ме спасява. И казвам, че той е като Ботев – една немирна глава! Такъв е. Много талантлив и умен мъж. Сподели:", "date": "2018.12.12", "title": "Майката на Николай Банев без капка приличие: Сравни сина си с Ботев"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BD%D0%B8%D0%BA%D0%BE%D0%BB%D0%B0%D0%B9-%D0%B1%D0%B0%D0%BD%D0%B5%D0%B2-%D0%B7%D0%B0%D0%B2%D0%BB%D1%8F%D0%BA%D1%8A%D0%BB-%D0%B4%D0%B8%D1%80%D0%B5%D0%BA%D1%82%D0%BE%D1%80%D0%BA%D0%B0%D1%82%D0%B0-%D0%BD%D0%B0-%D1%80%D1%83%D1%81%D0%BA%D0%B0%D1%82%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D0%B2-%D1%85%D0%B0%D1%81%D0%BA%D0%BE%D0%B2%D0%BE---%D0%B2%D0%B8%D0%B6%D1%82%D0%B5-%D0%BA%D0%B0%D0%BA-%D1%8F-news803572.html", "text": "Бизнесменът Николай Банев, който от оведе до разруха над 130 предприятия, e извършил една от първите си подмолни сделки още като ученик в Руската езикова гимназия в Хасково. Олигархът, който в момента е в ареста заедно с третата си жена Евгения Баневи и двамата ще носят наказателната отговорност за 7 престъпления от общ характер, сред които пране на пари, укриване на данъци, ръководене на организирана престъпна група и притежания на оръжия, успял да изкрънка солидна сума от държавен служител за лични облаги. Историята е от времето, когато бъдещият олигарх, е в осми клас. Една от първите подмамени от Николай Банев е тогавашната заместник-директорка - другарката Фотева, която се остава да бъде изманипулирана от обаятелния си ученик. За неособено достойното си деяние се хвали самият той след години в свое телевизионно интервю. \"В 8 клас изкрънках зам. директорката по финансите на Руската гимназия да ми даде 5000 лв. Преди това синът й си счупи лявата ръка. Докторът му каза, че може да почне да свири на китара, за да раздвижва пръстите си. Директорката ме помоли да съм му учител по китара, после той спечели няколко конкурса... Но, след като аз му дадох първите уроци и той оздравя, отидох при майка му и казах: \"Другарко Фотева, може ли, така и така, да ми дадете 5000 лв. за апаратура. Бях много убедителена и успявах да влизам под кожата на хората. Взехме едно бусче с комсомолския секретар и докарахме апаратура. И аз в 8-ми клас станах шеф на оркъстъра, щото аз все пак съм ги купил тези инструменти\", разправял е историята Николай Банев без грам свян. Арестуваният милионер разказва историята така, че не става ясно дали парите са лични на директорката Фотева, или са от бюджета на Руската гимназия. Но случаят е показателен за начина, по който е действал бъдещият приватизатор, който сега ще трябва да отговоря през закона за изпирането на 1 милиард. За статистиката: през 1974 г., когато Николай Банев е бил ученик в 8-ми клас на Руската гимназия в Хасково, средната месечна заплата е била 142 лв., а годишната - 1704 лв. Изводите са за вас... 1996 до 2001 г. сряза на скраб и д Сподели:", "date": "2018.12.12", "title": "САМО В ПИК: Николай Банев завлякъл директорката на Руската гимназия в Хасково - вижте как я изработил с 5000 лв."}
{"url": "https://pik.bg/%D0%BC%D0%B0%D1%80%D0%B8%D1%8F-%D0%B7%D0%B0%D1%81%D0%BD%D0%B5-%D0%B2%D0%B8%D0%B4%D0%B5%D0%BE%D1%82%D0%BE-%D0%BA%D1%8A%D0%BC-%D0%BC%D0%BE%D0%B5%D1%82%D0%BE-%D0%BC%D0%BE%D0%BC%D1%87%D0%B5-%D1%81%D0%BD%D0%B8%D0%BC%D0%BA%D0%B8-news803664.html", "text": "Поредно визуално изкушение за своите многобройни почитатели готви Мария. След новината за предстоящия проект \"Моето момче\", посветен на новата любов, сега изпълнителката отново провокира вниманието на феновете си с кадри от снимачната площадка. Публикацията разкрива, че премиерата ще бъде скоро, както и че Мария отново не изневерява на своите стил и естетика. От началото на годината това ще бъде нейният пети музикален проект. До момента тя промотира песните \"Точно как\", \"Чувал ли си за такива, \"Не я познавам тая жена\" и \"Кажи й\", които успяха да се откроят и наложат като едни от любимите заглавия на публиката тази година. Няма съмнение, че и в \"Моето момче\" изпълнителката е вложила цялата си енергия, а както тя сама разкри, песента продължава поп-фолк линията, която тя следва напоследък. Авторският екип, работил по новото парче, е композиторът Радомир Кишев и текстописката Петя Радева, а Мария разкри, че за видеореализацията се е доверила на режисьорът Станислав Христов. Сподели:", "date": "2018.12.12", "title": "Мария засне видеото към \"Моето момче\" (СНИМКИ)"}
{"url": "https://pik.bg/%D0%B1%D0%B4%D0%B6-%D0%BF%D1%83%D1%81%D0%BD%D0%B0-%D0%BF%D1%80%D0%B5%D0%B4%D0%B2%D0%B0%D1%80%D0%B8%D1%82%D0%B5%D0%BB%D0%BD%D0%BE-%D0%B1%D0%B8%D0%BB%D0%B5%D1%82%D0%B8-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-news803600.html", "text": "БДЖ пусна в предварителна продажба от днес билети за всички бързи влакове, които предвиждат да пътуват с влак по време на Коледните и Новогодишните празници, съобщиха от превозвача. Обичайният срок за предварителната продажба на билети е 5 дни, но националният железопътен превозвач има практиката да удължава този срок, в случаите когато предстоят по-дълги празнични периоди. По този начин „БДЖ-Пътнически превози” ЕООД дава възможност на своите клиенти да планират предварително своите пътувания, както и своевременно да закупят билет и резервация за седящо място за предпочитания от тях влак. Предварителната продажба на билети и резервации за седящи места, която железопътният превозвач стартира, ще се извършва във всички железопътни гари и бюра в страната през периода от 12-и декември 2018 г. до 2-и януари 2019 г. Пътниците ще бъдат информирани на билетните каси в случаите, когато са изчерпани седящите места и ще им бъде издаван билет за правостоящ само след изричното им съгласие. В обявените влакове със задължителна резервация на седящи места ще се продават билети за правостоящи до 20 пътника в купейните вагони и до 10 пътника в безкупейните вагони. При изчерпване на допустимите правостоящи места, на клиентите ще бъде предложен вариант за пътуване с влак в друг час. Бързите влакове, за които задължително ще се закупува запазено място за определени дати през празничните дни са: На 21, 22, 28 и 29 декември 2018 г. Бърз влак № 1613 от София за Свиленград, който заминава в 15:05 ч.; Бърз влак № 2611 от София за Варна, който тръгва в 10:00 ч.; Бърз влак № 2612 от Варна за София, който заминава в 10:30 ч.; Бърз влак № 2613 от София за Варна, който тръгва в 12:57 ч.; Бърз влак № 2615 от София за Варна, който заминава в 15:58 ч.; Бърз влак № 4641 от Русе разпределителна за Тулово, който тръгва в 05:40 ч.; Бърз влак № 2610 от Варна за София, който заминава в 04:25 ч.; Бърз влак № 4640 от Тулово за Русе разпределителна, който тръгва в 16:58 ч.; Бърз влак № 3623 от София за Бургас, който заминава в 13:19 ч.; Бърз влак № 8651 от София за Варна, който тръгва в 10:20 ч.; Бърз влак № 8613 от София за Бургас, който заминава в 13:20 ч. Бърз влак № 8631 от Пловдив за Варна, който тръгва в 07:30 ч.; Бърз влак № 8632 от Варна за Пловдив, който заминава в 16:30 ч.; Бърз влак № 8641 от София за Стара Загора, който тръгва в 16:50 ч.; Сподели:", "date": "2018.12.12", "title": "БДЖ пусна предварително билети за празниците"}
{"url": "https://pik.bg/%D0%BD%D0%B5%D0%B2%D0%B5%D1%80%D0%BE%D1%8F%D1%82%D0%BD%D0%BE-%D1%81%D0%BD%D0%B8%D0%BC%D0%B0%D1%85%D0%B0-%D0%BD%D0%B5%D1%89%D0%BE-%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%B4%D0%BE-%D0%BA%D0%BE%D0%BB%D0%B5%D0%B4%D0%BD%D0%BE-%D0%B4%D1%8A%D1%80%D0%B2%D0%BE-%D0%B2%D0%B8%D0%B4%D0%B5%D0%BE-news803479.html", "text": "Американци, събрали се край коледната елха в имение в Минесота, снимаха мистериозно същество, приличащо на Голямата стъпка. Неканеният гост, наричан от някои Йети, побягнал към гората, преследван от куче, съобщава esoreiter.ru. На видеоклипа, качен в YouTube - канала MountainBeastMysteries, се вижда как докато един от празнуващите снима Коледно дърво, от прозореца се вижда странно същество, което пресича покритата със сняг градина и тича към гората, а кучето, което го преследва, скоро се връща Сподели:", "date": "2018.12.12", "title": "НЕВЕРОЯТНО: Снимаха нещо уникално до коледно дърво (ВИДЕО)"}
{"url": "https://pik.bg/%D1%82%D1%80%D1%8A%D0%BC%D0%BF-%D1%81%D0%BB%D0%B5%D0%B4-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-%D0%BF%D0%BE%D0%B4%D1%81%D0%B8%D0%BB%D0%B2%D0%B0%D0%BC%D0%B5-%D0%B3%D1%80%D0%B0%D0%BD%D0%B8%D1%86%D0%B8%D1%82%D0%B5-news803676.html", "text": "Президентът на САЩ Доналд Тръмп взе повод от нападението с огнестрелно оръжие във Франция, за да призове лидерите на демократите в двете камари на американския Конгрес да подкрепят финансирането на строежа на стена по границата с Мексико, предаде Асошиейтед прес. Държавният секретар Майк Помпейо каза в телевизионното предаване \"Фокс и приятели\", че както изглежда, при нападението няма убити и ранени американци. Помпейо също наблегна на необходимостта от сигурност по границата с Мексико, отбелязва Нова телевизия. Тръмп написа в Туитър: \"Още една много лоша терористична атака във Франция. Смятаме да подсилим още повече границите си. Чък и Нанси трябва да ни осигурят гласовете, за да имаме допълнителна сигурност по границата!\" Президентът визираше лидера на демократите в Сената Чък Шумър и лидерката на демократите в камарата на представителите Нанси Пелоси, които вчера се срещнаха с него. Вчера вечерта 29-годишният жител на Страсбург Шериф Шекат, известен на силите на реда за престъпления от нетерористичен характер, откри огън на коледния базар в града. Трима души бяха убити и най-малко 12 бяха ранени. Сподели:", "date": "2018.12.12", "title": "Тръмп след нападението в Страсбург: Подсилваме границите"}
{"url": "https://pik.bg/%D0%BE%D0%B1%D1%80%D0%B0%D1%82%D0%BD%D0%BE-%D0%B2-%D0%BA%D0%BB%D0%B0%D1%81-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D1%81-%D0%BD%D0%BE%D0%B2%D0%B8-%D0%BC%D0%B5%D1%80%D0%BA%D0%B8-%D0%B4%D0%B0-%D0%B2%D1%8A%D1%80%D0%BD%D0%B5-%D0%B4%D0%B5%D1%86%D0%B0%D1%82%D0%B0-%D0%B2-%D0%BA%D0%BB%D0%B0%D1%81%D0%BD%D0%B8%D1%82%D0%B5-%D1%81%D1%82%D0%B0%D0%B8---%D0%BF%D0%BE%D0%BC%D0%BE%D1%89%D0%B8%D1%82%D0%B5-%D0%B2%D0%B5%D1%87%D0%B5-%D0%BD%D0%B5-%D0%B2-news803689.html", "text": "Правото на образование на детето е задължение на родителите. В момента имаме три санкции. Акцентът на това предложение на вицепремиерът Дончев е да поставим правото на образование по-високо в йерархията. Помощите са все по-слаб инструмент, те казват - 40 лв. не са кой знае какво. Това каза по БНТ просветният министър Красимир Вълчев по повод на изказаното мнение от вицепремиера Томислав Дончев, че държавата трябва да насочи по-големи усилия в образованието. \"Държавата трябва с всичките си институции трябва да осигури присъствието на детето в училище. Голямо мнозинство от родителите го осигуряват. Имаме и изключения, не е само в ромските семейства, има го и обратното, не е коректно да слагаме знак за равенство\", продължи по темата министърът. \"Факт е, че това е културна особеност и където семейството го няма, трябва да се намеси държавата\", посочи още той. В новите учебни програми трябвало да са вплетени новите тенденции и ползването на нови методи, както и креативността. Тя щяла да бъде капиталът на човешките същества, изтъкна министър Вълчев. Той каза, че няма риск за студентите по медицина в Софийския университет и студентите можели да бъдат спокойни. Сподели:", "date": "2018.12.12", "title": "ОБРАТНО В КЛАС: Държавата с нови мерки да върне децата в класните стаи - помощите вече не вършели работа"}
{"url": "https://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BD%D0%B0-%D0%BD%D0%BE%D0%B6-%D0%B7%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%BE%D1%82%D0%BE-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5-%D0%BC%D0%BE%D0%B6%D0%B5-%D0%BB%D0%B8-%D0%B4%D0%B0-%D0%B8%D0%BC%D0%B0-%D0%B8%D0%B7%D0%BC%D0%B0%D0%BC%D0%B8-%D0%BF%D1%80%D0%B8-%D0%BC%D0%B0%D1%88%D0%B8%D0%BD%D0%BA%D0%B8%D1%82%D0%B5-%D0%BD%D0%B0-%D0%B2%D0%BE%D1%82%D0%B0-news803684.html", "text": "БСП си търсят оправдания за изгубване на изборите. Те казват, че ние сме променили закона и заради това те ще изгубят. Това коментира пред БНТ Димитър Лазаров, депутат от ГЕРБ, след като бе отложено въвеждането на електронното гласуване. Парламентът прие днес два законопроекта с предложения за промени в Изборния кодекс на първо четене. С текстовете на практика се отлага машинното гласуване, въпреки че то трябваше да влезе в сила от следващата година. Според приетите днес промени Централната избирателна комисия ще решава в колко секции да има машинно гласуване, но те не трябва да са по-малко от 1000. Машини ще могат да се поставят само в секции с над 300 избиратели и то само в страната. ГЕРБ и патриотите предлагат \"Информационно обслужване\" АД да изработва специализираните устройства за гласуване във всички избирателни секции. В подкрепа на редложения от \"Воля\" законопроект гласуваха 115 народни представители, двама бяха против, а 56 се въздържаха. В подкрепа на предложения от ГЕРБ и „Обединени патриоти“ (ОП) законопроект гласуваха 125 депутати, а 61 бяха против. \"Разбирам притесненията ви, търсите си оправдания, че ще изгубите изборите, обърна се Димитър Лазаров от ГЕРБ към колегата си от БСП Филип Попов. На последните парламентарни избори има 169 хиляди недействителни бюлетини, а при машинката няма да има такива, отсече Попов. Александър Сабанов от Обединени патриоти бе категоричен, че червените се страхуват да не загубят вота и затова натискат за електронното гласуване. Не се ли притеснява БСП, че накрая на самото гласуване, когато се броят бюлетините, едно техническо лице не може ли да излъже тези хора от комисията. Вие кажете може ли или не може, попита Сабанов. Няма как да стане измама с машина, защото няма външен достъп до тях, смята Попов. При един софтуер на хиляда гласа един или два гласа могат да отидат някъде и никой да не разбере. Този законопроект дава възможност ЦИК да възложи на Информационно обслужване да направи софтуера, опонира Лазаров. Хамид Хамид заяви, че принципно ДПС са \"за\" електронното гласуване, което обаче, в условията на кибератаки, трябва да е обезпечено от гледна точка на сигурността. Преференцията стана средство за феномена 15/15, а ние ще предложим номерата да започнат от 100, допълни той по темата с номерата на бюлетините. Сподели:", "date": "2018.12.12", "title": "Депутатите на нож за електронното гласуване. Може ли да има измами при машинките на вота?"}
{"url": "https://pik.bg/%D0%BE%D0%B1%D1%80%D1%8A%D1%87%D1%8A%D1%82-%D1%81%D0%B5-%D0%B7%D0%B0%D1%82%D1%8F%D0%B3%D0%B0-%D0%BF%D1%80%D0%B5%D1%82%D1%8A%D1%80%D1%81%D0%B2%D0%B0%D1%82-30-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%BE%D0%B2-%D1%83%D1%87%D0%B0%D1%81%D1%82%D1%8A%D0%BA-%D0%BC%D0%B5%D0%B6%D0%B4%D1%83-%D1%84%D1%80%D0%B0%D0%BD%D1%86%D0%B8%D1%8F-%D0%B8-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%82%D0%B5%D1%80%D0%BE%D1%80%D0%B8%D1%81-news803665.html", "text": "Говорителка на полицията в Кобленц потвърди, че в момента се претърсва 30-километров участък по френско-германската граница, който обхваща германските провинции Саар и Райнланд-Пфалц. Обръчът около терориста Шериф, който избяга след като атакува коледния базар в Страсбург, се затяга. Германската полиция издирва и брат му Сами след кървавото нападение, съобщават немски медии. Сподели:", "date": "2018.12.12", "title": "ОБРЪЧЪТ СЕ ЗАТЯГА: Претърсват 30-километров участък между Франция и Германия заради терориста от Страсбург"}
{"url": "https://pik.bg/%D1%83%D0%B6%D0%B0%D1%81-100-%D0%B4%D0%BD%D0%B8-%D0%BC%D1%80%D1%8A%D1%81%D0%B5%D0%BD-%D0%B2%D1%8A%D0%B7%D0%B4%D1%83%D1%85-%D0%B2-%D0%B3%D0%BE%D1%80%D0%BD%D0%B0-%D0%BE%D1%80%D1%8F%D1%85%D0%BE%D0%B2%D0%B8%D1%86%D0%B0-%D0%BF%D1%80%D0%B5%D0%B7-2018-%D0%B3-news803682.html", "text": "Данните са на автоматичната измервателна станция в града и бяха представени от Регионалната екологична инспекция. В някои от дните в града е било отчитано При 35 дни в годината допустимо наднормено запрашаване на въздуха в Горна Оряховица вече са отчетени три пъти повече дни с мръсен въздух. През 100 дни в рамките на тази година въздухът в Горна Оряховица е бил замърсен. 4 пъти по-високо замърсяване с ФПЧ от допустимото, отбелязва БНР. От Регионалната екоинспекция обясняват, че не могат да направят нищо по въпроса. По думите на експерта по чистота на въздуха Ваня Дикова в законовите правомощия на инспекцията влиза единствено следенето на изпълнението на програмата за качество на въздуха. Сподели:", "date": "2018.12.12", "title": "УЖАС: 100 дни мръсен въздух в Горна Оряховица през 2018 г."}
{"url": "https://pik.bg/%D0%B2-%D0%B8%D1%81%D0%BF%D0%B0%D0%BD%D0%B8%D1%8F-%D0%B2%D0%B4%D0%B8%D0%B3%D0%B0%D1%82-%D0%BC%D0%B8%D0%BD%D0%B8%D0%BC%D0%B0%D0%BB%D0%BD%D0%B0%D1%82%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D1%81-22-news803648.html", "text": "Испанският премиер Педро Санчес обяви, че неговият кабинет ще одобри през следващата седмица увеличение на месечната минимална заплата с 22% до 1050 евро, а повишението ще влезе в сила през 2019 година. \"Най-голямото от 1977 година насам увеличение ще бъде представено на заседание на кабинета в Барселона на 21 декември\", посочи той пред испанския парламент, съобщава Франс прес. \"Една богата държава не може да има бедни трудещи се\", допълни Санчес, от когото се очаква да поиска предсрочни общи избори следващата година, предава БНР. Мярката представлява част от проектобюджета за 2019 година на социалистическото правителство, предложен още през октомври, който обаче не успя да мине през парламента на страната. Това означава, че бюджетът ще бъде приет посредством правителствен указ. Съобщението е факт, след като в понеделник френският президент Еманюел Макрон предложи месечно увеличение на минималната заплата във Франция със 100 евро от следващата година, опитвайки се по този начин да потуши протестите на т.нар. \"жълти жилетки\", които разтърсиха страната през последните седмици. Сподели:", "date": "2018.12.12", "title": "В Испания вдигат минималната заплата с 22%"}
{"url": "https://pik.bg/%D1%81%D1%82%D0%B0%D1%80%D0%B8%D1%86%D0%B0-%D0%BF%D0%BE%D0%BC%D0%BE%D0%B3%D0%BD%D0%B0-%D1%81-%D1%82%D0%BE%D1%80%D0%B1%D0%B0-%D0%BF%D0%B0%D1%80%D0%B8-%D0%BD%D0%B0-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-news803603.html", "text": "83-годишна жена от град Нови пазар, Шуменско, помогна с торба пари на телефонни измамници. Тя била излъгана по телефона по класическа схема – да помогне за залавяне на телефонни измамници, а всъщност ги финансирала. Във вторник по обяд на стационарния й телефон позвънил непознат. Излъгал, че е полицай и че се провежда операция за задържане на група, която мами хора по телефона. Успял да я убеди да събере повече пари. Пенсионерката поставила 1 967 лева в найлонова торба и ги хвърлила през прозореца на дома си. Малко по-късно установила, че е измамена и подала сигнал в полицията. Това е втора жертва на телефонни измамници в региона за последните три дни, след като жена на 48 г. им остави 3200 лв. и 50 гр. злато до кофа за смет в Шумен. Сподели:", "date": "2018.12.12", "title": "Старица помогна с торба пари на измамници"}
{"url": "https://pik.bg/%D1%82%D1%80%D0%B0%D0%BC%D0%B2%D0%B0%D0%B8%D1%82%D0%B5-%D0%BF%D0%BE-%D0%B3%D1%80%D0%B0%D1%84%D0%B0-%D1%82%D1%80%D1%8A%D0%B3%D0%B2%D0%B0%D1%82-%D0%BF%D1%80%D0%B5%D0%B4%D0%B8-%D0%BA%D0%BE%D0%BB%D0%B5%D0%B4%D0%B0-news803680.html", "text": "\"Документите са предадени в ДНСК, очаквам приемателната комисия да бъде назначена и веднага след това да може да тръгне трамвая“, обясни Фандъкова. Тя коментира и сигнала до прокуратура, подаден от общинските съветници от Реформаторския блок Иво Божков и Марта Георгиева, че в периода 2007-2017 г. са изчезнали 8000 тона павета. По думите й от година тече проверка как се съхраняват паветата, премахнати от софийските улици. \"Изненадана съм, че този сигнал се подава дни преди да са готови резултатите от проверката, която възложих след сигнал от г-н Божков до мен още миналата година\", каза Фандъкова и допълни, че няма информация за изчезнали стари павета. Очаквам преди коледните празници да бъде пуснато движението на трамваите по улица \"Граф Игнатиев“, каза днес кметът на София Йорданка Фандъкова по време на официалното представяне на първите електробуси. Сподели:", "date": "2018.12.12", "title": "Трамваите по \"Графа\" тръгват преди Коледа"}
{"url": "https://pik.bg/%D0%B7%D0%B5%D0%B2%D0%B7%D0%B5%D1%86%D0%B8-%D0%BF%D0%BE%D0%B3%D0%BD%D0%B0%D1%85%D0%B0-%D0%B4%D0%B5%D1%81%D0%B8-%D1%80%D0%B0%D0%B4%D0%B5%D0%B2%D0%B0---%D1%82%D0%BE%D0%B0%D0%BB%D0%B5%D1%82%D1%8A%D1%82-%D0%BD%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%88%D0%B0%D1%82%D0%B0-%D0%B8%D0%B7%D0%BA%D0%BE%D0%BF%D0%B8%D1%80%D0%B0%D0%BD-%D0%BE%D1%82-%D1%87%D0%B0%D1%80%D0%BB%D0%B8-%D1%88%D0%B8%D0%B9%D0%BD-%D1%81%D0%BD%D0%B8%D0%BC%D0%BA%D0%B8-news803618.html", "text": "Покрай \"рокления инцидент\", който избухна заради пробите на Десислава Радева в бутика на любимата й дизайнерка Невена Николова в центъра на София, из виртуалното пространство плъзна любопитен колаж. Неизвестният автор, който блесна с оригиналност и чувството си за хумор, сравни съпругата на Румен Радев с популярния актьор от сериала \"Двама мъже и половина\" - Чарли Шийн. Естествено, поводът за майтапчийския колаж, е рутинен - аутфита на \"първата дама\". Колкото и да се стреми да подражава на модните икони Мелания Тръмп и Бриджит Макрон, Генерал Деси почти винаги допуска гафове с визията си, въпреки че уж я консултират светила в модната индустрия. На колажа Радева е със синята си рокля от посещението на д Цветовата комбинация на нашенската \"модна икона\" е същата, с която Чарли Шийн се е подвизавал в някои от сериите на \"Двама мъже и половина\". Генерал Деси очевидно е огромен фен на Чичо Чарли, гъбаркат се потребителите на социалните мрежи с г-жа Радева. Дали пък домашният любимец на президентското семейство, който се прочу със съмненията, че страда от СПИН, не е кръстен на популярния холивудски актьор? Припомняме, че котаракът Чарли беше използван в изказването на собственичката си за гей-парада в София през лятото на миналата година. Междувременно съпругата на Румен Радев, чийто шофьор бе глобен от патрул на КАТ за навлизане в насрещното при посещението на шефката си в бутика на дизайнерката Невена Николова, . Вчера, ържавния глава на Македония Георге Иванов в София през юни. И докато неговата съпруга бе заложила на тъмно син и изчистен тоалет от пола до коленете и сако, то жената до родния президент закрачи по Жълтите павета с рокля, подходяща за плажен воаяж. облечена в сива жилетка, Радева е влязла в магазина след 12:30 ч. Била е придружавана от охранител, който влязъл с нея вътре в бутика. Снимки от поредния роклен пазар се появиха в Сподели:", "date": "2018.12.12", "title": "Зевзеци погнаха Деси Радева - тоалетът на президентшата изкопиран от Чарли Шийн (СНИМКИ)"}
{"url": "https://pik.bg/%D0%BF%D0%BB%D0%B0%D0%BD%D0%B8%D0%BD%D1%81%D0%BA%D0%B8%D1%82%D0%B5-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8-%D0%B2-%D1%83%D0%B6%D0%B0%D1%81---%D0%B7%D0%B0%D0%B4%D0%B0%D0%B2%D0%B0-%D1%81%D0%B5-%D0%BE%D0%BF%D0%B0%D1%81%D0%BD%D0%B0-%D0%BC%D0%BE%D0%B4%D0%B0-%D0%BD%D0%B0-%D0%BD%D0%BE%D1%89%D0%BD%D0%B8-%D0%BF%D1%80%D0%B5%D1%85%D0%BE%D0%B4%D0%B8-news803499.html", "text": "\"Напоследък се наблюдава тенденция за повишаване на предизвикващите адреналин преживявания от страна на туристите. Хората, които излизат през нощта в планината често се организират чрез Фейсбук групи. И въпреки че тази практика има своите очарования, тя крие и своите рискове\", каза пред \"България он еър\" директорът на Планинската спасителна служба Емил Нешев. Той отбеляза, че един от основните фактори за обстановката е вятърът, който за часове може да се промени. \"Екстремните спускания извън пистите продължават да бъдат актуални и едва ли ще излязат от мода, защото извънпистовото каране е родината на ски спорта\", коментира още Емил Нешев. Tой посочи, че безспорно Планинската спасителна служба има подкрепата на БЧК, а тази година и на правителството. \"Това, на което трябва да се обърне внимание обаче е, че България е единствената държава, която не разполага с хеликоптерно спасяване. А когато става въпрос за планината то е много важно\", каза гостът в студиото на Златимир Йочев. Сподели:", "date": "2018.12.12", "title": "Планинските спасители в ужас - задава се опасна мода на нощни преходи"}
{"url": "https://pik.bg/%D0%BD%D0%B0%D1%88%D0%B0-%D0%B3%D1%80%D0%B0%D1%86%D0%B8%D1%8F-%D1%80%D0%B0%D0%B7%D1%86%D0%B5%D0%BB%D1%83%D0%B2%D0%B0-%D1%81%D1%84%D0%B8%D0%BD%D0%BA%D1%81%D0%B0-%D0%B2-%D0%B5%D0%B3%D0%B8%D0%BF%D0%B5%D1%82-%D1%81%D0%BD%D0%B8%D0%BC%D0%BA%D0%B8-news803656.html", "text": "Три световни шампионки от ансамбъла по художествена гимнастика си подариха ваканция в Египет. Християна Тодорова, Цветелина Найденова и Вяра Ваташка избягаха далеч от софийската зима и не спират да будят завист сред феновете си със снимките, които публикуваха в социалните мрежи. В най-голям хит се превърна фотографията, на която 24-годишната Християна целува Сфинкса в Гиза. Огромната статуя с човешка глава и тяло на лъв се намира на плато на западния бряг на река Нил, близо до Кайро. Златната Християна Тодорова толкова добре се вписва в пейзажа, че нейни последователи в \"Инстаграм\" я нарекоха \"Египетска богиня\". Колкото до Цвети Найденова, тя пък предпочете да се снима пред пирамидите. Освен тях двете и Вяра Аташка се радва на 23-градусовите температури в Египет, пише \"Телеграф\". Сподели:", "date": "2018.12.12", "title": "Наша грация разцелува Сфинкса в Египет (СНИМКИ)"}
{"url": "https://pik.bg/%D1%80%D0%BE%D0%B4%D0%BD%D0%B0-%D1%82%D0%B5%D0%BC%D0%B8%D0%B4%D0%B0-%D0%BE%D1%81%D1%8A%D0%B4%D0%B8%D1%85%D0%B0-%D0%BD%D0%B0-6-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D1%88%D0%BE%D1%84%D1%8C%D0%BE%D1%80%D0%B0-%D0%BF%D1%80%D0%B5%D0%B3%D0%B0%D0%B7%D0%B8%D0%BB-%D0%B1%D0%B0%D0%BB%D0%B5%D1%82%D0%B8%D1%81%D1%82-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news803614.html", "text": "Варненският окръжен съд постанови 6-годишна ефективна присъда за 25-годишния неправоспособен водач Петър Здравков за причиняване на смъртта на 38-годишния балетист от варненската опера Мартин Чикалов, съобщиха от прокуратурата в крайморския град. Подсъдимият призна вината си и поиска делото срещу него да се гледа при условията на съкратено съдебно следствие, припомнят от прокуратурата. За причинената смърт от неправоспособния водач, шофирал с превишена скорост на оживен варненски булевард, съдът му определи наказание 9 години лишаване от свобода, но след редукция заради признатата вина, наказанието му бе намалено с една трета. От прокуратурата припомнят, че след инцидента Петър Здравков напуска мястото и се укрива от органите на реда. Съдебно-химическа експертиза откри в кръвните проби на подсъдимия следи от наркотици. Присъдата може да бъде обжалвана пред Апелативния съд във Варна. Сподели:", "date": "2018.12.12", "title": "РОДНА ТЕМИДА: Осъдиха на 6 години затвор шофьора, прегазил балетист във Варна"}
{"url": "https://pik.bg/%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%BE%D1%82-%D0%B2%D0%BC%D0%B0-%D0%BD%D0%B0%D0%BF%D1%80%D0%B0%D0%B2%D0%B8%D1%85%D0%B0-%D0%BF%D0%BE%D1%80%D0%B5%D0%B4%D0%BD%D0%B0-%D1%82%D1%80%D0%B0%D0%BD%D1%81%D0%BF%D0%BB%D0%B0%D0%BD%D1%82%D0%B0%D1%86%D0%B8%D1%8F-%D0%BD%D0%B0-%D1%87%D0%B5%D1%80%D0%B5%D0%BD-%D0%B4%D1%80%D0%BE%D0%B1-news803510.html", "text": "5-часовата трансплантация на черния дроб бе извършена в късния следобед на 11 декември. Пациентката е стабилно състояние, контактна и адекватна, заяви проф. д-р Никола Владов, ръководител на Клиника по чернодробно-панкреатична и трансплантационна хирургия. Ръководството на болницата изказва своята изключителна благодарност към близките на донора, които въпреки трудния за тях момент, са разрешили експлантацията на органите. Екипът на ВМА благодари и на колегите си от великотърновската болница за доброто сътрудничество. Специалисти от Военномедицинска академия извършиха поредна чернодробна трансплантация – втора в рамките на 2 седмици. Реципиентът е 55-годишна жена, с последен стадий на чернодробно заболяване. Донорът – мъж на 42 години, беше транспортиран от великотърновската МОБАЛ „Д-р Стефан Черкезов”, като експлантацията на органите бе осъществена във ВМА. Сподели:", "date": "2018.12.12", "title": "Специалисти от ВМА направиха поредна трансплантация на черен дроб"}
{"url": "https://pik.bg/%D0%B2%D1%82%D0%BE%D1%80%D0%B8-%D0%B4%D0%B5%D0%BD-%D0%B2-%D1%81%D1%82%D0%B0%D1%80%D0%B0-%D0%BF%D0%BB%D0%B0%D0%BD%D0%B8%D0%BD%D0%B0-%D1%81%D0%B5-%D1%80%D0%B0%D0%B7%D0%B8%D0%B3%D1%80%D0%B0%D0%B2%D0%B0-%D0%B3%D0%BE%D0%BB%D1%8F%D0%BC%D0%B0-%D0%B4%D1%80%D0%B0%D0%BC%D0%B0-news803560.html", "text": "30 планински спасители втори ден провеждат акция по издирването на изчезнал мъж на билото на Стара планина между хижа „Добрила“ и хижа „Амбарица“. Това съобщиха от Планинската спасителна служба (ПСС) към Български червен кръст (БЧК). На крак са хора от отрядите на ПСС в Троян, Ловеч, Сопот, Карлово, София и Банско. В момента се подготвят нови групи – отряд Пловдив и втора група от отряд София са в готовност да тръгнат. В планината видимостта е до 40 метра по билото на Стара планина, а вятърът е на пориви и навява снежна покривка, която допълнително затруднява движението. Както винаги при акция за издирване информацията е минимална. Има един разговор с човека от късно вечерта на 10 декември. От ПСС помолиха медиите да не ги търсят за допълнителна информация, тъй като и те не разполагат с почти никаква. Всяка важна и актуална информация по случая ще бъде качена на сайта на спасителната служба. Сподели:", "date": "2018.12.12", "title": "Втори ден в Стара планина се разиграва голяма драма"}
{"url": "https://pik.bg/%D1%80%D0%B8%D1%81%D0%BA-%D0%B5%D1%82%D0%BE-%D0%BA%D0%B0%D0%BA-%D1%82%D0%B0%D0%B1%D0%BB%D0%B5%D1%82%D0%B8%D1%82%D0%B5-%D0%B8-%D1%81%D0%BC%D0%B0%D1%80%D1%82%D1%84%D0%BE%D0%BD%D0%B8%D1%82%D0%B5-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B4%D0%B5%D1%82%D1%81%D0%BA%D0%B8%D1%8F-%D0%BC%D0%BE%D0%B7%D1%8A%D0%BA-news803061.html", "text": "Мозъците на деца, които прекарват дълго време пред екраните на смартфони , таблети или често играят на видео игри , изглеждат променени, сочат резултатите от изследване на Националните здравни институти на САЩ, цитирани от Франс прес. То е извършено в 21 изследователски центъра в САЩ. \" Свиването на мозъка е смятано за процес, свързан със стареенето\", поясни д-р Даулинг. Тя обаче отбеляза, че не е ясно дали процесът носи вреди.  \"Не знаем дали ефектът е предизвикан от прекараното пред екраните време, не знаем дали това е нещо лошо\", каза тя. За да стигнат до тези заключения, учените сканирали мозъците на тийнейджъри, които следели информации в Инстаграм. Сподели:", "date": "2018.12.12", "title": "РИСК: Ето как таблетите и смартфоните променят детския мозък"}
{"url": "https://pik.bg/%D0%BF%D1%80%D0%BE%D0%BA%D1%83%D1%80%D0%BE%D1%80%D1%8A%D1%82-%D0%BD%D0%B0-%D0%BF%D0%B0%D1%80%D0%B8%D0%B6-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-%D0%B5-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%B5%D0%BD-%D0%B0%D0%BA%D1%82-news803621.html", "text": "Нападението в Страсбург е терористичен акт. Това потвърди прокурорът на Париж на пресконференция, на която бяха изложени подробности от разследването и профила на нападателя. По думите му, има налице всички белези за тероризъм - профила на атентатора, избора на мишената и възгласите \"Аллах е велик\", предава БНР. Полицията е арестувала четирима от близките на нападателя, който уби трима и рани 13 души при стрелба на коледния пазар във френския град. Единият от задържаните му братя е бил под наблюдението на френското разузнаване заради радикална ислямистка пропаганда. Полицията е извършила проверки на всички адреси и си сътрудничи усилено с германските власти, допускайки, че нападателят може да се намира на германска територия. В дома му са открити граната и зареден пистолет. Извършителят е идентифициран като 29-годишен мъж, разследван заради радикален ислям. Осъждан е по 27 обвинения във Франция, Германия и Швейцария. За атаката си е използвал нож и огнестрелно оръжие. След атаката нападателят избягал с такси, дори се похвалил на таксиметровия шофьор какво е направил, бил е ранен в ръката и все още въоръжен. За издирването на атентатора са мобилизирани около 350 души, сред които 100 полицаи, военни, два хеликоптера, посочи министърът на вътрешните работи на Франция Кристоф Кастанер, който пристигна в Страсбург. Жителите на Страсбург го описват като град, който е нащрек. Жителка на града, чийто съпруг работи близо до мястото, на което е станала атаката, споделя: \"Съпругът ми работи в ресторант в центъра на града. След като се чуха изстрелите, е пристигнала полиция и им е казала да затворят ресторанта. И те са го затворили, също са им казали да угасят светлините\". Нападението съвпада с провеждането на редовното месечно заседание на Европейския парламент. Снощи депутатите и намиращите се в сградата на парламента бяха принудени да останат в нея след полунощ по нареждане на силите за сигурност. \"Ние защитаваме демокрацията, като работим\", каза тази сутрин председателят на Европейския парламент Антонио Таяни при откриването на пленарното заседание тази сутрин и още: \"Трябва да реагираме точно обратното на тези, които искат да наранят демокрацията. Трябва да вървим напред, не трябва да променяме навиците си, затова снощи продължихме работата си в пленарната зала, приключихме в полунощ. Днес сме тук, за да продължим напред, защото силата на свободата и демокрацията печели срещу насилието, престъплението и тероризма\". \"Разбира се, трябва да променим Европа, но не и да я унищожаваме. Това е единственият начин да покажем, че силата печели срещу насилието и че силата на Европа ни закриля\", каза още Таяни. В Страсбург е обявен ден на траур. Сподели:", "date": "2018.12.12", "title": "Прокурорът на Париж: Нападението в Страсбург е терористичен акт"}
{"url": "https://pik.bg/%D1%81%D1%8A%D0%B4%D1%8A%D1%82-%D1%80%D0%B5%D1%88%D0%B0%D0%B2%D0%B0-%D0%B4%D0%B0%D0%BB%D0%B8-%D0%B4%D0%B0-%D0%BE%D1%81%D1%82%D0%B0%D0%B2%D0%B8-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%B1%D0%B8%D1%80%D0%BC%D0%B0-%D0%B2-%D0%B0%D1%80%D0%B5%D1%81%D1%82%D0%B0-news803619.html", "text": "В Специализирания наказателен съд е внесено искане от Специализирана прокуратура за вземане на мярка за неотклонение \"задържане под стража\" спрямо Евлоги Станоев Станоев, на когото са повдигнати обвинения за участие в организирана престъпна група, създадена с цел да вършат съгласувано в страната престъпления по чл. 234 НК. Това съобщиха от съда. Делото ще се разгледа от 15 състав на Специализирания наказателен съд и е насрочено за 15.00 часа. Евлоги Станоев-Голямата Бирма се е предал вчера в Специализираната прокуратура. Той е бил заедно с адвокатката си Ина Лулчева. Бизнесменът и двамата му синове са обвинени задочно за участие в групата за производство на нелегални цигари. Сподели:", "date": "2018.12.12", "title": "Съдът решава дали да остави Голямата Бирма в ареста"}
{"url": "https://pik.bg/%D1%85%D0%BB%D0%B0%D0%BF%D0%B0%D1%86%D0%B8-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%85%D0%B0-%D0%B8%D0%B3%D1%80%D0%B0%D1%87%D0%BA%D0%B8-%D1%87%D0%BE%D1%80%D0%B0%D0%BF%D0%B8-%D0%B8-%D0%BF%D0%B0%D1%80%D1%84%D1%8E%D0%BC-%D0%BE%D1%82-%D0%BC%D0%B0%D0%B3%D0%B0%D0%B7%D0%B8%D0%BD-news803562.html", "text": "Работата по случая продължава група „Криминална полиция“ и инспектор от Детска педагогическа стая. Две малолетни момчета на 7 и 10 години са заловени след кражба от търговски обект играчки, чорапи и парфюм на стойност 40 лв. в Момчилград. Това съобщиха от ОДМВР – Кърджали. Сподели:", "date": "2018.12.12", "title": "Хлапаци откраднаха играчки, чорапи и парфюм от магазин"}
{"url": "https://pik.bg/%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%BD%D0%B8-%D0%B3%D0%B0%D0%B7%D0%BE%D0%B2-%D0%BF%D0%B8%D1%81%D1%82%D0%BE%D0%BB%D0%B5%D1%82-%D1%80%D0%B5%D0%B2%D0%BE%D0%BB%D0%B2%D0%B5%D1%80-%D0%B8-%D0%B1%D0%BE%D0%B5%D0%BF%D1%80%D0%B8%D0%BF%D0%B0%D1%81%D0%B8-%D1%81%D0%BA%D1%80%D0%B8%D1%82%D0%B8-%D0%B2-%D0%B1%D0%B0%D1%80%D0%B1%D0%B5%D0%BA%D1%8E-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BC%D0%B8%D1%82%D0%BD%D0%B8%D1%87%D0%B0%D1%80%D0%B8%D1%82%D0%B5-%D0%BD-news803626.html", "text": "17 газови пистолета, револвер и 1330 патрона за тях задържаха митническите служители на МП Капитан Андреево през изминалите три месеца на 2018-та при извършване на щателни митнически проверки на влизащи в страната превозни средства. При един от случаите, на 03.12.2018 година, митническите служители откриват газов пистолет, револвер и 347 патрона, укрити в барбекю и плодове. Контрабандната стока е открита при проверка на микробус с немска регистрация, влизащ в страната от Турция. Шофьорът, турски гражданин, който пътувал сам заявил, че не внася лични вещи, стоки или валутни ценности за деклариране. Превозното средство е селектирано за щателна митническа проверка. В багажното отделение, сред множество кашони и чанти, е пренасяна и употребявана скара на жар. При огледа митническите служители откриват зад чекмеджето за пепел на скарата, укрит газов пистолет с два пълнителя. В друг кашон, пълен с мандарини митническите служители откриват увит в найлонов плик - револвер. В дървен сандък в багажното отделение на автомобила са открити и 347 газови патрона. Само преди месец, при проверка на лек автомобил с чужда регистрация влизащ в страната от Турция, митническите служители са открили в багажа на шофьора газов пистолет, боен пълнител и 21 бойни патрони, калибър 7.65 mm. Още 15 газови пистолета и 962 патрона за тях, укрити в личния багаж на пътници, са открити на МП Капитан Андреево през последните три месеца при щателни митнически проверки на влизащи в страната от Турция леки автомобили. Контрабандните пистолети, револверът и патроните са задържани. На нарушителите са съставени актове по Закона за митниците. По случаите са образувани административно наказателни производства. Сподели:", "date": "2018.12.12", "title": "Контрабандни газов пистолет, револвер и боеприпаси, скрити в барбекю, задържаха митничарите на Капитан Андреево"}
{"url": "https://pik.bg/%D0%B1%D0%B0%D1%80%D0%B5%D0%BA%D0%BE%D0%B2-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D1%80%D0%B5%D1%88%D0%B8-%D0%B4%D0%B0%D0%BB%D0%B8-%D1%89%D0%B5-%D1%81%D0%B5-%D1%8F%D0%B2%D0%B8-%D0%BD%D0%B0-%D0%B5%D0%B2%D1%80%D0%BE%D0%B8%D0%B7%D0%B1%D0%BE%D1%80%D0%B8%D1%82%D0%B5-news803610.html", "text": "Ще се яви ли евродепутатът Николай Бареков на евроизборите и в каква конфигурация може да стане това става ясно от публикувани решения на партията му \"Презареди България\". На заседание на Изпълнителното бюро днес е обсъдена позиция около терористичния акт в Страсбург, приет е отчет на председателя, както и оценка на коалицията \"България без цензура\", и решение за явяване на предстоящите евроизбори. По първа точка се изказват съболезнования на всички жертви и загинали при зловещия атентат на коледния базар в Страсбург. Осъжда се атентатът, независимо от мотивите и религиозните подбуди на извършителите, и се призовава Европейскиятпарамент /ЕП/, Европейската комисия /ЕК/ и страните-членки да предприемат по-сурови мерки срещу вихрещия се в Европа ислямски радикализъм, който застрашава устоите на нашата цивилизация.Атентат в сърцето на Европа в навечерието на коледните празници и при заседание на ЕП е открито предизвикателство и заплаха към европейските нации и европейската цивилизация от новите ислямистки варвари. По втора точка е приет доклад на председателя на ПП „Презареди България“ Николай Бареков, в който се изброяват значимите успехи на партията в международен план, като се акцентира на официалното приемане на ПП „Презареди България“ в Алианса на европейските консерватори и реформисти, което я превръща в първата българска партия с подобен статут.Като най-голям успех се определя включването на ПП „Презареди България“с двама представители в ръководството на Алианса на европейските консерватори и реформисти – Николай Барекови членът на Изпълнителното бюро на партията Георги Балабанов. По трета точка Изпълнителното бюро на ПП „Презареди България“ поставя много добра оценка, предвид активната международна дейност на председателя Николай Бареков и участието му в десетки мисии на ОССЕ и Европейския парламент в Азия, Африка и Латинска Америка. ИБ дава незадоволителна оценка на работата на Коалиция от партии „България без цензура“ предвид напускането на ПП „ВМРО“ и нейният представител и член на ЕП Ангел Джамбзаки от коалицията. Действията на ВМРО доведоха до практическата загуба на позициите на Коалицията от партии в изпълнителното бюро на групата на Европейскитеконсерватори и реформисти в ЕП. Заради дейността на отцепника от ВМРО Ангел Джамбазки позицията зам.- председател на Бюрото на ЕКР, заемана от Николай Бареков, бе предадена от България на германската група парламентаристи. Поставя се въпросът в чий национален интерес е действал г-н Джамбазки – в интерес на чужди държавни интереси илив интерес на българската делегация. По трета точка Изпълнителното бюро на ПП „Презареди България“ реши да възложи на председателя Николай Бареков мандат за продължаване на започналите вече преговори за общо явяване на избори за Европейски парламент с ПП „АТАКА“, предвид консервативната идеология изповядвана от тази партия, както и с други политически субекти, ситуирани в политическото пространство в дясно-център и позиционирани в днешното управление. ИБ изслуша доклад за резултатите от досега водените преговори с ПП „АТАКА“ и му възлага задачата до 31 януари 2019 г. да докладва пред ИБ за състава на бъдещо коалиционно споразумение между ПП „Презареди България“ и други политически партии и организации изповядващи консервативни ценности за формирането на коалиция „Обединени консерватори“. В доклада на председателя беше изтъкнато желанието на Алианса на Европейските консерватори и реформисти консервативната общност в България да се яви като единен субект на предстоящите избори за Европейски парламент. Беше обсъдена позицията на Николай Бареков и Георги Балабанов, в качеството им на членове на ръководството на АКРЕ, за подадената молба за стартиране на процедура по пълноправно членство на ПП „АТАКА“ в АКРЕ. ПП „Презареди България“ отправя призив през месец януари да се проведат преговорите междупартията и други консервативни партии, включително и ПП „Атака”, за да бъде сключено предварително коалиционно споразумение до 31 януари 2019. Този график се налага и от факта, че АКРЕ ще заседава през месец февруари в Рим и там се очаква да бъде съобщено окончателното решение за формирането на коалиция между консервативните формации в България, както и да се обсъжда процедурата за членство в АКРЕ на ПП „Атака”. На форума на ЕКР в Рим се дава мандат на Николай Бареков, при сключване на споразумение с ПП „Атака”, да изиска незабавното приемане на партията в семейството на европейските консерватори. Николай Бареков получава изключителното правомощие да работи по изготвянето на политическата и коалиционна програма, която да бъде с изцяло ултра-консервативна насоченост, базирана върху ценностните на християнската православна църква, семейството, защитата на границите и защитата на националните интереси. ИБ дава мандат на ръководството на „ПрезаредиБългария” да подаде искане за провеждане на следващата световна конференция на консерваторите и реформистите, с представители от цял свят, в началото на месец март, с домакин - град София.За целта упълномощава Николай Бареков да проведе разговори със сестринските партии и му възлага мисия да осигури подкрепата на Републиканската партия на САЩ и на Британската консервативна партия. Доклад по изпълнените препоръки ще бъде разгледан след посещението на Николай Бареков във Фондация „Херитидж”във Вашингтон и след срещите му с конгресмени и сенатори през втората половина на месец януари 2019. При успешно представяне на изборите за Европейски парламент ИБ възложи на председателя Николай Бареков да води политика за създаването на коалиция между ЕКР и ЕНП с евентуалното участие на АЛДЕ и с изключение на ПЕС, крайно десни формации и Зелените. Сподели:", "date": "2018.12.12", "title": "Бареков окончателно реши дали ще се яви на евроизборите"}
{"url": "https://pik.bg/%D0%B0%D0%B4-%D0%B2-%D1%81%D0%BE%D1%84%D0%B8%D1%8F-%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B8%D1%87%D0%BD%D0%BE-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B5-%D0%BF%D0%B8%D0%BB%D0%B8-%D0%BD%D0%B5%D1%80%D0%B2%D0%B8%D1%82%D0%B5-%D0%BD%D0%B0-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%BD%D0%B0-%D0%B1%D1%83%D0%BB-%D1%86%D0%B0%D1%80%D0%B8%D0%B3%D1%80%D0%B0%D0%B4%D1%81%D0%BA%D0%BE--news803694.html", "text": "Истински ад в София. Километрично задръстване изпили нервите на шофьорите в столицата тази вечер. Тапата към центъра започва от Интер Експо център, а в капана ѝ са приклещени стотици автомобили. Причината е лека катастрофа на моста на 4-и км., където маршрутка е блъснала спрял пред нея автомобил. При инцидента е замесена и още една кола. От удара на маршрутката е пострадала една жена, която е откарана за прегледи в болница. Сподели:", "date": "2018.12.12", "title": "АД В СОФИЯ: Брутално километрично задръстване пили нервите на шофьорите на бул. \"Цариградско шосе\"  (СНИМКА)"}
{"url": "https://pik.bg/%D0%B7%D0%B2%D0%B5%D0%B7%D0%B4%D0%B0-%D0%BE%D1%82-%D1%81%D0%B8%D1%82%D0%BA%D0%BE%D0%BC%D0%B0-%D0%BC%D0%BE%D0%B4%D0%B5%D1%80%D0%BD%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%B6%D0%B8%D0%B2%D0%B5%D0%B5-%D1%81-%D0%B1%D1%8A%D0%B1%D1%80%D0%B5%D0%BA%D0%B0-%D0%BD%D0%B0-%D0%B1%D1%80%D0%B0%D1%82-%D1%81%D0%B8-news803658.html", "text": "Актрисата Сара Хайланд, по-известна като глуповатата красавица Хейли от ситкома \"Модерно семейство\", е получила два бъбрека от близките си. 28-годишната звезда разказа за сериозните си здравословните проблеми в интервю за сп. \"Селф\". Тя написа в \"Туитър\", че се надява да \"увеличи информираността за даренията на органи\" и да \"създаде чувство на подкрепа\" на \"красивите воини\" сред хронично болните. Хайланд е родена с бъбречна дисплазия. При това заболяване бъбреците са недоразвити и по тях се развиват кисти. Бъбрек от баща си тя получила през 2012 г. Четири години по-късно обаче тялото ѝ започнало да го отхвърля и след месеци на диализа станало ясно, че органът трябва да бъде сменен. На помощ се притекъл по-малкият ѝ брат Иън, пише \"Монитор\". \"Когато роднина ти даде втори шанс за живот и не се получи, се чувстваш, сякаш вината е твоя. Това не е вярно, но така се чувстваш\", споделя тя. Втората трансплантация на екранната Хейли Дънфи е направена през септември 2017 г Сподели:", "date": "2018.12.12", "title": "Звезда от ситкома \"Модерно семейство\" живее с бъбрека на брат си"}
{"url": "https://pik.bg/%D0%B7%D0%B0%D0%BF%D0%B0%D0%BB%D0%B8-%D1%81%D0%B5-%D0%B6%D0%BF-%D0%B3%D0%B0%D1%80%D0%B0%D1%82%D0%B0-%D0%B2-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB%D1%81%D0%BA%D0%BE-%D1%81%D0%B5%D0%BB%D0%BE-news803569.html", "text": "Небрежно боравене с открит огън е причинило пожар в помещение на жп гарата в сeло Копиловци тази сутрин. Сигналът за пожара е постъпил в РСПБЗН – Кюстендил в 5.48 ч. Огънят е угасен от екип на службата, унищожени са легло и 2 прозореца, съобщава струма бг. Възрастната жена, причинила пожара, е настанена в кюстендилската болница за преглед. Противопожарният екип е спасил от опожаряване сградата. Сподели:", "date": "2018.12.12", "title": "Запали се жп гарата в кюстендилско село"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%BF%D1%80%D0%BE%D1%84-%D0%B3%D0%B5%D0%BE%D1%80%D0%B3%D0%B8-%D1%80%D0%B0%D1%87%D0%B5%D0%B2-%D1%81-%D1%82%D0%BE%D0%BF-%D0%BF%D1%80%D0%BE%D0%B3%D0%BD%D0%BE%D0%B7%D0%B0---%D0%BA%D0%B0%D0%BA%D0%B2%D0%BE-%D0%B2%D1%80%D0%B5%D0%BC%D0%B5-%D0%BD%D0%B8-%D0%BE%D1%87%D0%B0%D0%BA%D0%B2%D0%B0-%D0%BF%D0%BE-%D0%BA%D0%BE%D0%BB%D0%B5%D0%B4%D0%B0-%D0%B8-%D0%BD%D0%BE%D0%B2%D0%B0-%D0%B3%D0%BE%D0%B4%D0%B8%D0%BD-news803311.html", "text": "Топ климатологът проф. Георги Рачев даде ексклузивно интервю за агенция ПИК, в което разкри какво време ни очаква по Коледните и Новогодишните празници. Проф. Рачев сподели и любопитни подробности за предстоящото си пътуване на остров Ливингстън, където ще прекара месец и половина. - Вчера над почти половин България имаше ясно и хубаво време, а въздухът беше перфектен за дишане. Много чист въздух, много под пределно допустимите норми. На такъв въздух ще искаме да се радваме през почти половината година. Всичко това се дължи на факта, че има доста мощен пренос от Атлантическия океан към България. И въпреки че този въздух преминава през цяла Европа, той достига до Балканския полуостров много чист и много свеж. От четвъртък започва един интересен процес, за който двата големи световни метеоцентрове - Американският и Европейският, не са на едно мнение. От четвъртък до понеделник се очертава комбинирано влияние на средиземноморски циклон и малко по-високо атмосферно налягане на изток от нас, в резултат на което ще има валежи от дъжд в ниската част на България и в различните дни, в зависимост от температурата във височина, валежите от сняг ще бъдат над 500-800 метра. Хубаво е, че през всички тези дни малко или повече ще вали в планините и вече ще затвърди натрупаната снежна покривка. Така че за Коледа и за Нова година в планините ще имаме перфектни условия за ски туризъм, още повече че и в момента е много студено - минус 12-15 градуса е на височина над 2500 метра. Оръдията работят, създават този антропогенен сняг и любителите на зимни спортове, а и хората, които обичат планината и кристално чистия въздух там, ще се радват по празниците на този сняг. Валежите от четвъртък до неделя ще бъдат от 10 до 15 литра на квадратен метър, напълно възможно е на отделни места да паднат и над 20 литра. Това е много добре, защото декември месец започна ударно студено и до този момент имаме аномалия, 1 градус по-ниска е температурата от нормалното, макар че тази аномалия ще бъде преодоляна през следващите дни. И въпреки че визуално на повечето хора им се струва, че е влажно, валежите не са много - до този момент те са едва 10-15% от месечната норма. Споровете между двамата модела за тази прогноза са колко и къде ще вали. Това ще стане ясно в четвъртък, когато процесът ще бъде много точно позициониран и ще се види на каква надморска височина валежите ще бъдат изцяло от сняг. - От понеделник ни чака сравнително топло време. Все пак валежите има вероятност да продължат и понеделник, и вторник. Всичко това ще се разбере през следващите дни. От сряда другата седмица ни очаква разкъсване на облачността и засега, както прогнозата беше преди две седмици, с цялата условност, че е много трудно да се каже в конкретен ден каква точно ще е температурата и дали ще вали, по-голямата вероятност е на Коледа да бъде сравнително слънчево и да няма валежи. Сутрешните температури ще бъдат по-високи от средните за сезона - около 0 градуса, на някои места минус 1-2 градуса. Обедните температури ще се движат между 4 и 7 градуса. Топло време за Коледа. Засега очакваме около Коледните празници да няма валежи. Евентуално валежи от дъжд в равнините, където са пътищата и пътуват хората, в планините вече казахме, че ще вали сняг, може да очакваме от 26 декември. Тези превалявания ще са преди Нова година. - Точно така. Това е перфектното време. В ниското, където е движението, където може би 1 млн. души ще пътуват по Коледа, ще вали дъжд, за да може да се пътува спокойно, а горе в планината да си вали сняг и да си трупа. Точно това е характерно за климата на България - трупа се сняг, този сняг е добър, доста ранен е, невинаги имаме сняг по планините по това време, да не кажа, че има години, в които този сняг е много малко. Така че това е хубаво - да трупа сняг до март месец, когато започва пролетното снеготопене в планините. Перфектно ще бъде, ако се случи точно така. - Засега се запазва тенденцията за по-топло време от нормалното за сезона по Нова година. У нас температурите ще бъдат положителни през деня, а ако времето е такова, каквото го предвиждаме отсега - безвалежно и ясно, то сутрешните температури ще бъдат около нулата и нищо чудно да бъдат малко под нулата. Все пак денят, макар и бавно да започва да се увеличава, е едва 9 часа и 10 минути. Няма да се разхождаме по тениски, но ще бъде сравнително меко. - Да, засега не се очакват валежи, макар че вече читателите знаят много добре, че атмосферата е хаотична и нещата могат да се обърнат с краката нагоре буквално за ден-два, както се е случвало неведнъж. Декември месец трябва да си отиде с нормални температури, тоест да бъде преодолян този период на по-топло време, който се очаква в близките 10 дни. Така ще се преодолее тази негативна отрицателна аномалия. Засега прогнозата е за по-малко валежи от нормалното, особено за Южна България, където декември месец се отличава със съществени валежи, главно от средиземноморски циклони. Веднага правя и една уговорка - двата циклона, които очакваме да минат от четвъртък до понеделник и евентуално вторник, могат да формират в Родопите и значителни валежи. Всичко зависи от пътя, по който ще минат циклоните и как валежната им зона ще засегне Рило-Родопския масив. Това са особеностите на дългосрочните прогнози и това винаги трябва да се приема с известна условност, защото няма как да се познае точно, когато става дума за две или три седмици напред. - Няма нищо особено засега. Остава вероятността по Нова година да има валежи по южната част на Гърция и най-южните части на Егейска Турция. Останалото време засега се оформя да бъде сухо. Все пак хората трябва да следят много внимателно прогнозите, защото 5 дни преди конкретния ден влизаме в краткосрочните прогнози и нещата са вече много по-точни и по-ясни. - Зимата се очертава да бъде топла. Интересно е, че за пореден път, от 2000 година насам, почти всички метеоцентрове дават топло време не само за Европа, но и за Балканския полуостров. До този момент имаше едно охлаждане на прогнозите, особено на динамичните прогнози, които се променят всеки ден, всяка седмица, в зависимост от развитието на конкретната синоптична обстановка. Напоследък се забелязва един по-топъл период, особено през януари месец. Предстои да видим, ще бъде много интересно. Засега януари месец го дават да бъде по-топъл с близо 2 градуса над нормата. Това е доста съществено. Има едни смели прогнози за Централна Европа и за европейските части на Русия, които дават времето да бъде по-топло дори с 3 градуса над нормата. Но това е много дългосрочна прогноза, която само след три седмици ще видим как ще се развива. Засега зимата на Балканите се очертава да бъде нормална по отношение на количествата на валежите и за полуострова и по-специално за България зимата се очаква да бъде по-топла с около 1-1,5 градуса над нормата. Това не значи, че няма да има сняг, че няма да има поледици, няма да има мъгли и т.н. Всичко ще си има, само че периодите на малко по-топло време ще бъдат на по-често и по-продължителни. - Имам щастието да съм член на 27-та Антарктическа експедиция и заедно с моите колеги ще отидем на остров Ливингстън. Заминаваме тази вечер. Ние сме втората вълна от учени и логистици, която ще бъде водена от Христо Пимпирев. Отиваме на Ливингстън, за да изпълняваме част от научните проекти, които тази година имаха много сериозен състезателен характер. Тази година имаше едно много достолепно жури от хора, които са били на остров Ливингстън и са участвали в предишните експедиции. Щастие е, че нашият проект спечели. Ние се занимаваме с три дисциплини, които са географски и са свързани пряко една с друга - това са геоморфология, хидрология и моята тясна специалност климатология. Ще разгледаме изменението на климатичните условия - ще сравним това, което е било преди, и това, което е сега. Надяваме се да установим някаква връзка за затоплянето, за което ние говорим непрекъснато, особено за Северното полукълбо. Как това затопляне се отразява в този много изолиран континент. Вашите читатели трябва да знаят, че Антарктида е изолиран континент по няколко причини - освен че е ледена пустиня, практически това е най-голямата пустиня на Земята, на 90% от територията няма живот. Само по крайбрежието имаме животински свят и много оскъден растителен свят. Много интересно е това Околоантарктическо течение. Това е най-голямото океанско течение на земята, което е като одеяло, което не топли Антарктида, а напротив, изолира територията от топлите води на трите основни океана - Тихия, Атлантически и Индийския, и създава един по-специфичен климат, по-хладен, на ледения континент. И точно тези малки изменения в климата са изключително важни и затова работят много нации. За Антарктида се хвърлят страшно много пари. Първо това е единствената територия на страната, която не е разпределена. Океаните на Земята са почти разпределени и с особени икономически интереси, а Антарктида, слава на човечеството, остава единствената територия, на която човечеството може да извършва каквито и да е научни изследвания. На този континент няма оръжие, няма борба, няма граници и всеки може да я изследва. Това е много важно. А много малка България, защото има държави, които имат по 20-30 станции там и някои работят целогодишно, тъй като икономическата и политическата логика го изискват, участва в редица органи, които управляват Антарктида. Това е чест за България и дългосрочно не трябва в никакъв случай да се изоставят тези завоювани позици. Ние трябва да участваме и нашият глас трябва да се чува, когато се взимат решения за Антарктида. - Веднага се връщам на изменението на климата - това, което усещаме най-много в Северното полукълбо, където е съсредоточено практически 80% от населението на света, където е съсредоточена 90% от промишлеността на света, само една Австралия остана съществено в Южното полукълбо. Точно тези дребни изменения, които ние наблюдаваме в Антарктида, могат да ни дадат пътя и посоката по какъв начин тази част на света кореспондира с останалата. Накрая ще излязат редица зависимости, които ще ни дадат възможността да проумеем, че ние сме част от природата, ние сме вътре в природата и колкото по-малко ползваме природата хищнически, а я използваме за нашето благо, толкова по-добре. За съжаление, емисиите ни на въглероден диоксид растат, глобалното затопляне е факт и температурите се повишават и в момента ние почти ще постигнем нивото от 410 части на въглероден диоксид на 1 млн. Това не е било може би през последните 25 млн. години. Това са важните неща, оттам вече следват растителност, животински свят, как влияе това затопляне, високите концентрации на замърсители, как влияят на нашата храна, на водата, която пием, и, естествено, как влияят на природата на ледения континент, отдалечена на 10-14 хиляди километра от индустриална Европа и Южна Америка. Това са част от задачите, които си е поставила 27-та Антарктическа експедиция на България, които ще се работят. И в момента се осъществяват два проекта на континента. Ние ще се включим с още три проекта. И последната част на експедицията ще завърши с останалите 2 проекта. - Живот и здраве би трябвало да се върна в края на януари месец. Сподели:", "date": "2018.12.12", "title": "САМО В ПИК: Проф. Георги Рачев с топ прогноза - какво време ни очаква по Коледа и Нова година и защо тръгва на приключенска експедиция на остров Ливингстън"}
{"url": "https://pik.bg/%D0%BD%D0%B8%D0%BC-%D1%81%D1%8A%D1%81-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B0-%D0%B8%D0%B7%D0%BB%D0%BE%D0%B6%D0%B1%D0%B0---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D1%89%D0%B5-%D0%BF%D0%BE%D0%BA%D0%B0%D0%B6%D0%B0%D1%82-news803566.html", "text": "На цялата прелест на златните и сребърни съкровища, на изящните древни предмети и културни ценности, открити от археолозите на Националния исторически музей /НИМ/ през 2018 година, ще можем да се насладим на специална експозиция в музея. Изложбата, озаглавена „Археологическите открития на Националния исторически музей. Обекти, съкровища и проучватели през 2018 г.”, с куратор зам.-директорът на НИМ, проф. д-р Иван Христов , ще бъде открита в Кръглата зала на музея на 13 декември от 11 ч. и ще продължи един месец. Не е лесно да бъдат откроени акцентите измежду най-бляскавите от 400-те находки през изключително богатата година, но все пак:  За първи път ще видим от стотиците златни и сребърни монети, пръстени, обеци, накити, обкови и пр., открити от директорката на НИМ доц. Бони Петрунова в крепостта Калиакра. Тя е подбрала от малкото глинено гърне, изровено под опожарена къща от края на XIV век, най-блестящите екземпляри. Скъпоценностите най-вероятно са заграбени при  нападение над столицата на Добруджанското деспотство през ХІV в. Крадецът е закопал плячката под къщата си, но тя също е изгоряла. Любопитно е, че изображенията по някои от сребърните апликации имат китайски произход, което пък е ново доказателство за връзките на Добруджанското деспотство с тази държава. За първи път по нашите земи са открити и някои златни венециански монети, които показват, че взаимоотношенията на деспот Добротица с венецианските дожове са били доста плодотворни. На специален екран ще бъдат показван филм, заснет с дрон, за разкопките, разкрили най-голямото съкровище от този период по нашите земи. Изключително ценни са 10-те жълтици с изображения на ликовете на четирима императори от края на VI – началото на VII  век,  част от съкровището от 100 монети, открито от проф. д-р Иван Христов при проучването на ранновизантийския град Хрисосотира  - между Созопол и Черноморец. Освен монетите, гостите на музея могат да видят и рядка бронзова тежест за кантар, с изображение на византийска принцеса от VI век, както и бронзова лампа с предполагаем египетски произход, датирана също от VI век. Първата жълтица бе открита и в Мраморния град край с. Лютица - при съвместната експедиция на НИМ и НАИМ-БАН. Златната монета е от типа \"Йоан III Дука Ватаци (1222 – 1254)\" - никейски император. Уникалният оловен печат на императрица Ирина-Йоланда, втората съпруга на император Андроник II Палеолог, бе открит в Лютица от Виолина Кирякова , докторантка от отдел „Археология“ на НИМ. От едната страна на печата е изобразена императрицата, а от другата - Богородица с младенеца. Куп значими находки са показани още в експозицията благодарение  на открития на гл. ас. д-р Мариела Инкова, д-р Маргарита Попова, Мартин Христов, Павлина Девлова , Елена Ендарова, Панайот Антонов и Илия Киров. Освен споменатия филм от експедицията на Калиакра, много постери и снимки илюстрират откритията на музейните археолози от НИМ. Те направиха през годината  десетки разкопки, теренни обхождания, наблюдения и геофизични проучвания на територията на цялата страна - по Черноморското крайбрежие, в Родопите, в Централна Северна и Северозападна България, в Плана планина, Витоша, Карловската котловина, Тракийската низина, София. Бяха проучени селищни могили, антични и средновековни крепости, надгробни могили и селища. Проучванията бяха осъществени със средства на НИМ, на Министерството на културата, на частни спомоществователи и на местните общини. Идеята на уредниците на изложбата е да зареди хората предновогодишно с положителни емоции и да им покаже, че, както находчиво се изрази директорката на НИМ доц. Бони Петрунова, „и с малко късмет, не само по Коледа, но и през цялата година, могат да стават чудеса“. С тази изложба  в НИМ се възстановява старата традиция да бъдат представени значимите находки на музейните археолози в годината на откриването им. Изложбата е и възможно най-подходящият начин не само да бъде изпратена една плодоносна археологическа година, но и да бъде отбелязан 45-годишния юбилей на НИМ, честван през нея. Сподели:", "date": "2018.12.12", "title": "НИМ със специална изложба - ето какво ще покажат"}
{"url": "https://pik.bg/7-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BC%D0%BE%D1%82%D0%BE%D1%80%D0%B8%D1%81%D1%82-%D0%BF%D0%BE%D0%BC%D0%B5%D0%BB-%D0%BA%D0%B0%D1%80%D1%83%D1%86%D0%B0-%D0%B8-%D1%83%D0%B1%D0%B8%D0%BB-%D0%B4%D0%B2%D0%B5-%D0%B4%D0%B5%D1%86%D0%B0-%D0%BA%D1%80%D0%B0%D0%B9-%D0%BF%D0%BB%D0%BE%D0%B2%D0%B4%D0%B8%D0%B2-news803633.html", "text": "Седем години лишивана от свобода при първоначален общ режим - такава присъда получи Ангел. Той бе признат от Окръжения съд с Пловдив за виновен в това, че е нарушил правилата за движение и блъскайки неосветена каруца по непредпазливост е причинил смъртта на две деца и телесни повреди на други двама души, съобщава \"Трафик Нюз\". Припомняме, че инцидентът стана на 18.06.2016 година, когато тогава 25-годишният Ангел предложил на свой приятел да го закара с мотоциклета си \"Ямаха\" до дома му към 21:30 вечерта. Младежите тръгнали по трасето между селата и със стремглава скорост от 130 км/ч застигнали каруца без светлоотразителни знаци и фенери. Поради високата скорост, както и поради неосветеността на каруцата, мотористът късно видял препятствието и без да задейства спирачната система, ударил каруцата в задната й част. При удара водачът на каруцата и отхвръкнал и паднали в храстите, а двете деца на 8 и 6 години били отхвърлени напред и паднали на платното. Въпреки оказаната им медицинска помощ, по-късно децата починали. Приятелят на Ангел, който се возил отзад и шофьорът на каруцата получили счупвания и изкълчвания в областта на крайниците. Със същото решение окръжните магистратите лишават Ангел от право да управлява моторно превозно средство за срок от девет години. Присъдата подлежи на протест и обжалване в 15-дневен срок пред Апелативен съд – Пловдив. Сподели:", "date": "2018.12.12", "title": "7 години затвор за моторист, помел каруца и убил две деца край Пловдив"}
{"url": "https://pik.bg/%D0%B2-%D0%BA%D1%80%D0%B0%D1%87%D0%BA%D0%B0-%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%BC%D0%B0%D0%BB%D0%BA%D0%B8%D1%8F-%D0%BC%D0%B0%D1%80%D0%B3%D0%B8%D0%BD-%D0%BF%D1%80%D1%8A%D1%81%D0%BA%D0%B0%D0%BB-%D1%84%D0%B0%D0%BB%D1%88%D0%B8%D0%B2%D0%B8-%D0%BF%D0%B0%D1%87%D0%BA%D0%B8-%D0%BF%D0%BE-%D0%BC%D0%BE%D1%80%D0%B5%D1%82%D0%BE-news803561.html", "text": "Кримигероят Николай Маринов, познат в ъндърграунда с прозвището Малкия Маргин, заради съвпадението на имената си с известния подземен бос, бе осъден на една година и четири месеца затвор от Бургаския окръжен съд за разпространението на фалшиви пари, съобщава \"Флагман\". Маринов бе задържан през август м.г. в Слънчев бряг, а в него ченгета откриха 36 фалшиви банкноти с номинал от по 20 лева. Купюрите са били майсторско изпълнение – само много набито око можело да разпознае фалшификата. Разследващите са открили преди това и други подобни банкноти в Слънчев бряг и започнали да търсят кой ги разпространява. Така стигнали до Николай Маринов-Малкия Маргин. Той бил от Северна България, но от дълго време работил в Слънчака. Познат е и с други криминални прояви, известен е в ъндърграунда. Сподели:", "date": "2018.12.12", "title": "В КРАЧКА: Закопчаха Малкия Маргин, пръскал фалшиви пачки по морето"}
{"url": "https://pik.bg/%D0%BE%D0%B3%D1%80%D0%BE%D0%BC%D0%BD%D0%B0-%D0%B2%D0%BE%D0%BB%D1%8F-%D1%88%D0%B8%D1%88%D0%BA%D0%BE-%D0%BE%D1%82-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D1%81%D0%B2%D0%B0%D0%BB%D0%B8-140-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B0-%D0%B7%D0%B0-%D0%B4%D0%B2%D0%B5-%D0%B3%D0%BE%D0%B4%D0%B8%D0%BD%D0%B8-news803511.html", "text": "Как се свалят 139 кг за две години? Главен герой в историята 31-годишният Стоян Терзийски от Благоевград. Преди две години той тежи умопомрачителните 230 кг. Потиснат от зависимости, обиди и безброй неудобства, Стоян успява да отслабне драстично и днес тежи само 90 кг, предава Нова телевизия. Мъжът разказва открито, спокойно и със самокритика историята на наднорменото си тегло. Детството му минава в бедно семейство, в което единственото важно било да има нещо на масата - каквото и да е. Така се формирали ранните навици на Стоян да яде нездравословно. Битката с килограмите за него обаче започва, когато в рамките на шест месеца губи родителите си. „Тогава вследствие на изживения стрес започнах да се тъпча. Никога не съм ял заради това, че съм бил гладен. Просто замествах тяхната липса с храна”, споделя Стоян. При него апетитът идвал с яденето, без спиране, по цял ден. По ирония на съдбата мъжът работел в голям хранителен магазин, където всичко му било под ръка и той не подбирал. Нямало рафт, недокоснат от него. Взимал и хапвал от всичко по малко. „С кафето изяждах два броя тестени закуски, изяждах и две-три вафли след това. На обяд изяждах половин или цял хляб с килограм кренвирши с кутийка майонеза. След обяд продължавах. Вечерях килограм и половина пържени картофи, същото количество месо. Задължително сладко след това”, разказва Стоян Терзийски. Изчислява, че на ден е изяждал около 5-6 кг храна. Така тъпченето направило от Стоян двойно по-голям човек, но с половин живот. Той спрял да се движи, все по-трудно се справял вкъщи, а единственото, което правил, било обилно да закусва, обядва и вечеря. Похапвал доста и през останалото време. Повечето килограми разболяват Стоян. Рязко започва да вдига кръвно, но лекарите не успяват да установят с колко, защото апаратът не може да обгърне ръката му. Срива се и психически. 230-те му килограма стават повод за много обиди и подигравки. Един ден обаче Стоян осъзнава, че му е нужна промяна и започва да гладува. Сваля 50 кг, но за кратко. Разбира, че с глад няма да стане и започва строга диета. Спира да яде тестени изделия, сладко, ориз, картофи. Повече от две години не слага нищо такова в устата си. Днес навсякъде Стоян среща хора с наднормено тегло. Чувства ги по някакъв начин близки, но не ги оправдава. След тежката битка със себе си и килограмите мъжът вярва, че всичко хубаво в живота му тепърва предстои. Сподели:", "date": "2018.12.12", "title": "ОГРОМНА ВОЛЯ: Шишко от Благоевград свали 140 килограма за две години"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D1%82%D1%80%D0%BE%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%BB%D0%B5%D0%B4-%D1%81%D0%BF%D0%B5%D1%88%D0%BD%D0%B0%D1%82%D0%B0-%D1%81%D1%80%D0%B5%D1%89%D0%B0-%D1%81-%D0%B1%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%BA%D0%B0%D0%B7%D0%B0-%D1%87%D0%B5-%D1%80%D0%B0%D0%B1%D0%BE%D1%82%D0%B8%D0%BC--news803463.html", "text": "След като сезираха парламента с подписка, подкрепена от над 52 000 души, представители на Камарата на строителите в България влизат при премиера Бойко Борисов с искания за законодателни инициативи, бранещи българския бранш от лобисти в полза на чужди фирми. \"Ние за един кратък период получихме над 60 000 подписа в подкрепа на строителите. Ние казва на политиците да не политизират. Нека не ни свързват само с негативизъм. Защото ако това продължи, камионите няма да спрат пред София\", обясниха от Камарата на строителите. \"Строителният бранш в България е партньор на Министерството на регионалното развитие и благоустройството. От строителния бранш очакваме мобилизация при изпълнението на обектите, които ще изпълняват като бенефициенти ВиК дружествата на България. Ние ще бъдем безкомпромисни по отношение на качеството и на крайните срокове на ремонтните действия\", обясни регионалният министър Петя Аврамов. \"Ние трябва да се постараем строителният бранш да бъде сигурен, така че качествените строители да не напускат България\", категорична е тя. \"Отношенията ни са на експертно ниво и ние по никакъв начин няма да политизираме този процес\", заключи регионалният министър. Президентът каза, че ние работим скъпо и некачествено. \"Ако е некачествено, има компетентни органи, които проверяват качеството. Що се отнася до скъпата работа - това абсолютно не е вярно. Носим една малка справка, че няма по-евтино от българското строителство. Работим на най-ниската ставка\", категорични са от Камарата на строителите. Министър-председателят Бойко Борисов посочи, че не одобрява линията за дискредитиране на сектора, но призова за качествено изпълнение на проектите. Сподели:", "date": "2018.12.12", "title": "ИЗВЪНРЕДНО В ПИК TV: Строителите след спешната среща с Борисов: Президентът каза, че работим скъпо - това е абсолютно невярно (ОБНОВЕНА)"}
{"url": "https://pik.bg/%D0%B0%D1%82%D0%B5%D0%BD%D1%82%D0%B0%D1%82%D1%8A%D1%82-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-%D1%83%D0%B4%D0%B0%D1%80-%D0%B2-%D1%81%D1%8A%D1%80%D1%86%D0%B5%D1%82%D0%BE-%D0%BD%D0%B0-%D0%B5%D0%B2%D1%80%D0%BE%D0%B4%D0%B0%D0%BB%D0%B0%D0%B2%D0%B5%D1%80%D0%B0%D1%82%D0%B0-%D0%B8-%D0%BF%D0%BE%D1%81%D0%BB%D0%B5-%D1%82%D0%B8%D1%8F-%D1%82%D0%B8%D0%BF%D0%BE%D0%B2%D0%B5-%D0%BD%D0%B8-%D0%B8%D1%81%D0%BA%D0%B0%D1%82-%D1%81%D0%BC%D0%B5%D1%82%D0%BA%D0%B0--news803547.html", "text": "Удар в сърцето на евродалаверата за чиновниците е снощният атентат в Страсбург. Отвъд трагедията на невинните жертви, терорът свали либералните маски и разкри грозното лице на евролицемерието. От дупките си бяха принудени да изпълзят стотици хрантутници, които от години нищоправят из лъскавите институции срещу солидни заплати в евро, плащани от джоба на данъкоплатците. Насред Коледния базар в Страсбург се оказа половината политическа клика от центъра на София – евродепутати, преводачи, администратори, юристи, журналисти... Цяла плеяда хрантутници, които от години вегетират на гърба и на родния данъкоплатец. Кой ли не се изяви почти пиарски във фейсбук, че е оцелял от атентата след луксозния шопинг насред френския град – от Бареков до редови чиновници. Само не стана ясно какво правят там, освен да си снимат селфита, да пият греяно вино и да пълнят дисаги с армагани за коледни подаръци по байганьовски. Атентатът ги извади от луксозния им тунеядски живот и разкри, че в ЕС е пълно със стотици хиляди паразити, обсадили Страсбург и Брюксел. Депутати и чиновници, съставляващи луксозна номенклатура из евроинституциите, които симулират политическа дейност. Същото е и с журналистите, които са уж пратеници там, а само копират готови бюлетини. Още по-скандален сред огромното евролицемерие обаче е двойният стандарт, който за пореден път лъсна след атентата в Страсбург. Терористът, роден във Франция, отдавна бил в списъците с опасни за страната хора, но не е ясно защо не е следен от службите изкъсо. За капак трябвало да го арестуват преди дн за убийство, но и това не успели да направят и така се стига до жестоката трагедия. А и повече от 12 часа след нея уж професионалните антитерористични власти на Франция, не успяват да го открият и заловят. В същото време тези хора имат наглостта да корят България как се справяме с охрана на страната, да не ни приемат в Шенген и дори да разпространяват фалшиви новини по казуса с убийството на Виктория Маринова от Русе, чийто убиец Северин ние разкрихме за нула време. Докато псевдолибералният модел, лансиран от чиновниците-хрантутници, властва над истината, Европа не я очаква нищо добро. Сподели:", "date": "2018.12.12", "title": "АТЕНТАТЪТ В СТРАСБУРГ: УДАР В СЪРЦЕТО НА ЕВРОДАЛАВЕРАТА. И после тия типове ни искат сметка за убитата Виктория и Северин..."}
{"url": "https://pik.bg/%D0%BA%D0%BE%D0%BB%D0%B5%D0%B4%D0%BD%D0%B8%D1%8F%D1%82-%D1%84%D0%B5%D1%80%D0%BC%D0%B5%D1%80%D1%81%D0%BA%D0%B8-%D0%BF%D0%B0%D0%B7%D0%B0%D1%80-%D1%89%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D1%82%D0%B0%D0%B7%D0%B8-%D0%BD%D0%B5%D0%B4%D0%B5%D0%BB%D1%8F-%D0%BF%D1%80%D0%B5%D0%B4-%E2%80%9E%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D0%BD%D0%B5%D0%B2%D1%81%D0%BA%D0%B8%E2%80%9C-news803559.html", "text": "Традиционният коледен фермерски пазар в София ще се проведе тази неделя (16 декември 2018 г.) на улица \"Оборище\" между бул. \"Васил Левски\" и храм \"Св. Александър Невски\" от 10 до 17.30 часа. Движението на коли ще бъде спряно в този участък. За поредна година столичани и гостите на града ще бъдат зарадвани от кмета Йорданка Фандъкова и „Пазари ЮГ“ ЕАД като организатори на събитието и всички ще могат да закупят директно от производителите екологични и био продукти. Сирена, млека, плодове и зеленчуци, месни деликатеси и зимнина са само част от богатия асортимент на пазара. За децата са предвидени арт работилници. \"Искаме да изолираме прекупвачите от веригата, контактът с хората произвели храната е много важен за много от потребителите\", заяви изпълнителният директор на „Пазари ЮГ\" Николай Попов. Очакваме изобилие от сезонни плодове и зеленчуци, няколко вида хляб с квас, мед и пчелни продукти от различни краища на страната, сиропи, богат избор на сладка и лютеници, билки, подправки, разнообразни млечни продукти и още много вкусни предложения от градините на нашите производители. Коледния дух допълваме с арт зона за ръчно правени подаръци, кулинарен кът с изкушенията на нашите майстори, и ред приятни изненади, които ще откриете на място, допълни Попов. Новост тази година е богата празнична културна програма. За целта ще бъде изнесен коледен концерт на Софийския духов оркестър и танцов ансамбъл „Средец“. Сподели:", "date": "2018.12.12", "title": "Коледният фермерски пазар ще се проведе тази неделя пред „Александър Невски“"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%BD%D0%B8%D0%BD%D0%BE%D0%B2%D0%B0-%D0%B8-%D0%B5%D0%BB%D0%B5%D0%BD%D0%B0-%D0%B9%D0%BE%D0%BD%D1%87%D0%B5%D0%B2%D0%B0-%D0%B7%D0%B0%D0%BC%D0%B0%D0%B7%D0%B2%D0%B0%D1%82-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B8%D1%82%D0%B5-%D1%81%D0%B8-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D1%81%D1%80%D0%B5%D1%89%D1%83-%D1%81%D1%82%D1%80-news803558.html", "text": "След острата реакция на Камарата на строителите в България срещу опитите на БСП и Елена Йончева да дискредитира бранша в България и пред Европейския съюз и грубия начин, по който Корнелия Нинова подведе обществото за техните искания, депутатите от столетницата се оправдават за атаките си. Припомняме, че днес представители на строителния бранш се срещнаха с шефа на парламента Цвета Караянчева и премиера Бойко Борисов и внесоха подписка на над 60 000 души в подкрепа на българските строителни фирми. \"Днес видяхме едрия капитал в стачка срещу опозицията. Днешният ден е събирателен образ на модела \"Борисов\". Виждаме днес как част от едрия капитал изкарва машини срещу опозицията, срещу разследващ журналист, защото търсим прозрачност\", заяви на брифинга Нинова. \"Днешният ден показва, че не само говорим, но и действаме\", коментира тя и добави: \"Най-грозната част на това лице на управлението на Борисов е, че използва работници за тази цел.\" По думите й промяна ще има, това са последните издихания на това правителство. \"През АПИ се договарят едни количества на сделките, след което се оказва, че изпълнението и разплащането за тези сделки е за стотици милиони повече\", обяви Антон Кутев от БСП. \"250 млн. лева повече са били разпределени на строителните фирми без търг, без конкурси, само с едни допълнителни разпоредби\", добави той. Елена Йончева от БСП коментира: \"Нашето искане е само за проверка на качеството на българските магистрали. Не разбираме как това наше искане изкара 1000 камиона по улиците. Реакцията на Камарата на строителите показва страх и паника от извършването на една такава проверка\", обясни тя. \"Ние не сме срещу строителите. Отговорност за качеството се носи от мафиотския начин, по който се управлява държавата\", отсече Йончева. На въпрос на ПИК дали Нинова не се чувства виновна, че е провокирала строителите, лидерът на БСП каза: \"Добре, че срещата беше пред 30 човека, представям си какво щеше да кажат, ако беше на четири очи. Това, което им казах, беше едно към едно с това, което казах и сега. Ние им казахме, че им гарантираме спокойна и честна работна среда, а от тях искаме само качествено изпълнение. Казах им, че нито мога нито искам да спра Елена Йончева\", добави тя. \"Строителите казаха на срещата ни, че една проверка на магистралите може да спре плащането по европейските проекти\", уточни Нинова. Сподели:", "date": "2018.12.12", "title": "ПЪРВО В ПИК TV: Корнелия Нинова и Елена Йончева замазват скандалните си обвинения срещу строителите (ОБНОВЕНА)"}
{"url": "https://pik.bg/%D0%BF%D0%BE%D1%82%D1%80%D0%B5%D1%81-14-%D0%B3%D0%BE%D0%B4%D0%B8%D1%88%D0%B5%D0%BD-%D0%BE%D1%82%D0%BC%D1%8A%D0%BA%D0%BD%D0%B0-400-%D0%BB%D0%B5%D0%B2%D0%B0-%D0%BE%D1%82-%D0%BA%D1%83%D1%82%D0%B8%D1%8F-%D0%B7%D0%B0-%D0%B4%D0%B0%D1%80%D0%B5%D0%BD%D0%B8%D1%8F-%D0%B2-%D0%BF%D0%B8%D1%86%D0%B0%D1%80%D0%B8%D1%8F-news803517.html", "text": "14-годишно момче е откраднало 400 лв. от кутия за дарения. Това съобщиха от ОДМВР – Бургас. Кражбата е извършена на 12 ноември от пицария, разположена на ул. “Морска” от кутия за дарения, поставена в близост до касата за плащане и приемане на поръчките. 14-годишният бургазлия е направил пълни самопризнания. Работата по документиране на случая продължава от служители на Първо Районно управление – Бургас. Сподели:", "date": "2018.12.12", "title": "ПОТРЕС: 14-годишен отмъкна 400 лева от кутия за дарения в пицария"}
{"url": "https://pik.bg/%D1%82%D1%80%D1%8A%D0%BC%D0%BF-%D0%BD%D0%B5-%D1%81%D0%B5-%D1%81%D1%82%D1%80%D0%B0%D1%85%D1%83%D0%B2%D0%B0-%D0%BE%D1%82-%D0%B8%D0%BC%D0%BF%D0%B8%D0%B9%D1%87%D0%BC%D1%8A%D0%BD%D1%82-news803516.html", "text": "Американският президент Доналд Тръмп заяви във вторник, че не се притеснява от импийчмънт и че плащанията, направени преди изборите през 2016 г. от неговия адвокат Майкъл Коен към две жени, не нарушават финансовите закони на предизборната кампания, предаде Ройтерс. \"Трудно е да обвиниш някого, който не е направил нищо нередно и който е създал най-великата икономика в историята на нашата страна\", заяви Тръмп в интервю за Ройтерс. \"Не се притеснявам, не. Мисля, че хората ще се разбунтуват, ако това се случи\". Според документ, внесен в съда миналата седмица, бившият адвокат на Тръмп Майкъл Коен е уредил тайни шестцифрени плащания в разгара на кампанията през 2016 г. на две жени, за да купи мълчанието им за предполагаеми афери с президента. Демократи в Конгреса казват, че Тръмп може да бъде изправен пред процедура по импийчмънт и затвор, ако транзакциите нарушават финансовите закони по време на предизборна кампания. Очаква се днес да бъде произнесена присъдата на Майкъл Коен, който е обвинен в укриване на данъци и нарушенията на правилата за водене на предизборни кампании. Сподели:", "date": "2018.12.12", "title": "Тръмп не се страхува от импийчмънт"}
{"url": "https://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D0%B4%D0%BE%D0%B1%D1%80%D0%B8-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B0-%D1%80%D0%B0%D0%B4%D0%BE%D1%81%D0%B2%D0%B5%D1%82-%D1%80%D0%B0%D0%B4%D0%B5%D0%B2-%D0%B7%D0%B0-%D1%87%D0%BB%D0%B5%D0%BD-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B8--news803576.html", "text": "Правителството одобри кандидатурата на Радосвет Радев за член на Европейския икономически и социален комитет (ЕИСК) с мандат до 2020 г. Номинацията му беше издигната от Икономическия и социален съвет на България. Радосвет Радев е изпълнителен председател на Българската стопанска камара и е член на Икономическия и социален съвет от първа група - работодатели. ЕИСК е консултативен орган на Европейския съюз. Той представя становища по свързани с ЕС въпроси пред Европейската комисия, Съвета на ЕС и Европейския парламент, като по този начин действа като мост между вземащите решения институции на ЕС и гражданите на Съюза. Комитетът се състои от представители на организациите на работодателите, работниците и други структури, представляващи гражданското общество. Сподели:", "date": "2018.12.12", "title": "Правителството одобри кандидатурата на Радосвет Радев за член на Европейския икономически и социален комитет"}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BF%D0%B8%D1%80%D0%BE%D0%B3%D0%BE%D0%B2-%D0%BF%D1%80%D0%BE%D1%84-%D0%B1%D0%B0%D0%BB%D1%82%D0%BE%D0%B2-%D0%BC%D0%BD%D0%BE%D0%B3%D0%BE%D1%82%D0%BE-%D0%B1%D0%BE%D0%BB%D0%BD%D0%B8%D1%86%D0%B8-%D0%BD%D0%B5-%D0%BF%D1%80%D0%B0%D0%B2%D1%8F%D1%82-%D0%BF%D0%BE-%D0%BA%D0%B0%D1%87%D0%B5%D1%81%D1%82%D0%B2%D0%B5%D0%BD%D0%BE-%D0%BB%D0%B5%D1%87%D0%B5%D0%BD%D0%B8%D0%B5%D1%82%D0%BE-news803568.html", "text": "В ортопедията и травматологията се нароиха много болници, но се вижда кои реално вършат работа. Това съобщи председателят на Българската ортопедична и травматологична асоциация проф. Асен Балтов на пресконференция, на която се обсъждаха обективните данни за дейността на болниците в сферата на ортопедията и кардиохирургията, съобщава \"Фокус\" . „Когато някои лекари не са достатъчно добри, нека насочат пациентите при други специалисти“, добави още проф. Балтов и поясни, че многото болници не правят по-качествено лечението. Сподели:", "date": "2018.12.12", "title": "Шефът на \"Пирогов\" проф. Балтов: Многото болници не правят по-качествено лечението"}
{"url": "https://pik.bg/%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%B4%D0%B0-%D0%BF%D1%80%D0%B8%D0%B7%D0%BD%D0%B0%D0%B5-%D0%B7%D0%B0-%D1%82%D0%B5%D1%85%D0%BD%D0%BE%D0%B8%D0%BC%D0%BF%D0%B5%D0%BA%D1%81-%D0%B1%D1%83%D0%BB%D0%B3%D0%B0%D1%80%D1%82%D0%B0%D0%B1%D0%B0%D0%BA-%D0%B1%D0%B5%D0%BD%D1%87%D0%BE-%D0%B1%D0%B5%D0%BD%D1%87%D0%B5%D0%B2-%D0%B3%D0%B5%D1%80%D0%B3%D0%BE%D0%B2-%D0%B8-%D0%B2%D0%B0%D0%BB%D1%8C%D0%BE-%D0%B7%D0%BB%D0%B0%D1%82%D0%B5%D0%B2-%D0%BF%D0%BE%D1%81%D0%BB%D0%B5-%D0%B4%D0%B0-news803641.html", "text": "Корнелия Нинова в парламента днес: Нинова формално визира протеста на строителния бранш срещу доносите на Елена Йончева в Брюксел, но на практика говори за себе си. „Модела на прехода, когато власт и капитал се срастват“ е съотносимо към лидерката на БСП. Нейната житейска и професионална биография е образец за срастване на власт и капитал. ПИК е питал и сега пак пита г-жа Нинова: Докато не даде ясни отговори по тези теми, Корнелия Нинова няма право да говори по принцип за срастването на власт и капитал. В крайна сметка е важно всеки да поеме отговорност първо за себе си. Сподели:", "date": "2018.12.12", "title": "Корнелия да признае за \"Техноимпекс\", \"Булгартабак\", Бенчо Бенчев, Гергов и Вальо Златев. После да брани Елена Йончева от строителите"}
{"url": "https://pik.bg/%D0%B3%D0%BB%D0%B0%D0%B2%D0%B5%D0%BD-%D0%BA%D0%BE%D0%BC%D0%B8%D1%81%D0%B0%D1%80-%D0%BD%D0%B8%D0%BA%D0%BE%D0%BB%D0%BE%D0%B2-%D0%B1%D1%8E%D0%B4%D0%B6%D0%B5%D1%82%D1%8A%D1%82-%D0%BD%D0%B0-%D0%BF%D0%BE%D0%B6%D0%B0%D1%80%D0%BD%D0%B0%D1%82%D0%B0-%D0%BD%D0%B5-%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-news803519.html", "text": "Трябва да се прави разлика между бюджет на политика \"Пожарна безопасност и защита на населението\" и бюджет на Главна дирекция \"Пожарна безопасност и защита на населението\", който е част от бюджета на политиката. Това призова главен комисар Николай Николов - директор на Главната дирекция пред БНТ, по повод казаното от лидера на синдикат \"Огнеборец\" Венцислав Станков, че бюджетът на пожарната е намален със 7 млн. лева. \"Със синдикатите се разминаваме по твърдението, че е пострадал бюджетът на пожарната. Не е пострадал\", категоричен беше гл. комисар Николов. По думите му на срещата във Вътрешното министерство е станало ясно, че по-добрата лична защита и физическа сигурност на огнеборците е приоритет не само на ръководство и синдикатите, но и лично на министър Маринов. \"Аз съм обнадежден, че до началото на следващата година ще можем да разрешим голяма част от искания\", заяви гл. комисар Николов. Какво още каза за проблемите на родната пожарна директорът на Главна дирекция \"Пожарна безопасност и защита на населението\" вижте във видеото. Сподели:", "date": "2018.12.12", "title": "Главен комисар Николов: Бюджетът на пожарната не е пострадал"}
{"url": "https://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D1%82%D0%BF%D1%83%D1%81%D0%BD%D0%B0-%D0%BD%D0%B0%D0%B4-700-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%B0-%D0%B7%D0%B0-%D1%87%D0%B5%D1%82%D0%B8%D1%80%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8-%D0%BF%D1%80%D0%BE%D0%B3%D1%80%D0%B0%D0%BC%D0%B8-%D0%B7%D0%B0-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5-%D0%B8--news803577.html", "text": "Правителството отпуска допълнително 585 404 лв. за финансово осигуряване на дейности по националните програми „Осигуряване на съвременна образователна среда“, „Заедно за всяко дете“, „Обучение за ИТ кариера“ и „Без свободен час“. За НП „Обучение за ИТ кариера“ се предоставят 189 500 лв. на две общински училища за обучение на ученици за придобиване на професионална квалификация по професия „Приложен програмист“. Обучението е предназначено за ученици в средни училища, профилирани гимназии и професионални гимназии, които не се обучават по професия от професионално направление „Компютърни науки“. За НП „Осигуряване на съвременна образователна среда“, Модул „Модернизиране на системата на професионалното образование“ средствата са 55 091 лв. за 4 общински училища за разработването на учебна документация (учебни планове и учебни програми) за професионално образование и обучение. За НП „Заедно за всяко дете“, Модул „Екипи за обхват“ се предоставят 4 198 лв. за командировка на екипите за обхват при осъществяване на мярка „посещение на адрес“, разходи за комуникационни дейности и административни разходи на 37 общински детски градини и училища. За НП „Без свободен час“ се предоставят 336 615 лв. за изплащане на реално взети учебни часове от учители, които са замествали отсъстващи от работа колеги в задължителното предучилищно и училищно образование и в трета и четвърта подготвителна група за периода 01.07.2018 г. - 31.10.2018 г. Отделно от това за издръжка на паралелки за придобиване на квалификация по защитени специалности от професии и специалности от професии, по които е налице очакван недостиг от специалисти на пазара на труда се предоставят допълнително 135 358 лв. Допълнителни средства в размер на 10 675 лв. са предвидени и за новите защитени детски градини и училища за периода 15.09.2018 г. - 31.12.2018 г. Необходимите средства се осигуряват от бюджета на МОН за 2018 г. Сподели:", "date": "2018.12.12", "title": "Правителството отпусна над 700 хиляди лева за четири национални програми за образование и детски градини"}
{"url": "https://pik.bg/%D1%87%D0%B5%D1%80%D0%B2%D0%B5%D0%BD%D0%B0%D1%82%D0%B0-%D0%BF%D1%83%D0%B1%D0%BB%D0%B8%D0%BA%D0%B0-%D1%81%D1%8A%D1%81-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%BE-%D0%BF%D0%BE%D1%81%D0%BB%D0%B0%D0%BD%D0%B8%D0%B5-%D0%BA%D1%8A%D0%BC-%D1%82%D0%BE%D1%88%D0%BA%D0%BE-%D0%BD%D0%B5%D0%B4%D0%B5%D0%BB%D0%B5%D0%B2-news803557.html", "text": "Феновете на ЦСКА готвят топло посрещане за звездата на Ботев (Пловдив) Тодор Неделев. Двата тима се изправят един срещу друг в неделя на \"Армията\". Плеймейкърът ще бъде аплодиран от \"червените\" привърженици, пише \"Тема Спорт\". От ЦСКА вече обявиха, че са се опитали да привлекат Неделев през лятото, а през януари ще подновят преговорите за подписа му. Феновете на \"червения\" клуб отдавна имат закачка с национала. Те му ръкопляскаха и при последната визита на Ботев на \"Армията\". Халфът завършва годината в отлична форма. Той вкара хеттрик за победата на \"канарите\" с 3:0 над Витоша вчера, а преди това заби гол-шедьовър в пловдивското дерби с Локомотив. Сподели:", "date": "2018.12.12", "title": "\"Червената\" публика със специално послание към Тошко Неделев"}
{"url": "https://pik.bg/%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BF%D1%80%D0%B5%D0%B3%D0%B0%D0%B7%D0%B8%D0%BB-%D0%B1%D0%B0%D0%BB%D0%B5%D1%82%D0%B8%D1%81%D1%82-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D0%B5-%D0%BF%D1%80%D0%B8%D0%B7%D0%BD%D0%B0-%D0%B7%D0%B0-%D0%B2%D0%B8%D0%BD%D0%BE%D0%B2%D0%B5%D0%BD-news803554.html", "text": "По съкратената процедура ще се гледа делото срещу 25-годишния Петър Здравков, който прегази балетистът Мартин Чикалов на пешеходна пътека във Варна. На разпоредителното заседание по делото тази сутрин Здравков се призна за виновен, предава Дарик. Днес делото започва да се гледа по същество. Отхвърлено беше искането на защитата процесът да е при закрити врата. Заради самопризнанията му, наказанието на Петър Здравков пък ще бъде намалено с една трета. Тежкият пътен инцидент стана на 10 септември т.г. на бул. \"Приморски\" във Варна. Според обвинението, оофирайки с превишена скорост личния си автомобил, Петър Здравков блъска пресичащ велосипедист, след което напуска местопроизшествието. Вследствие на инцидента 39-годишният Мартин Чикалов почина. От обвинителния акт на Окръжната прокуратура във Варна стана ясно, че Петър е шофирал преди катастрофата с 114,6 км/ч. Експертиза доказа, че в момента на удара в тялото на балетиста скоростта на автомобила му е била 77 км/ч. Освен това стана ясно, че Здравков е управлявал е автомобила си без очила, въпреки че от детската си възраст е бил с далекогледство. Шофьорът се опита да се укрие от органите на реда и дори беше обявен за издирване. Ден след инцидента Здравков се предаде сам в присъствието на адвоката си. Проверка показа, че 25-годишният мъж никога не е притежавал шофьорска книжка, за което дори е бил санкциониран. Според обвинението при направената съдебно-химическа експертиза в кръвните проби на Петър са били открити наркотични вещества. Наличието на метаболит на тетрахидроканабинол и на бензоилекгонин в кръвните му проби доказват вредната употреба на забранените от закона високорискови вещества. Ако вината му бъде призната от съда, наказанието за извършеното престъпление е лишаване от свобода от 3 до 15 години. Заради призната вина обаче наказанието на Петър Здравков ще бъде намалено с една трета. Сподели:", "date": "2018.12.12", "title": "Шофьорът, прегазил балетист във Варна, се призна за виновен"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B1%D0%BE%D1%80%D0%B8%D1%81%D0%BE%D0%B2-%D0%BE%D1%82%D0%BF%D1%83%D1%81%D0%BD%D0%B0-%D0%BE%D1%89%D0%B5-113-%D0%BC%D0%B8%D0%BB%D0%B8%D0%BE%D0%BD%D0%B0-%D0%B8-%D0%BD%D0%B0%D1%80%D0%B5%D0%B4%D0%B8---%D0%BE%D0%BF%D1%80%D0%B0%D0%B2%D1%8F%D0%B9%D1%82%D0%B5-%D0%BA%D0%B0%D0%B7%D0%B0%D1%80%D0%BC%D0%B8%D1%82%D0%B5-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news803465.html", "text": "Вицепремиерът и министър на отбраната Красимир Каракачанов обясни пред колегите си за какво ще отидат средствата, отпуснати от Министерски съвет. Средствата са заделени за ремонт на изтребители, бойни хеликоптери, за нуждите на централната администрация на военното министерство, за възстановяване на сградния фонд на ВМА. \"Общо от миналото заседание на Министерски съвет са отпуснати 134 милиона, сега са малко над 113 милиона\", разкри Каракачанов. \"Общо средствата са 247 млн. лв. и отгоре малко\", добави той. \"Започвайте конкурсите, оправяйте казармите и сградите, защото не са ремонтирани от десетилетия. Това, което сме обещали на генерал Боцев, сме отпуснали в голяма степен. Продължаваме с останалите проекти\", заръча премиерът Борисов. Военният министър добави, че голяма част от средствата са за ремонти на стара техника, но когато тя е купувана, не е мислено с какви пари и как ще се ремонтира. \"Няма да вкарваме генералитета в нашите спорове. Важно е да кажете, че всички пари, които са необходими за ремонти на кугъри, сута, пантери и други, са заделени. Казармите ще бъдат ремонтирани и ще добият нормален вид. Искаме да направим така, че да имат летателна годност самолетите и вертолетите\", добави министър-председателят. \"Нашият приоритет на правителството винаги е било отношението към Северна България. Тук са кметовете на Варна, Шумен, Търново, Севлиево, Ловеч. Магистрала \"Хемус\" беше изведена от европейските програми през едно друго управление. Ние искаме да направим този процес необратим. Събрали сме и сме заделили парите и искам да отидете и да кажете, че процесът вече е необратим. Парите сме ги събрали от борбата с контрабандата\", отсече Бойко Борисов. \"Давани са пари за транспортна техника без договори за поддръжка. На практика сега даваме пари, за да летят всички хеликоптери, изтребители, самолети\", увери премиерът и допълни, че пари ще бъдат отпуснати и за театрите. Кметът на Велико Търново Даниел Панов благодари на премиера, че правителството си е удържало на думата и са отпуснати средства за магистрала \"Хемус\", която е жизненоважна за Северна България. Министърът на земеделието е внесъл проект на постановление за изменение на постановление №130 на Министерския съвет от 2018 г. за одобряване на допълнителни разходи/трансфери за 2018 г. по бюджета на Министерството на земеделието, храните и горите за обезпечаване изпълнението на мерки за предотвратяване появата на африканска чума по свинете. Министерски съвет п ровежда редовното си правителствено заседание днес. Разписани в шест точки в дневния ред, членовете на кабинета ще одобрят допълнителни разходи по бюджетите на редица министерства . Заседанието закъсня с 20 минути. Преди неговото началото премиерът Борисов заяви, че ще променят точките, за да освободят генералите и кметовете на общините. Припомняме, че според една от точките трябва да бъдат отпуснати допълнителни средства в размер на 33,4 млн. лева за Министерството на отбраната. На днешното заседание Министерски съвет трябва да одобри внесен от министъра на финансите проект на постановление за одобряване на допълнителни разходи за 2018 г. Министърът на образованието и науката е внесъл проект на постановление за одобряване на допълнителни трансфери по бюджетите на общините за 2018 г. Вицепремиерът и министър на отбраната е внесъл три различни проекта на постановление за одобряване на допълнителни разходи по бюджета на Министерството на отбраната за 2018 г. Ще бъдат одобрени вътрешнокомпенсирани промени на утвърдените разходи по бюджетите на Министерство на енергетиката и на Министерство на икономиката за 2018 г. Кабинетът ще одобри и проект на постановление за одобряване на допълнителни разходи по бюджета на Министерския съвет за 2018 г. Сподели:", "date": "2018.12.12", "title": "ПЪРВО В ПИК TV: Борисов отпусна още 113 милиона и нареди - оправяйте казармите (ОБНОВЕНА)"}
{"url": "https://pik.bg/%D1%81%D1%82%D0%B0%D0%BB%D0%B8%D0%BD-2-%D0%B5-%D0%BD%D0%B0%D0%B9-%D1%82%D1%8A%D1%80%D1%81%D0%B5%D0%BD%D0%B0%D1%82%D0%B0-%D0%BA%D0%BD%D0%B8%D0%B3%D0%B0-%D0%BD%D0%B0-%D0%BF%D0%B0%D0%BD%D0%B0%D0%B8%D1%80%D0%B0-%D0%B2-%D0%BD%D0%B4%D0%BA-%D0%B0%D0%B2%D1%82%D0%BE%D1%80%D1%8A%D1%82-%D0%BF%D1%80%D0%BE%D1%84-%D0%BA%D0%BE%D1%82%D0%BA%D0%B8%D0%BD-%D1%87%D1%83%D0%B4%D0%BE-%D0%B5-%D1%87%D0%B5-%D0%B3%D0%B5%D0%BE%D1%80%D0%B3%D0%B8-%D0%B4%D0%B8%D0%BC%D0%B8%D1%82-news803563.html", "text": "”Георги Димитров е изключителна фигура, успял е да оцелее твърде дълго в обкръжението на Сталин, което се е отдавало на малцина. Имайте предвид, че Димитров е прекарал до вожда по-дълго и от Хрушчов, и от Берия. Може би само Молотов го бие по дълголетие. Разбира се, Сталин е презирал Коминтерна, както е презирал всичките си роби. Димитров е бил мъж на честта, каквито са били повечето съратници на Сталин в битката му за социална справедливост. Някъде по пътя обаче е изгубил вярата и идеалите си. Димитров е обитавал една изумително мръсна морална среда, като същевременно е обладавал морална кауза, в това е трагедията му. Именно Димитров е бил последователен опонент на фашизма, съзнавал е опасностите, които носи, години преди Сталин, който става антифашист по принуда, когато Хитлер го напада...” Сподели:", "date": "2018.12.12", "title": "\"Сталин 2\" е най-търсената книга на Панаира в НДК. Авторът проф. Коткин: Чудо е, че Георги Димитров оцелява до Сталин"}
{"url": "https://pik.bg/%D0%B3%D1%80%D0%B8%D1%88%D0%BE-%D0%B0%D0%B3%D0%B0%D1%81%D0%B8-%D0%B8-%D0%B5%D0%B4%D0%BD%D0%BE-%D0%BB%D0%B0%D0%BC%D0%B1%D0%BE%D1%80%D0%B3%D0%B8%D0%BD%D0%B8-news803567.html", "text": "Какво прави комбинацията между Григор Димитров и Андре Агаси още по-добра? Последен модел \"Ламборгини\"! Поне така изглеждат двамата - българинът и победителят в 8 турнира от Големия шлем, до новата си \"играчка\". Усмихнати, щастливи и окъпани в слънчеви лъчи, те намериха време и за забавление покрай заниманията, акцентира бТВ. \"Бърза спирка след тренировка. Кой спечели състезанието?\", пита Димитров под снимката, която публикува в социалните мрежи. Григор и щабът му, в който отскоро влиза и Агаси, са в Лас Вегас, където се подготвят за предстоящия сезон. Бившият номер 1 в световната ранглиста не е треньор на българина, а помага на Дани Валверду като дава консултации. Двамата явно са се сработили доста добре и дори извън корта предпочитат да прекарват времето си заедно. Сподели:", "date": "2018.12.12", "title": "Гришо, Агаси и едно \"Ламборгини\""}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D0%BD%D0%BE%D0%B2%D0%B8%D0%BD%D0%B0---%D1%80%D1%83%D1%81%D0%BA%D0%B8%D1%8F%D1%82-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%82%D1%83%D1%80%D1%81%D0%BA%D0%B8-%D0%BF%D0%BE%D1%82%D0%BE%D0%BA-%D1%89%D0%B5-%D0%BC%D0%B8%D0%BD%D0%B0%D0%B2%D0%B0-%D0%BF%D1%80%D0%B5%D0%B7-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news803575.html", "text": "Русия отбелязва изключително успешна година в българо-руските отношения. От много години насам за първи път в страната последователно посетиха български премиер и президент. Това заяви руският посланик Анатолий Макаров по време на пресконференция в София. Посланикът отбеляза като много успешни проведените срещи на високо ниво между първите мъже на Русия и България, проведеното през октомври в Москва съвместно заседание с участието на енергийния министър Теменужка Петкова, както и съвместните чествания през цялата година по повод Руско-турската освободителна война. Един от ключовите проекти за Русия е развитието на „Турски поток“. Запитан дали има промяна в маршрута след срещата на Путин и Ципрас, Макаров заяви, че планът остава, както са го обявили руснаците, а именно - през България, съобщава БГНЕС. Дипломатът няма официална информация, че тръбата ще се пренасочи от Турция към Гърция за Италия. Все пак, по думите му, варианти не липсват и лично той не изключва нито един от тях. „Пак казвам, срещата между двамата няма окончателен характер и решения, просто разговори“, подчерта дипломатът. Руският посланик разкри, че Москва и Брюксел работят съвместно по изработването на нова директива, в която да бъдат включени проектите „Турски поток“ и „Северен поток“ 2. На въпрос на БГНЕС дали Русия се страхува от конкуренцията на американския втечнен газ в България и в Европа като цяло, Макаров отговори, че „не може да каже, че се страхува, защото американският газ се търгува по-скъпо в Европа в сравнение с цената, която го доставя Русия“. Същевременно той отбеляза, че страната му също работи по проекти за доставки на втечнен газ. Сподели:", "date": "2018.12.12", "title": "ГОРЕЩА НОВИНА - Руският посланик потвърди: \"Турски поток\" ще минава през България"}
{"url": "https://pik.bg/%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB-%D0%BF%D1%80%D0%B8-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D0%B0%D1%82%D0%B5%D0%BD%D1%82%D0%B0%D1%82-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-news803497.html", "text": "Италиански журналист е пострадал от стрелба в центъра на Страсбург. Това съобщи италианската агенция ANSA, цитирана от TACC. Според информацията журналистът е ранен в белите дробове. Не се съобщава обаче какво е състоянието му \"Кризисният център на Министерството на външните работи следва развитието на трагичните събития в Страсбург, моите мисли и молитви са за жертвите, ранените и техните близки\", пише италианският министър на външните работи Ензо Моаверо-Миланези в социалната мрежа „Туитър“. Съболезнованията бяха изразени и от вицепремиера и министър на вътрешните работи, Матео Салвини, който е на посещение в Израел. \"Аз се моля за мъртвите\", пише той в същата социална мрежа, като показва снимка, направена на Стената на плача, \"Но не е достатъчна молитва. Като гражданин и министър ще направя всичко, за да няма терористи в Европа и по света\". Кризисният център на Министерството на външните работи на Италия препоръчва на италианските граждани, включително много европейски депутати, които се в града за заседанието на Европейския парламент, да не посещават центъра на града и да следват инструкциите на френските власти. Сподели:", "date": "2018.12.12", "title": "Италиански журналист е пострадал при кървавия атентат в Страсбург"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%BD%D0%B0-%D1%82%D0%BE%D0%BF-%D0%B0%D1%81%D1%82%D1%80%D0%BE%D0%BB%D0%BE%D0%B6%D0%BA%D0%B0%D1%82%D0%B0-%D0%B0%D0%BB%D0%B5%D0%BD%D0%B0---%D0%BB%D1%8A%D0%B2%D0%BE%D0%B2%D0%B5%D1%82%D0%B5-%D0%B4%D0%B0-%D1%81%D0%B8-%D1%82%D1%80%D0%B0%D1%8F%D1%82-%D0%B8%D0%B7%D0%BD%D0%B5%D0%BD%D0%B0%D0%B4%D0%B8--news803496.html", "text": "ОВЕН В този ден сте във властта на промени, сред които ще има и неприятни, заради очаквани, но бавещи се финансови постъпления, които вече сте разпределили по пера, за да занулите плащанията си в края на годината. Заемете се само с текущите си задължения. Ако нещо трябва да се осъществи, нека стане без вашата пряка намеса. Не пътувайте. ТЕЛЕЦ Ще имате успех ако се въоръжите с търпение и си наложите спокойствие. Емоционалните ви реакции ще засилят желанието на неприятели да ви навредят. По-добре откажете командировката, дори и да е примамлива и печеливша, ако ви пречи да се справите с професионалните си задължения. БЛИЗНАЦИ Бъдете предпазливи в разговорите на работното място и внимателни към новите си познати. Ще ви е трудно да убедите вашите близки, а и колегите си, че са необходими промени в обща полза. Занимаващите се с производство на хранителни продукти да очакват проверки. РАК Проведете разговор, който отложихте през изминалата седмица. Не забравяйте да поставите условията си, за да не навредите на работата си, особено ако сте на ръководен пост. Завършете започнатите задачи. Внимавайте при подготовката на финансови документи. ЛЪВ На работното място запазете мълчание, за да не си създадете неприятности с критиката. Ще научите за финансови постъпления, част от които са лично за вас. Промените са благоприятни. Прекалената ви задълбоченост води до разсеяност и невъзможност да чуете предложенията на колегите си. ДЕВА На работното място запазете спокойствие и отхвърлете рутинната си работа. Приключете задачите си до обед, а следобед се срещнете с колеги. В този ден проблемите с личния ви автомобил изискват вниманието ви и бързата ви реакция. Посетете сервиз и го оправете, ако ви предстои пътуване зад граница или командировки в страната. ВЕЗНИ Нови запознанства са основа за бъдещите ви успехи, но и за провал, ако сте доверчиви. Очертава се възможност за бърз подем в материално отношение, но веднага ще се намерят хора, които да ви предлагат да инвестирате печалбата си. Отложете планираното пътуване, заради невъзможност да изоставите задачите на работното място. СКОРПИОН Не проявявайте емоция на работното място и не взимайте импулсивни решения във ваша вреда. Отменете и не планирайте важни делови срещи. По-добре премълчете плановете си. Очаквайте приходи. Ако прецените, че няма да се натоварите с повече задължения, осъществете кратко делово пътуване. СТРЕЛЕЦ От сутринта се обогатете с нови знания, за да успеете да се справите със служебните си задачи. Вероятността за успех с начинанията е голяма, ако сте упорити и не се противопоставяте на вашите колеги. За благоприятното развитие на нещата ще помогне ново запознанство или неочаквано стечение на обстоятелствата. КОЗИРОГ Колегите ви се стремят да спечелят вашето внимание. Не избързвайте в изказване на мнения и негативни квалификации, свързани с работата им. Още сутринта ще усложните отношенията си на работното място. Не взимайте прибързани решения, не търсете компромис и оставете всичко в ръцете на Съдбата. Тя ще ви покаже верният път. ВОДОЛЕЙ Денят ви поднася изненади, свързани с ваши колеги, от които сте разочаровани. Орисани сте да срещате странни непознати. По-добре избягвайте общуването, ако видите, че са настъпателни, нахални или склонни да създават конфликти. Вашата решителност ви помага да не загубите търпение и ще успеете да се справите с трудностите на работното си място. РИБИ Денят е неблагоприятен, заради нежеланието ви да осъзнаете грешките си и да ги посочите на колегите си. Не започвайте задачи, свързани с професионалните ви успехи. Планетите ви съветват да обмислите новите доходни предложения, и да се възползвате максимално от тях. Сподели:", "date": "2018.12.12", "title": "САМО В ПИК: Ексклузивен хороскоп на топ астроложката Алена - Лъвовете да си траят, изненади за Водолеите"}
{"url": "https://pik.bg/%D0%B3%D0%B5%D1%80%D0%B1-%D0%BE%D1%82%D0%B1%D0%B5%D0%BB%D1%8F%D0%B7%D0%B0-70-%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0%D1%82%D0%B0-%D0%BE%D1%82-%D0%BF%D1%80%D0%B8%D0%B5%D0%BC%D0%B0%D0%BD%D0%B5%D1%82%D0%BE-%D0%BD%D0%B0-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D1%8F%D1%82%D0%B0-%D0%BD%D0%B0-%D0%BE%D0%BE%D0%BD-%D0%B7%D0%B0-%D0%BF%D1%80%D0%B0%D0%B2%D0%B0%D1%82%D0%B0-%D0%BD%D0%B0-%D1%87%D0%BE%D0%B2%D0%B5%D0%BA%D0%B0-news803526.html", "text": "Той отбеляза, че декларацията за правата на човека е преведена на 375 езика и диалекта, което я превръща в най-превеждания документ в света. Две години по-късно датата 10 декември, на която е приета, се превръща в Международен ден на правата на човека, посочи Велчев. Той отбеляза, че след края на Втората световна война въпросът за правата на личността става глобален проблем на съвременната цивилизация. \"Значението на Всеобщата декларация за правата на човека е огромна. Тя поставя основата на Европейската конвенция за защита на правата на човека и основните свободи и стимулира създаването на множество международни договори за правата на човека\", посочи депутатът от ГЕРБ. Той отбеляза, че опазването на правата и свободите на всеки отделен човек и антидискриминационната политика са основен приоритет на ЕС. Красимир Велчев посочи, че избирането на България през октомври тази година в рамките на 73-то Общо събрание на ООН за член на Съвета по правата на човека за периода 2019 - 2021 г. е признание за активната ни политика и принос за насърчаването и защитата на правата на човека на национално и глобално ниво, както и за поетите доброволни ангажименти в тази сфера. Повече от всякога е необходимо да бъдем единни срещу екстремизма, ксенофобията и расизма и непримири към основното и неотменимо човешко право - правото на живот, заяви той. Защитата и спазването на човешките права трябва да бъде споделена грижа и отговорност не само на всички нива на управление, но и на всички граждани, добави Велчев. Заместник-председателят на ПГ на ГЕРБ декларира, че продължават да работят по отношение на усъвършенстване на законодателството, забраняващо проявите на насилие във всичките му форми, на нетолерантност и нетърпимост. По думите му трябва да продължи и процесът на образование в дух на толерантност към различията. На 10 декември преди 70 години Общото събрание на ООН приема Всеобща декларация за правата на човека, която въплъщава мечтите, стремежите и надеждите на народите и отделните личности да живеят достойно, в равноправие и сигурност, заяви заместник-председателят на ПГ на ГЕРБ и председател на парламентарната комисия по вероизповеданията и правата на човека Красимир Велчев в декларация от парламентарната трибуна. Сподели:", "date": "2018.12.12", "title": "ГЕРБ отбеляза 70-годишнината от приемането на декларацията на ООН за правата на човека"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B2%D1%8A%D0%B2-%D0%B2%D0%B5%D0%BB%D0%B8%D0%BD%D0%B3%D1%80%D0%B0%D0%B4---%D0%B0%D1%81%D1%84%D0%B0%D0%BB%D1%82%D0%B8%D1%80%D0%B0%D1%82-%D1%83%D0%BB%D0%B8%D1%86%D0%B0-%D0%B2%D1%8A%D1%80%D1%85%D1%83-%D1%81%D0%BD%D0%B5%D0%B3%D0%B0-news803494.html", "text": "Скандален случай от Велинград. Полагане на асфалт по време на обилен снеговалеж. За този абсурд сигнализираха жители на града. Те разпространиха и клип, който са заснели с възмущение, че улиците им се асфалтират с пари от Европа и питат дали ремонтът ще е качествен и дали отново данъкоплатците ще трябва да връщат пари на Европа заради грешките на други. Свидетели на абсурдната ситуация стават десетки жители на велинградския квартал “Каменица“, чиято улица пред домовете им в момента се ремонтира. Трасето свързва входа на града с квартала и през него минава огромен поток от автомобили. Според жителите строителната фирма полага асфалта, без да спазва технологичните изисквания. Строителната фирма, която извършва ремонта на улиците във Велинград, наскоро стана популярна със скандалното асфалтиране на участък от магистрала “Тракия“, за който депутати от БСП казаха, че настилката там е направена като юфка. Собственикът на компанията твърди, че ремонт на пътя по време на снеговалеж не е прецедент и не вижда проблем в това. Ремонтът на три улици във Велинград се прави с пари от Европа – 2,6 милиона лева. Общината, която е възложител на поръчката, няма да санкционира фирмата, защото не смята, че има нарушения, предава Нова телевизия. От фирмата, извършваща надзора, заявиха, че няма проблем с основата, но въпреки това ще направят допълнителна проверка, за да установят дали положеният вече асфалт отговаря на техническите изисквания. Най-големият страх на хората е след месеци на асфалта да не цъфнат дупки. Сподели:", "date": "2018.12.12", "title": "Скандал във Велинград - асфалтират улица върху снега"}
{"url": "https://pik.bg/%D0%B0%D0%B4%D0%B2%D0%BE%D0%BA%D0%B0%D1%82%D0%BA%D0%B0%D1%82%D0%B0-%D0%BD%D0%B0-%D0%B8%D0%B2%D0%B0%D0%BD%D1%87%D0%B5%D0%B2%D0%B0-%D1%85%D0%B2%D0%B0%D0%BD%D0%B0%D1%82%D0%B0-%D0%BD%D0%B0-%D1%82%D1%8F%D1%81%D0%BD%D0%BE-%D0%BD%D0%B5-%D0%BF%D1%80%D0%B8%D0%B7%D0%BD%D0%B0%D0%B2%D0%B0-%D0%B8%D0%B7%D0%BD%D0%B5%D1%81%D0%B5%D0%BD%D0%B8%D1%82%D0%B5-%D1%81%D1%80%D1%81-%D1%82%D0%B0-news803490.html", "text": "Адвокатката на обвинената в корупция Десислава Иванчева е в истерия след изтеклите СРС-та, които ясно показват, че бившата кметица, нейната заместничка Биляна Петрова и Петко Дюлгеров са уговорали как и по какъв начин да вземат пари от Ваклин. По думите на Ирен Савова разпространените СРС-та в медиите не били верни, защото тя не била запозната с тях. Защитничката на Иванчева продължи да се оплаква от ефира на Би Ти Ви, че тези доказателства не са й били представени. Въпреки разкритията Савова продължава да твърди, че Иванчева и Петрова са едни обикновени жени, които са репресирани и не са виновни. Сподели:", "date": "2018.12.12", "title": "Адвокатката на Иванчева хваната на тясно, не признава изнесените СРС-та"}
{"url": "https://pik.bg/%D1%86%D0%B2%D0%B5%D1%82%D0%B0-%D0%BA%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D1%81%D0%B5-%D1%81%D1%80%D0%B5%D1%89%D0%BD%D0%B0-%D1%81-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D1%81%D1%82%D1%80%D0%BE%D0%B8%D1%82%D0%B5%D0%BB%D0%B8---%D1%82%D0%B5-%D0%B2%D0%BD%D0%B0%D1%81%D1%8F%D1%82-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BF%D0%BE%D0%B4%D0%BF%D0%B8%D1%81%D0%BA%D0%B0-%D0%B8--news803530.html", "text": "Камарата на строителите в България внася в Народното събрание подписка и отворено писмо. Това каза на брифинг председателят на парламента Цвета Караянчева след среща с Камарата на строителите в България. „Те настояват за спиране на използването на бранша за политически цели при установяване на необосновани и неподкрепени с доказателства публични твърдения за корупция и злоупотреби в строителството. Настояват и за защита правата и осигуряване на спокойствие и сигурност“, заяви тя. „Подписката ще бъде внесена всеки момент и ще бъде раздадена на всички парламентарни групи, заедно с отвореното писмо“, обясни Цвета Караянчева. Сподели:", "date": "2018.12.12", "title": "Цвета Караянчева се срещна с протестиращите строители - те внасят в парламента подписка и отворено писмо"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D1%80%D0%B0%D0%BB%D0%B5%D0%B2-%D0%BF%D1%80%D0%B5%D0%B7-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B3%D0%BE%D0%B4%D0%B8%D0%BD%D0%B8-%D1%82%D1%83%D1%80%D0%B8%D0%B7%D0%BC%D1%8A%D1%82-%D0%BF%D1%80%D0%B8%D0%BF%D0%BE%D0%B7%D0%BD%D0%B0-%D1%81%D0%BF%D0%BE%D1%80%D1%82%D0%B0-%D0%B7%D0%B0-%D0%BE%D1%82%D0%BB%D0%B8%D1%87%D0%B5%D0%BD-%D0%BC%D0%B0%D1%80%D0%BA%D0%B5%D1%82%D0%B8%D0%BD%D0%B3%D0%BE%D0%B2-%D0%BF%D0%B0%D1%80-news803498.html", "text": "За мен е чест за трета година да участвам във връчването на годишните награди за туризъм. През последните години туризмът припозна спорта за свой отличен маркетингов партньор.Това каза министърът на младежта и спорта Красен Кралев по време на официалната церемония за връчване на Годишните награди в туризма. Той благодари на министър Ангелкова  и на екипа й, че са си партнирали успешно с Министерство на младежта и спорта. „През тази година България беше домакин на редица престижни световни спортни форуми, заради които за страната ни се говореше с добро в целия свят месеци наред. Милиони граждани на света се докоснаха до културно-историческото ни наследство и нашите отлични условия на туризъм, които промотирахме успешно именно чрез домакинството на тези световни шампионaти“, подчерта спортният министър и изтъкна, че за следващата година двете министерства имат още по-амбициозни планове за развитието на туризма и спорта в България. Кралев връчи награда в категория „Община за морски туризъм“ лично на кмета на Община Приморско Димитър Германов. „За мен е голямо удоволствие като морски човек да връча годишната награда за морски туризъм на Oбщина Приморско. Тази година те участват с три номинации, което показва, че изборът не е случаен и наистина заслужават тази награда“, каза той. Kметът на Приморско благодари за наградата и изтъкна символиката в това, че именно министър Кралев му връчва наградата като представител на черноморието. На церемонията по връчване на Годишните награди в туризма присъстваха вицепремиерът Марияна Николова, министърът на туризма Николина Ангелкова, министърът на труда и социалната политика Бисер Петков, председателят на парламентарната Комисия по култура и медии Вежди Рашидов, народни представители, представители на синдикални и работодателски организации, общественици. Сподели:", "date": "2018.12.12", "title": "Министър Кралев: През последните години туризмът припозна спорта за отличен маркетингов партньор"}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%B0%D0%BF%D0%B5%D0%BB%D0%B0%D1%82%D0%B8%D0%B2%D0%BD%D0%B8%D1%8F-%D1%81%D0%BF%D0%B5%D1%86%D1%81%D1%8A%D0%B4-%D1%81-%D0%BE%D1%81%D1%82%D1%80%D0%B0-%D1%80%D0%B5%D0%B0%D0%BA%D1%86%D0%B8%D1%8F-%D0%B7%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0%D1%82%D0%B0-%D0%BD%D0%B0%D0%BC%D0%B5%D1%81%D0%B0-%D0%BD%D0%B0-%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2-%D0%B8-%D0%B2%D0%BA%D1%81-%D0%B2--news803512.html", "text": "Това заяви в сутрешния блок на БТВ председателят на Апелативния спецсъд Георги Ушев. Той и колегите му се оказаха в центъра на скандал преди месец, когато спряха освобождаването под домашен арест на отстранения кмет на „Младост” Десислава Иванчева и заместника ѝ Биляна Петрова само няколко часа, след като то беше разпоредено от първоинстанционния спецсъд. Едва през миналата седмица двете бяха окончателно оставени под стража от АСНС – със закъснение от 40-дневния срок. Заради публикации, в които се изразяват съмнения за тенденциозност при блокиране на освобождаването на Иванчева и Петрова, Върховният касационен съд започна проверка по случая. Според магистратите от ВКС, колегите им са допуснали ред грешки и закононарушения в случая от 16 ноември. Ушев обаче категорично не е съгласен. Законът казва, че тези определения на Специализирания наказателен съд се изпълняват незабавно, освен ако спецсъдът не постанови друго или горната инстанция не определи друго. Когато СНС постановява друго, той го прави веднага в същото определение, нашето становище в АСНС е, че ние възможно най-бързо трябва да решим при наличие на частен протест, обясни съдията. Според него предписанията на ВКС да се изчака годен протокол от заседанието и да се съберат становища от страните в 7-дневен срок би означавало обезсмисляне на самата процедура – докато се реши дали решението на долната инстанция трябва да се спре, горната вече ще е време да се произнася. Ушев посочи, че от АСНС са искали становището на Висшия съдебен съвет дали при проверката от ВКС става дума за тенденциозно отношение и опит за натиск върху съда именно защото тя е дошла преди окончателното решение за мярката на Иванчева: „При подобни условия не е извършвана такава проверка – докато съдиите си разглеждат мярката, делото се взема, за да се проверява по медийни публикации”. Тепърва в съда ще се разглеждат дела – поради самото му естество, срещу депутати, срещу политици, срещу кметове. Тези лица са членове на политически партии, които използват огромен медиен ресурс. Този ресурс, когато не са доволни от това определение, ще бъде използван срещу съда, за да се инспирират скандали, за да се изкарват тези подсъдими герои. Сподели:", "date": "2018.12.12", "title": "Шефът на Апелативния спецсъд с остра реакция за скандалната намеса на Лозан Панов и ВКС в делото Иванчева"}
{"url": "https://pik.bg/%D0%B8%D0%B7%D0%BD%D0%B5%D0%BD%D0%B0%D0%B4%D0%B2%D0%B0%D1%89%D0%B0-%D1%87%D0%B8%D1%81%D1%82%D0%BA%D0%B0-%D0%BF%D1%80%D0%B8-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-news803520.html", "text": "Двама от футболистите на ЦСКА вече са в черния списък и клубът ще се опита да ги продаде по време на зимната пауза. Имената на въпросните играчи са Енрике Рафаел и Борис Секулич, твърди \"Меридиан мач\". Двамата попадат сред ненужните по различни причини. Бразилецът, който игра силно през миналия сезон, е тотално зачеркнат през този заради квотата на футболисти извън ЕС. Към днешна дата треньорът на \"червените\" Нестор Ел Маестро залага на други трима чужденци, които нямат европейски паспорт - Мауридес, Жеферсон и Али Coy. Така за Енрике не остава място и реално той взима само заплата, без да играе. Същото важи и за Евандро, но той по-вероятно ще остане поне до края на сезона. От \"Армията\" разкриха, че ръководството на клуба се опитва да извади роден паспорт на някой от бразилците, което може да се окаже единственото спасително решение за Енрике. Ситуацията с Борис Секулич е друга. Защитникът, който има мачове за националния отбор на Словакия, започна добре сезона. Беше твърд титуляр, докато не дойде дербито с Левски, загубено с 0:1. След срещата фенове на \"армейците\" го определиха като един от най-големите виновници за загубата на ЦСКА, а това го прати в списъка на ненужните, допълва изданието. През миналия сезон Енрике Рафаел бе сочен като един от най-силните играчи на \"червените\", в началото на тази кампания бразилецът обаче се контузи, а сега най-изненадващо може да се окаже ненужен в тима. Секулич пък дойде на \"Армията\" само преди месеци сочен като любимец на треньора Ел Маестро. Любопитно е как ще се развие ситуацията с Енрике и Борис. Сподели:", "date": "2018.12.12", "title": "Изненадваща чистка при \"червените\"?"}
{"url": "https://pik.bg/%D0%BE%D1%82-%D0%B3%D0%B5%D1%80%D0%B5%D0%BD%D0%B0-%D0%B1%D0%BB%D0%B8%D0%B7%D0%BE-%D0%B4%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-news803518.html", "text": "Левски е на финалната права за подписване на договор с Жерсон Кабрал. Настоящото споразумение на клуба с играча изтича през лятото. Атакуващият футболист от доста време е получил предложение за нов контракт, но досега имаше големи разминавания между двете страни. Явно обаче те са почти изгладени. Агентът на играча е пристигнал в София, за да води последни разговори с шефовете на клуба. Ако те са сполучливи, то холандецът ще преподпише за още два сезона - до лятото на 2021 година. Това през месец октомври стори Габриел Обертан. Жерсон пристигна при \"сините\" след старта на миналия сезон. Той имаше трудности с аклиматизацията и така и не успя да се утвърди в титулярния състав под ръководството на Делио Роси. През 2017/18 взе участие в 21 шампионатни мача (само в 10 от тях бе титуляр), в които отбеляза 1 гол. През настоящата кампания бившият играч на Фейенорд вече е основен състезател на Левски. Той се подвизава в 18 двубоя в Първа лига (пропусна само 1, защото бе наказан). В тях холандецът вкара 7 гола (2 от дузпа) и направи 6 асистенции. Повече попадения от него има единствено централният нападател Станислав Костов. От Левски опитват да продължат договорите и на Милош Цветкович и Давид Яблонски. Защитниците искат солидно увеличение на месечните си възнаграждения. От \"Герена\" се надяваха, че ще успеят да постигнат споразумения с тях още до края на октомври, но разговорите доста се проточиха. По време на зимната пауза Левски ще се подсили с поне двама футболисти. Желанието на треньора Славиша Стоянович е в тима да пристигнат централен защитник и нападател. В полезрението на \"сините\" беше и крилото на Берое Вандерсон. Бразилецът обаче се контузи и се наложи да бъде опериран. Това най-вероятно ще охлади мераците им. Няма да е изненада, ако от \"Герена\" вземат и вратар, въпреки че през миналия месец подписаха с Николай Михайлов. Той ще е готов за игра през пролетта, пише \"Тема Спорт\". Сподели:", "date": "2018.12.12", "title": "От \"Герена\" близо до споразумение с..."}
{"url": "https://pik.bg/%D0%BA%D0%B0%D0%BF%D1%80%D0%B8%D0%B7%D0%B8%D1%82%D0%B5-%D0%BD%D0%B0-%D0%B2%D1%80%D0%B5%D0%BC%D0%B5%D1%82%D0%BE-%D0%B4%D1%8A%D0%B6%D0%B4-%D0%B8-%D1%81%D0%BD%D1%8F%D0%B3-%D1%82%D0%B5%D0%BC%D0%BF%D0%B5%D1%80%D0%B0%D1%82%D1%83%D1%80%D0%B8%D1%82%D0%B5-%D0%BB%D0%B5%D0%BA%D0%BE-%D1%81%D0%B5-%D0%BF%D0%BE%D0%BA%D0%B0%D1%87%D0%B2%D0%B0%D1%82-news803454.html", "text": "Днес облачността над страната ще е променлива. Само на отделни места в часовете преди обяд в планините и в Североизточна България ще превали слаб сняг. Ще духа слаб до умерен вятър от запад-северозапад, който вечерта в повечето райони ще утихне. Максималните температури ще са между 2° и 7°. В планините облачността ще е променлива, по-значителна в сутрешните часове, когато на отделни места ще превали слаб сняг. Ще духа умерен до силен северозападен вятър. Максималната температура на височина 1200 метра ще е минус 1°, на 2000 метра – около минус 8°. По Черноморието облачността в сутрешните часове ще е значителна и на отделни места по северния бряг ще превали. След обяд облачността ще се разкъса и намалее. Ще духа слаб до умерен вятър от запад-северозапад. Максималните температури ще са между 4° и 7°. Температурата на морската вода е 9°. Вълнението на морето ще е около 2 бала. На 12.12.2018 слънцето ще изгрее в 07:47 часа и ще залезе в 16:53 часа. Продължителност на деня 09:06 часа. На 12.12.2018 луната ще изгрее в 11:29 часа и ще залезе в 21:36 часа. Осветеност на диска в 0h UT 19 %. Фаза на луната: първа четвърт. Сподели:", "date": "2018.12.12", "title": "КАПРИЗИТЕ НА ВРЕМЕТО: Дъжд и сняг, температурите леко се покачват"}
{"url": "https://pik.bg/%D0%BA%D0%BE%D0%BA%D0%BE%D1%81%D0%BE%D0%B2-%D1%81%D0%BB%D0%B0%D0%B4%D0%BA%D0%B8%D1%88-%D1%81%D1%8A%D1%81-%D1%81%D1%82%D0%B0%D1%84%D0%B8%D0%B4%D0%B8-news693143.html", "text": "Необходими продукти 4 яйца 1 1/2 ч.ч. захар 200 г масло 1 1/2 ч.ч. брашно 5 с.л. кисело мляко 1 бакпулвер Сподели:", "date": "2018.12.12", "title": "Кокосов сладкиш със стафиди"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%81%D1%8A%D0%B1%D0%B8%D1%80%D0%B0-%D0%B2%D0%BB%D0%B0%D1%81%D1%82-%D0%B8-%D0%BC%D0%B5%D0%B4%D0%B8%D0%B8-%D0%BD%D0%B0-%D1%82%D0%B5%D0%BC%D0%B0-%D0%B0%D0%BD%D1%82%D0%B8%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%BF%D0%B0%D0%BA%D1%82-%D0%B7%D0%B0-%D0%BC%D0%B8%D0%B3-news803462.html", "text": "Лидерът на \"Атака\" и шеф на парламентарната група на Обединените патриоти Волен Сидеров събира на дискусия властта и медиите на тема \"Антибългарския пакт за миграция на ООН\" като член на парламентарната комисия по външна политика. България не подписа документа заедно в ключови държави като САЩ, Австрия, Австралия, Полша, Унгария, Чехия, Словакия, Латвия и др. Около 150 от общо 193 страни подкрепиха документа. Гледайте на живо по ПИК TV! Сподели:", "date": "2018.12.12", "title": "ИЗВЪНРЕДНО В ПИК TV: Волен Сидеров събира власт и медии на тема \"Антибългарският пакт за миграция на ООН\" - гледайте НА ЖИВО"}
{"url": "https://pik.bg/%D0%B1%D0%B0%D0%BD-%D0%BE%D0%B1%D0%B2%D0%B8%D0%BD%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%B2%D1%8A%D0%BB%D1%87%D0%B5%D0%B2-%D1%87%D0%B5-%D0%B5-%D0%B7%D0%B0%D0%B5%D0%BB-%D0%BF%D0%BE%D0%B7%D0%B8%D1%86%D0%B8%D1%8F-%D0%B8%D0%B7%D1%86%D1%8F%D0%BB%D0%BE-%D0%B2-%D0%BF%D0%BE%D0%BB%D0%B7%D0%B0-%D0%BD%D0%B0-%D0%BD%D0%B8%D0%BC%D1%85-news803458.html", "text": "Ръководството на Българската академия на науките обвини просветния министър Красимир Вълчев в заемане на позиция изцяло в полза на Института по метеорология и хидрология в процеса по преминаването му от академията към просветното министерство. Отделянето се очаква да стане факт в началото на Новата година. В обръщение на Общото събрание на БАН към академичната общност, публикувано на страната на Академията, се посочва, че очакванията към министър Вълчев да бъде безпристрастен посредник в изкуствено провокирания конфликт, не са се оправдали. Така според управата на БАН просветното министерство, вместо арбитър, е станало страна в спора. От Общото събрание на Академията изразяват убеждение, че извършеното под натиск изваждане на синоптичния институт е погрешно и ще има негативен ефект върху оперативната и научната дейност в областта на метеорологията и хидрологията у нас. Независимо от това БАН ще продължи да съдейства на просветното министерство за осигуряване на безпроблемно функциониране на новия институт към него, спазвайки стриктно нормативната уредба на страната, закона и Устава на БАН, предава БНР. В позицията на Академията пише още, че процесът на отделянето на института от нея е започнал с необосновани и манипулативни искания за неговото преференциално финансиране, прераснал е в улични протести и правителствен натиск и е ескалирал приемане на текстове в преходните и заключителните разпоредби на Закона за държавния бюджет за 2019 г., които са грубо нарушение на автономията на БАН. Сподели:", "date": "2018.12.12", "title": "БАН обвини министър Вълчев, че е заел позиция изцяло в полза на НИМХ"}
{"url": "https://pik.bg/%D0%B2%D0%B5%D1%80%D0%B0-%D0%B8%D0%B2%D0%B0%D0%BD%D0%BE%D0%B2%D0%B0-%D0%B8-%D1%81%D0%BC%D0%B5%D0%BB%D0%B8%D1%82%D0%B5-%D0%BC%D0%B0%D0%B9%D0%BA%D0%B8-%D1%81%D0%B5-%D0%BD%D0%B0%D1%80%D0%B5%D0%B4%D0%B8%D1%85%D0%B0-%D0%B4%D0%BE-%D1%85%D0%B8%D1%82%D0%BB%D0%B5%D1%80-news803293.html", "text": "Призрак броди из България, призракът на нов фашизъм. В облика на Хелзинкски комитет за правата на човека в България начело с Красимир Кънев. Дейността на този имитатор на защитник на човешките права е истински позор за обществото и демокрацията ни. И особено напоследък с раздаването на най-позорната награда в историята на човечеството, която по ирония на съдбата е наречена \"Човек на годината\". Действайки на принципа \"видяла жабата, че подковават коня и тя вдигнала крак\", домораслите правозащитници връчиха наградата \"Човек на годината\" на майките на деца с увреждания. А те щастливи обещаваха да продължат да се борят, без да знаят до какъв изверг се нареждат. До чудовището, за което освен евреите и циганите, най-презрените твари бяха хората с увреждания, защото застрашават теорията му за чистата раса. Та затова ги избиваше преди да стигнат до концлагерите. В правото незнанието на закона не е оправдание за извършването на престъпление. Същото е и в морала. Особено когато става дума за този клеветник на България Красимир Кънев, който е толкова омразен на цялото общество, че когато го набиха, не се намери кой да го защити, дори от кумова срама. И само повтаряха: тоя когато и да го набиеш, все ще е късно. Въпросният Хелзинкски комитет у нас отдавна е минал всякакви граници на човешкото търпение. Понеже бил създал някаква организация в затвора и се борел за правата на затворниците. Българската общественост обаче се пребори за паметта на убития Андрей Монов и не позволи гаврата с убития млад български студент да продължи - такава награда не беше връчена. Въпросът обаче докога т.н. Хелзинкски комитет и неговия явно пожизнен шеф Красимир Кънев ще продължават да безчинстват из България застава с все по-страшна сила. Но ние трябва да си отговорим и на въпроса какво става с нашия морал, след като допускаме една неясна организация да връчва награда, с която е удостояван Хитлер, след като цялото човечество е осъдило престъпните му деяния. Което обяснява защо се опита да я връчи и на един доказан убиец. Но обществото не бива и не може да поема на съвестта си вината за безчинствата на една организация като Хелзинкския комитет. На този позор трябва да бъде сложен край. Както се казва, с такива правозащитници няма нужда от репресии. Срам! Сподели:", "date": "2018.12.12", "title": "Вера Иванова и \"смелите майки\" се наредиха до Хитлер"}
{"url": "https://pik.bg/%D0%BC%D0%B5%D0%B9-%D1%89%D0%B5-%D1%81%D0%B5-%D1%81%D1%80%D0%B5%D1%89%D0%BD%D0%B5-%D1%81-%D0%B8%D1%80%D0%BB%D0%B0%D0%BD%D0%B4%D1%81%D0%BA%D0%B8%D1%8F-%D1%81%D0%B8-%D0%BA%D0%BE%D0%BB%D0%B5%D0%B3%D0%B0-%D0%B7%D0%B0-%D0%B1%D1%80%D0%B5%D0%BA%D0%B7%D0%B8%D1%82-news803459.html", "text": "Британският премиер Тереза Мей ще посети днес следобед Дъблин за разговори по напускането на Евросъюза с ирландския премиер Лео Варадкар. Варадкар заяви вчера в ирландския парламент, че Великобритания може да избегне опасността от излизане от Европейския съюз без сделка, като отложи Брекзит или прекрати процедурата за него Пореден натоварен ден за Тереза Мей след вчерашната голяма обиколка в Европа. Днес тя ще се яви около обяд в Камарата на общините за обичайните въпроси към премиера, след това ще проведе среща с кабинета и едва тогава ще отпътува за Дъблин. Ирландският премиер Лео Варадкар заяви, че Обединеното кралство има възможност да прекрати член 50 от Лисабонския договор или да продължи неговото действие и е сигурен, че ако в момента в британския парламент няма мнозинство за някаква сделка, то със сигурност има мнозинство по въпроса, че страната не трябва да отива към сценарий без сделка, предава БНР. Срещата на Мей с Варадкар в навечерието на форума на страните-членки на ЕС в четвъртък е от голямо значение, тъй като в случай на Брекзит Ирландия ще бъде единствената държава от Евросъюза, която ще има сухопътна граница с Обединеното кралство. А точно уреждането на въпроса с границата е най-ключовият въпрос в преговорите за Брекзит. Мнозинството от британските депутати не желаят в сделката да фигурира така наречения \"предпазен механизъм\" за избягване на твърда граница в случай, че не бъде постигнато търговско споразумение, защото се опасяват, че той ще остави страната постоянно в Митническия съюз. Сподели:", "date": "2018.12.12", "title": "Мей ще се срещне с ирландския си колега за Брекзит"}
{"url": "https://pik.bg/%D1%81%D0%B5%D0%BB%D0%BE-%D1%81%D0%B5-%D0%B2%D0%B4%D0%B8%D0%B3%D0%B0-%D0%BD%D0%B0-%D0%B1%D1%83%D0%BD%D1%82-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%BE%D0%B1%D0%BB%D0%B5%D0%BC%D0%B8-%D1%81-%D0%B2%D0%B8%D0%BA-%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D0%B4%D0%B0-%D0%B7%D0%B0%D1%82%D0%B2%D0%BE%D1%80%D0%B8-%D0%BF%D1%8A%D1%82%D1%8F-%D0%BA%D1%8A%D0%BC-%D0%B0%D0%B5%D1%86-%D0%BA%D0%BE%D0%B7%D0%BB%D0%BE%D0%B4%D1%83%D0%B9-news803492.html", "text": "Село се вдига на бунт заради проблеми с ВиК мрежата. Чести аварии рушат улиците и къщите на три квартала на Хърлец. Хората са готови на гражданско неподчинение и се готвят да затворят пътя към АЕЦ „Козлодуй“, ако проблемите им не намерят решение. \"Аварията продължава вече 5-6 месеца. Идват, копаят един ден, тръгват си и казват, че няма авария. После идват и пак копаят. Улицата седи от август месец разбита. Оградата ми падна”, разказа потърпевшият Красимир Димитров. „Това е една мода в цялото село. Те чакат да има някъде някаква авария и вече на всичките са им спукани къщите”, каза пред Нова телевизия шефът на ВиК Ангел Престойски. Сподели:", "date": "2018.12.12", "title": "Село се вдига на бунт заради проблеми с ВиК, заплашва да затвори пътя към АЕЦ \"Козлодуй\""}
{"url": "https://pik.bg/%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-%D1%81%D0%B3%D1%80%D0%B0%D0%B4%D0%B0-%D0%BD%D0%B0-%D1%84%D0%B5%D0%B9%D1%81%D0%B1%D1%83%D0%BA-%D1%81%D0%BB%D0%B5%D0%B4-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D0%B1%D0%BE%D0%BC%D0%B1%D0%B0-news803464.html", "text": "Сграда на Фейсбук в щата Калифорния е била евакуирана заради съобщение за взривно устройство, подадено до  полицейско управление в Ню Йорк. Служителите на реда предупредили местните власти. На място пристигат полицаи и сапьори, предава Ройтерс. Служител на гиганта заяви, че всички са евакуирани и няма опасност за тях. Сподели:", "date": "2018.12.12", "title": "Евакуираха сграда на Фейсбук след сигнал за бомба"}
{"url": "https://pik.bg/%D1%81%D0%BF%D0%BE%D1%80%D0%B5%D0%B4-%D0%B7%D0%BE%D0%B4%D0%B8%D1%8F%D1%82%D0%B0-%D0%BA%D0%B0%D0%BA-%D0%B4%D0%B0-%D0%BE%D1%82%D1%81%D0%BB%D0%B0%D0%B1%D0%BD%D0%B5%D1%82%D0%B5-%D0%BD%D0%B0%D0%B9-%D0%BB%D0%B5%D1%81%D0%BD%D0%BE-news803410.html", "text": "Не е тайна, че отслабването е трудна мисия. Има различни стратегии за сваляне на излишните килограми, като едни са ефикасни за една група хора, някои са подходящи за други, а трети изобщо не вършат работа. Вашият зодиакален знак може да разкрие донякъде кой метод за отслабване би бил най-добър за вас, базирано на личните ви характеристики. Ако да свалите излишните килограми е ваша цел отдавна, но все не може да ви се получи, ето какво може да опитате: Овен Вие сте конкурентен човек, който има нужда от предизвикателство. Започнете да практикувате спорт, в който можете да се състезавате – колоездене, спининг, маратон. Изберете си някоя диета, която включва максимално от храните, които обичате. Важното е да не се отказвате, дори и да не виждате бързи резултати. Научете се на търпение и се придържайте към въпросния план поне шест месеца. Телец Загубата на тегло с бавно, умерено темпо е най-подходяща за вас, защото това е най-качественото и най-здравословно отслабване. Заложете на всекидневните упражнения за гъвкавост, правете йога или пилатес. Започнете да се храните умерено и ще стигнете далеч. Залагайте на малките порции, а вечер хапвайте лека храна. Близнаци Намерете си приятел, с когото да ходите на фитнес. Планирайте посещенията си поне два пъти седмично и гледайте да подходите наистина отговорно. В останалите дни се опитвайте да ходите по-дълго време пеша. По отношение на храненето – заложете на разнообразното, но леко меню – не сте тип човек, който ще може да яде всяка вечер зеленчуци на пара. Рак Вашият знак е воден, така че би трябвало да обичате плуването. Вземете си карта за най-близкия басейн и си намерете личен треньор, който да ви изготви план как и по колко време да плувате и да ви мотивира допълнително. По отношение на диетата – просто си забранете да консумирате всички калорични храни и полуфабрикати. Лъв Вие сте родени под огнен знак и няма начин да не обичате танците. Намерете си някакъв клас по латино танци или пробвайте зумба, канго джъмпс или друга групова тренировка, която е на фона на енергична музика. Всичко, което ви позволява да бъдете на сцена и да изразявате себе си е отлично за вас. По отношение на храната – експериментирайте с нови ястия, стига да са здравословни. Пробвайте средиземноморската диета. Дева Вие обичате рутината и трябва да намерите любимия си спорт, който хем да ви доставя удоволствие, хем да ви разтоварва психически – джогинг, фитнес, таебо. Ако спортът ви допада, вие лесно ще се придържате към редовните тренировки. По отношение на диетата, просто бройте калориите, които приемате. Вие сте педант и това проследяване ще ви хареса. Везни Вие обичате да бъдете сред хора, така че си намерете спорт с надежден партньор – скуош, тенис, бокс. Ако вкарате известна суета във вашите тренировки, тогава е още по-вероятно да продължите да се придържате към тях. Колкото до храненето – ще се справите най-добре с диета, която хем не ви държи гладни, хем предлага разнообразие. Скорпион Вие също сте конкурентна личност и за вас също като за Овните е подходящ спорт със състезателен елемент. Само тогава ще усетите истинско чувство на удовлетворение. Най-добрият подход за отслабване за вашата личност е да използвате ума си в планиране на дългосрочен режим на хранене, на който да се отдадете напълно. Стрелец Вие сте човек на отборните спортове, така че си потърсете компания за баскетбол, волейбол, футбол и т. н. Ако нямате опции в тази насока помислете за скално катерене и трекинг – все пак сте турист по душа. За храненето си, отделете време да разучите всички модерни диети, преди да се спрете на една. Ако разполагате с достатъчно информация, вие ще сте по-мотивирани. Козирог Насочете се към най-близката фитнес зала и говорете с треньор, който да ви изготви програма, която да ви гарантира освен релефни мускули и по-фина талия. Вероятно сте зает човек, но и работата върху тялото ви, също ще ви донесе удовлетворение като видите резултатите. Намерете си здравословен хранителен план, който да е лесен и да не ви натоварва психически. Водолей Заложете на най-лъскавия и нов фитнес център в квартала си. Вие обичате модерните, съвременни неща, дори и да не са съвсем по бюджета ви. По отношение на хранителния си режим, направете малко проучване за най-добрите и актуални диети в момента. Вникнете във всяка от тях и си изберете онази, която ви се струва най-смислена, предава Тялото. Риби Мотивацията е голям проблем за вас. Вие се нуждаете от външен натиск, за да започнете нещо ново, особено пък влизане във форма. Намерете човек, който да ви тласка или към близкия басейн, или към близката зала за йога. По-вероятно е да спортувате редовно, ако някой идва с вас. По отношение на храната – махнете от менюто си захарта, солта и бялото брашно. Сподели:", "date": "2018.12.12", "title": "Според зодията: Как да отслабнете най-лесно"}
{"url": "https://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%BD%D0%BE-%D0%BC%D0%BD%D0%B5%D0%BD%D0%B8%D0%B5-%D0%B0%D1%80%D0%B0%D0%B1%D0%B8%D1%81%D1%82%D1%8A%D1%82-%D0%B2%D0%BB%D0%B0%D0%B4%D0%B8%D0%BC%D0%B8%D1%80-%D1%87%D1%83%D0%BA%D0%BE%D0%B2-%D1%81-%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%82%D0%B5%D1%80%D0%BE%D1%80%D0%B0-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-news803469.html", "text": "Нападението в Страсбург е хибридно, подобен акт, дори да няма ясно изведени религиозни мотиви, този акт се води за тероризъм. Нападателят има класически профил на криминално проявено лице, което впоследствие се радикализира. Това коментира пред БНТ арабистът проф. Владимир Чуков. \"Второ-трето поколение французин от арабски произход, роден в Страсбург, но очевидно е част от местното гето. Малцинствата са много силно представени в този граничен град. 19% са малцинствата там. Издържал се е с кражби, опити за убийства, лежал е в затвора между 2012 и 2013 г., когато се е радикализирал\", коментира арабистът. Нападателят вчера е трябвало да бъде арестуван, бил е съучастник в обир на банка. Всички останали от групата са били арестувани. В квартирата му са намерили арсенал от оръжия, атентатът му бележи елементи на религиозна подбуда, коментира още проф. Чуков. \"Това е акт на отчаяние. Може би, ако го заловят жив, ще има разпити, анализи и наблюдения. Този случай показва, че френската държава не е в състояние да наложи такива мерки, които да гарантират на 100% сигурността\", обясни арабистът. \"Терористът първо е насочил оръжието си срещу хората от \"Сантинел\", които всъщност са от армията, а след това започва да стреля и по хората\", добави експертът. \"В момента цял Страсбург е под пълна блокада, цяла Франция е под блокада. Жив или мъртъв, той ще бъде заловен, няма къде да избяга\", отсече проф. Чуков. \"В момента 250 души го по петите му. Той се беше укрил в един гараж на 2 километра от мястото на терора\", уточни той. Сподели:", "date": "2018.12.12", "title": "ЕКСПЕРТНО МНЕНИЕ: Арабистът Владимир Чуков с нови подробности за терора в Страсбург"}
{"url": "https://pik.bg/%D0%BF%D0%B5%D0%BD%D0%B0%D1%82%D0%B0-%D0%B8-%D0%BB%D1%8E%D0%BF%D0%BA%D0%BE-%D0%BD%D0%B0-%D0%B5%D0%B4%D0%BD%D0%B0-%D0%BC%D0%B0%D1%81%D0%B0-%D0%B7%D0%B0-%D0%BF%D1%80%D0%B0%D0%B7%D0%BD%D0%B8%D0%BA%D0%B0-%D0%BD%D0%B0-%D1%81%D0%B8%D0%BB%D0%BD%D0%B8%D1%8F-%D1%87%D0%BE%D0%B2%D0%B5%D0%BA-%D0%BD%D0%B0-%D0%B0%D1%80%D0%BC%D0%B8%D1%8F%D1%82%D0%B0-news803524.html", "text": "Силният човек в ЦСКА Гриша Ганчев отпразнува 56-ия си рожден ден на 10 декември вечерта в ресторант в луксозен хотел. Над 100 гости уважиха празника на Ганчев, като сред тях бяха видни родни фигури във футбола, борбата и други спортове. Треньорският щаб на ЦСКА беше на събитието, но не и играчите. По традиция Гриша Ганчев не желае купони, преди да са свършили мачовете и затова футболистите не присъстваха. За тях се очаква да има отделен банкет през следващата седмица. От футболния клуб освен Нестор Ел Маестро и екипът му присъстваха също почетният президент Димитър Пенев, новоназначеният консултант Люпко Петрович и изпълнителният директор Пламен Марков. Пената, Петрович и Марков седнаха един до друг, като обсъждаха оживено както спомени, така и актуалната ситуация около ЦСКА и зимната селекция. Първата среща на Люпко и Пената датира от 31 октомври 1999 г. Тогава Стратега побеждава Майстора във вечното дерби с 1:0. Мачът е исторически, тъй като Димитър Иванов реализира най-бързия гол в сблъсъка, още в 36-ата секунда. Петрович и Пенев говориха пред \"Тема Спорт\" по повод рождения ден на Гриша Ганчев, като Пената даде и кратък коментар за предстоящия сблъсък с Ботев Пд. \"Димитър Пенев е най-великият български треньор за всички времена!\", отсече Петрович. \"Изкарахме много хубаво, спомнихме си някои истории с Пенев. ЦСКА ще коментирам по-обстойно след мача с Ботев Пловдив. Твърде малко съм гледал отбора все още\", допълни Петрович. Стратега пък заяви: \"Събрахме се по хубав повод. Гришата е млад големец, да е жив и здрав и да не спира да помага на ЦСКА. На футболистите ще им поръчам да бият в последния мач, за да не се утежнява положението допълнително. Нека да играят на първо място за клуба и на второ за себе си. Победата е задължителна\", каза Пенев. Сподели:", "date": "2018.12.12", "title": "Пената и Люпко на една маса за празника на силния човек на \"Армията\""}
{"url": "https://pik.bg/%D0%BC%D0%B8%D1%88%D0%BE-%D0%B2%D1%8A%D0%BB%D1%87%D0%B5%D0%B2-%D1%81-%D0%BF%D0%B0%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%81%D0%B8%D0%BD%D0%B8%D1%82%D0%B5-news803534.html", "text": "Легендарният нападател на Левски - Михаил Вълчев, коментира пред \"Тема Спорт\" представянето на \"сините\" в последните мачове от Първа лига. \"Играта на отбора в последно време не върви. Доста от чужденците имат договори до края на годината. Тогава казахме, че Левски върви в правилната посока, но явно не всичко е наред. Футболистите не са в добра спортна форма в момента. Няма какво да споменаваме вратарския пост. Той е проблемен. Видя се и на последния мач срещу Етър, когато топката беше пред Полачек, с Цветкович не се разбраха и допуснаха попадение. В защитата няма нужния синхрон. В халфовата линия не знам колко още ще се чака Габриел Обертан да реализира гол. Единствено Станислав Костов си върши работата. Играта му не е най-атрактивната, но реализира попадения. Това е ролята на централния нападател. Имаше и егоистична проява от страна на Паулиньо в мача срещу Септември в края. Вината за посредствената игра на Левски не е само на вратаря. Генерално можем да заключим, че също така липсва желание и агресия. Не знам къде изчезна това, което го имаше в началото. А по този начин Левски се отдалечава от титлата и с оглед ранното отпадане за купата е съвсем реален и отливът на публика от стадиона. Не би трябвало да се мисли, че формата на Обертан зависи от подписания наскоро договор от него. Не можем да говорим, че се е успокоил и уредил за още две години. В момента не е в добра форма. И преди това казах, че е офанзивен халф и трябва да реализира попадения. Той може да върши и другата работа със създаването на положения, но все пак трябва да вкарва и голове. От играта му зависи тази на целия отбор. Хубаво е, че и Буш вкара гол. При победата над Етър това беше единствената добра комбинация за тима. В защита се знае, че Белаид не върши работа и не се прибягва до него. Затова в състава в момента има и по-млади играчи, които едва ли ще могат много да помогнат. Берое е точният съперник, за да се покаже, че отборът може. Защото ще се съберат три-четири мача, в които Левски игра под нивото си. В момента и в Берое има спад. След разгромната им победа над Верея последваха два слаби мача. Това е добре дошло за Левски. Преди паузата е ясно, че вратар вече има. Дано да свърши работа. Според мен трябва да се привлече нов централен защитник заради контузията на Ейолфсон. Нужен е и полузащитник. Макар че откъде ще се намери добър играч за малко пари\", заяви Вълчев. Сподели:", "date": "2018.12.12", "title": "Мишо Вълчев с парещ коментар за \"сините\""}
{"url": "https://pik.bg/9-%D0%B4%D0%B5%D1%86%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B2-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D1%89%D0%B5-%D0%BF%D0%BE%D0%BB%D1%83%D1%87%D0%B0%D1%82-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B0-%D0%BF%D0%BE%D0%BC%D0%BE%D1%89-%D0%B7%D0%B0-%D0%BB%D0%B5%D1%87%D0%B5%D0%BD%D0%B8%D0%B5-news803467.html", "text": "Общо девет деца, пострадали при пътни инциденти, ще получат средства, за да се лекуват. Парите са осигурени от Националния дарителски фонд, който се управлява от Българския Червен кръст и е учреден през 2005 г. По статистика за миналата година, по вина на шофьори от семейството им, са пострадали 613 деца. Като пешеходци убитите са 4, а ранените - 348. През 2017 г. всеки месец по три деца са губели живота си в катастрофи. Сподели:", "date": "2018.12.12", "title": "9 деца, пострадали в катастрофи, ще получат финансова помощ за лечение"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B0%D0%BD%D0%B4%D1%80%D0%B5%D0%B9-%D0%BD%D0%BE%D0%B2%D0%B0%D0%BA%D0%BE%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D1%83%D0%B6%D0%B0%D1%81%D0%B0-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3---%D0%BF%D1%80%D0%B5%D0%B7-%D0%BD%D0%BE%D1%89%D1%82%D0%B0-%D0%B7%D0%B0%D0%BF%D0%BE%D1%87%D0%BD%D0%B0%D0%BB-news803471.html", "text": "Тази нощ около 3 часа местно време е започнала евакуация на Европейския парламент. Това заяви пред Нова телевизия евродепутатът Андрей Новаков след терористичия акт в Страсбург, при който бяха убити 3 души, а 12 са ранени. \"През нощта се събрахме в залата на Европейския парламент. Имаше около 100 евродепутати. Независимо каква беше позицията на част от тях, се взе решение първо да се евакуират деца, ако има, жени и възрастни хора\", добави евродепутатът ни. Той добави, че нито един човек, който е бил в Европейския парламент, не е могъл да напусне сградата самосиндикално. \"Всички са придружавани с полицаи\", уточни Новаков. По думите му през нощта границата между Франция и Германия, която се намира на няколко километра от Страсбург, е била затворена. Сподели:", "date": "2018.12.12", "title": "ИЗВЪНРЕДНО: Андрей Новаков с последна информация за ужаса в Страсбург - през нощта започнала евакуация на Европарламента"}
{"url": "https://pik.bg/%D0%BF%D1%8A%D1%80%D0%B2%D0%B8-%D0%B4%D0%B0%D0%BD%D0%BD%D0%B8-%D1%82%D0%B0%D0%B9%D0%BB%D0%B0%D0%BD%D0%B4%D0%B5%D1%86-%D0%B7%D0%B0%D0%B3%D0%B8%D0%BD%D0%B0%D0%BB-%D1%81%D0%BB%D0%B5%D0%B4-%D0%BA%D1%8A%D1%80%D0%B2%D0%B0%D0%B2%D0%B0%D1%82%D0%B0-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-news803477.html", "text": "Гражданин на Тайланд е сред убитите в нападението снощи в Страсбург, предаде ТАСС, като се позова на тайландското издание \"Банкок пост\". Мъжът е бил във Франция на ваканция. Той е бил на 47 години и е идентифициран от изданието като Анупонг Суебсаман. Прострелян бил фатално в главата. Вчера вечерта 29-годишен гражданин на Страсбург на име Шериф Шекат, известен на силите на реда за престъпления от нетерористичен характер, откри огън на коледния базар в града. По последни данни убитите са трима, а ранените 12. Стотици полицаи участват в издирването на нападателя. Вчера сутринта той трябвало да бъде арестуван по подозрение, че е участвал във въоръжен грабеж и покушение по време на него. Полицията обаче не го намерила в дома му, припомня ТАСС. След нападението нападателят е бил ранен от патрул на силите на реда, но е успял да се измъкне, допълва Франс прес. Заради нападението часове наред европейските депутати останаха блокирани в сградата на Европейския парламент в Страсбург, където тече последната парламентарна сесия за годината, предаде БТА, позовавайки се на АФП. В 1 ч. по Гринуич започна евакуацията на парламентаристите и на служителите на ЕП. Операцията приключи час по-късно. Депутатите и чиновниците бяха изведени от сградата и качени в автобуси и микробуси, които се отправиха към центъра на града. Председателят на ЕП Антонио Таяни не поиска да прекрати пленарната сесия вчера заради нападението и тя приключи както бе предвидено в полунощ. \"ЕП няма да се остави да бъде сплашван от атаки на престъпници или терористи. Ще продължим да работим и да реагираме със силата на свободата и на демокрацията срещу терора\", каза той. Сподели:", "date": "2018.12.12", "title": "ПЪРВИ ДАННИ: Тайландец загинал след кървавата касапница в Страсбург"}
{"url": "https://pik.bg/%D1%86%D0%B5%D0%BB%D1%83%D0%BD%D0%B0%D1%82-%D0%BE%D1%82-%D0%B3%D0%BE%D1%81%D0%BF%D0%BE%D0%B4-%D0%BF%D0%B8%D1%8F%D0%BD-%D1%88%D0%BE%D1%84%D1%8C%D0%BE%D1%80-%D1%81%D0%B5-%D0%BF%D0%BE%D0%BC%D0%BB%D1%8F-%D0%B2-%D0%B4%D1%8A%D1%80%D0%B2%D0%BE-%D0%BA%D1%80%D0%B0%D0%B9-%D0%BA%D0%B0%D0%B7%D0%B0%D0%BD%D0%BB%D1%8A%D0%BA-%D0%BD%D0%BE-%D0%BE%D1%86%D0%B5%D0%BB%D1%8F-news803484.html", "text": "Пиян шофьор се блъсна с колата си в дървета край пътя и оцеля. Инцидентът е станал във вторник вечерта край Казанлък, предава Нова телевизия. 52-годишният мъж загубил контрол над автомобила си и излетял от пътя на разклона от Мъглиж за Казанлък. От удара е повалено едно дърво, а колата е напълно смачкана. След тест с дрегер полицаите установили, че шофьорът е карал с 1.82 промила алкохол в кръвта. Сподели:", "date": "2018.12.12", "title": "ЦЕЛУНАТ ОТ ГОСПОД: Пиян шофьор се помля в дърво край Казанлък, но оцеля"}
{"url": "https://pik.bg/%D0%BC%D0%B8%D0%BD%D1%83%D1%82%D0%B0-%D0%BC%D1%8A%D0%BB%D1%87%D0%B0%D0%BD%D0%B8%D0%B5-%D0%B2-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-news803486.html", "text": "Европейският парламент запази минута мълчание в памет на жертвите на атаката в Страсбург, където снощи бяха убити трима души и ранени 12. Тереза Хименес-Бесерил, европейски депутат от Испания: \"Ще помоля членовете на парламента да станат и да запазят минута мълчание в памет на жертвите на тази терористична атака. Ние сме тук и сме в безопасност.\" Сподели:", "date": "2018.12.12", "title": "Минута мълчание в Европарламента"}
{"url": "https://pik.bg/%D0%B5%D0%B4%D0%BD%D0%BE-%D0%BA%D1%8A%D0%BC-%D0%B5%D0%B4%D0%BD%D0%BE-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BA%D1%8A%D1%80%D0%B2%D0%B0%D0%B2%D0%B8%D1%8F-%D0%B0%D1%82%D0%B5%D0%BD%D1%82%D0%B0%D1%82-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3---%D1%80%D0%B5%D0%BB%D0%B8%D0%B3%D0%B8%D0%BE%D0%B7%D0%BD%D0%B0%D1%82%D0%B0--news803485.html", "text": "\"Определено структурите в България не са отхлабвали вниманието, въпреки че може би част от обществото се успокои, защото дълго време не е имало атентати\", заяви вицепремиерът и министър на отбраната Красимир Каракачанов по повод кървавия атентат в Страсбург при който бяха убити трима души, 12 са ранени, голяма част от които са в много тежко състояние. По думите на Каракачанов всичко това е следствие на натрупани грешки, тъй като дълго време се е позволявало да се прави крайно религиозна пропаганда в джамии, но за съжаление с цената на живота на хората. Лидерът на ВМРО допълни, че родните служби си вършат работата всеки ден. Сподели:", "date": "2018.12.12", "title": "ЕДНО КЪМ ЕДНО: Каракачанов с горещ коментар за кървавия атентат в Страсбург - религиозната пропаганда в джамиите води до подобни случаи"}
{"url": "https://pik.bg/%D0%B1%D0%BE%D0%B6%D0%B5%D1%81%D1%82%D0%B2%D0%B5%D0%BD%D0%B0-%D1%81%D0%B8%D0%BB%D0%B0-%D0%BD%D0%B5%D0%BE%D0%B1%D1%8F%D1%81%D0%BD%D0%B8%D0%BC%D0%B8%D1%82%D0%B5-%D1%87%D1%83%D0%B4%D0%B5%D1%81%D0%B0-%D0%BD%D0%B0-%D1%81%D0%B2%D0%B5%D1%82%D0%B8-%D1%81%D0%BF%D0%B8%D1%80%D0%B8%D0%B4%D0%BE%D0%BD-%D0%BD%D0%B5-%D1%81%D0%BF%D0%B8%D1%80%D0%B0%D1%82-%D0%B4%D0%B0-%D1%83%D0%B4%D0%B8%D0%B2%D0%BB%D1%8F%D0%B2%D0%B0%D1%82-%D0%B8-%D0%B4%D0%BE-%D0%B4%D0%BD%D0%B5%D1%81-%D1%86%D0%B5%D0%BB-news803394.html", "text": "Господ му помагал в неговите добри дела, като му дарувал сила по чудесен начин да изцерява болните. В царуването на император Константин Спиридон бил поставен епископ в гр. Тримитунт на остров Кипър. Скоро Спиридон се прославил с чудотворната си дарба. Постоянно при него идвали болни за помощ и изцерение; царете му оказвали почит, но всичко това не подействало върху смиреното сърце на светителя. Той знаел, че земната слава е нищожна. Да угоди на Бога било винаги негова единствена грижа. И в епископския си сан той запазил своите прости обичаи: избягвал всякакъв разкош, продължавал да се занимава със земеделие и сам заедно с жътварите жънел своите ниви; във всяко време бил достъпен за бедните, като употребявал за подпомагане всичко, което имал - давал помощи и съвети, поучавал с прости думи, пълни с любов и божествена мъдрост. Всички нещастни отивали при св. епископ с твърда надежда, че непременно ще намерят у него съчувствие и помощ. Във време на Спиридоновото светителство веднъж на острова настанала голяма суша, от която изсъхнали всички плодове и посеви, и настъпил голям глад. Жителите прибягнали до молитвите на епископа, и на другата година се получило чудно плодородие и изобилие на всичко. Но след няколко години гладът пак довел до отчаяние бедните жители на острова. Някои от богатите пък се радвали, понеже по време на плодородието събрали грамадни запаси и сега могли да се надяват да ги продават на по-изгодна цена. Един богат търговец закупил от друга страна голямо количество жито. Когато корабите му пристигнали, той заповядал да сипят всичко в хамбарите му, за да продава по-скъпо, когато гладът се усили. Това време скоро настъпило. Търговецът получавал големи печалби, но не искал с нищо да помогне на бедните си съграждани. Един бедняк дошъл при него и настойчиво молел за малко жито, за да не умре от глад със семейството си. Той му отказал немилостиво. Нещастният дошъл при св. Спиридон и със сълзи му разказал за крайната си сиромашия. \"Не плачи - казал светителят, който имал пророчески дар, - защото тъй говори Дух Свети: утре твоята къща ще се напълни с храна, а богатият ще те моли и ще ти предлага пшеница даром\". В същата нощ буря с проливен дъжд разрушила хамбарите на богатия търговец и водите, като се разлели, разнесли неговите огромни запаси. Търговецът в отчаяние молел жителите на града да му помогнат да спаси поне част от имуществото и като срещнал бедняка, комуто отказал да помогне, молел го да вземе толкова, колкото му е нужно. Той разбрал, че бедствието му е пратено от Господа като наказание за жестокосърдечието му. Просветен от Св. Дух, Спиридон узнавал тайните помисли и прегрешения на хората. Такава прозорливост му помагала да поучава чрез чувства на любов и милосърдие към ближните. Св. Спиридон взел участие в Първия Вселенски събор (325 г.), свикан в Никея за осъждане лъжливото учение на Арий. Някои епископи, знаейки, че Спиридон не е изучавал науки, се стараели да го отклоняват от прения с привържениците на Арий, понеже се бояли, че няма да съумее да защити и обясни истинското учение. Но Спиридон имал това, което не може да даде земната мъдрост: той имал твърда и жива вяра. В него действал Св. Дух, Който учи на всяка истина и затова неговите прости думи силно действали на Ариевите привърженици. Те разбрали истината и се отричали от заблужденията си. В думите на Спиридон те чувствали непреодолима сила, с която не могли да се борят. Спиридон забелязал веднъж в ученика си желание за земно богатство и му казал: „Какво ти все за суетно мислиш като желаеш земно богатство, ниви и лозя? Всичко това няма истинска цена и измамва човека, като привлича неговите мисли и желания. Можем ли ние да мислим за това, когато знаем, че на небесата имаме нетленно богатство, дом неръкотворен? Търси онова богатство, което никой няма да ти отнеме, което няма да мине от тебе у друг, но вечно ще принадлежи на тебе, щом веднъж го придобиеш!” Прославен чрез много чудеса, които били знакове на проявената към него Божия милост, св. Спиридон остарял. Веднъж като жънел своята нива, почувствал се недобре и казал на жътварите, че му е дошло времето да замине при Господа. След няколко дни, като дал съвети на окръжаващите го да обичат Бога и ближния, той предал Богу чистата си душа около 350 г. Погребали го в Тримитунт. На гроба му, към който вярващите пристъпвали с благоговение, се извършвали много чудеса. Светите му мощи били пренесени в Цариград към средата на VII век, а към времето на турското завоевание на Цариград те били пренесени в Керкира (остров Корфу), където са запазени и досега в нетление. На два пъти през годината се сменят одеждите, с които са облечени мощите на светеца. Удивителното в случая е, че винаги тялото му се облича в нови одежди и обувки, а след шест месеца те са силно захабени, обувките много износени, затова и мнозина вярват, че и до ден днешен светецът обикаля по света и помага на нуждаещите се. Друг удивителен факт, който науката не може да обясни е, че тялото на св. Спиридон има постоянна телесна температура от 36.6 градуса. Свети Спиридон у нас се тачи като закрилник на занаятчиите - керемидчии, тухлари, грънчари, дюлгери, терзии, обущари, бакърджии и всички занаятчии. - Св. Спиридон бил един от великите светители и чудотворци на IV век. Той се родил на остров Кипър от прости родители и сам, както съобщава неговият житиеписец, бил винаги прост по нрав, смирен по сърце и благ по живот. От детинство бил овчар. Като станал пълнолетен, той се оженил, но скоро овдовял и започнал да употребява целия си имот за помагане на ближните, които обичал искрено, както заповядал Господ: хранел бедни и сираци, приемал радушно странници. Сподели:", "date": "2018.12.12", "title": "БОЖЕСТВЕНА СИЛА: Необяснимите чудеса на свети Спиридон не спират да удивляват и до днес целия свят"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B0%D0%BD%D0%B3%D0%B5%D0%BB-%D0%B4%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D1%81-%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%B3%D0%BB%D0%BE%D0%B1%D0%B0%D0%BB%D0%BD%D0%B8%D1%8F-%D0%BF%D0%B0%D0%BA%D1%82-%D0%B7%D0%B0-%D0%BC%D0%B8%D0%B3%D1%80%D0%B0%D1%86%D0%B8%D1%8F-news803491.html", "text": "България официално се въздържа от участие в Глобалния пакт за миграция, след като не участва в конференцията на ООН, която се проведе вчера в Мароко. Това без съмнение е победа за българските национални интереси, свързани с темата миграция, по която от ВМРО имаме ясна и категорична позиция от самото начало на мигрантската криза, която заля Европа, застрашавайки сигурността и идентичността на нашия континент, подменяйки етническия характер ЕС.  Това написа евродепутатът от ВМРО Ангел Джамбазки по повод решението на България да не участва в подписването на пакта за миграция. Толерирането на масово преселение на народите, по-специално на ислямисти от Близкия изток и икономически мигранти от Африка не съответства на нашите интереси, а и на общоевропейските, защото голяма част от страните-членки на ЕС също взеха решение да не участват в миграционния пакт на ООН. Подобен избор взеха и нашите съюзници от САЩ, Израел, както и редица други държави. Още в началото на месец ноември т.г. първи предупредих българските институции и общественост за опасността, която представлява пактът за миграция за националната сигурност на Република България. Заиграването с понятия като „мека миграция”, „легална миграция” и др. са неприемливи за нас от ВМРО. На 12 ноември 2018г. на заседание на Коалиционния съвет между ГЕРБ и Обединени патриоти запознах в детайли колегите от ГЕРБ, които бяха представлявани от председателя на ПГ на ГЕРБ Цветан Цветанов и финансовият министър Владислав Горанов. Успях да ги убедя, че България не бива да участва в Глобалния пакт за миграция. Изложих опасенията, които от ВМРО имаме по темата. Обърнах внимание върху това, че с оглед на географското положение на държавата ни, всякакви миграционни потоци от Африка и Близкия изток, преминаващи през нашите граници, биха застрашили националната сигурност и суверенитет на страната ни. Запознах финансовия министър със социалните ангажименти, които страните, участващи във въпросния пакт се ангажират да изпълняват. От ВМРО смятаме, че с оглед на и без друго претоваранета социална система е недопустимо да обременяваме българските данъкоплатци с издръжката на бежанци, икономически мигранти, откровени ислямисти. Аргументите ни бяха приети от съмишлениците от Обединени патриоти, господин Сидеров и господин Симеонов, а след това и от представителите на ГЕРБ - господин Борисов и господин Цветанов. Впоследствие управляващата коалиция излязохме с обща позиция срещу участието на България в Глобалния пакт за миграция на ООН на съвместен брифинг в Министерски съвет. Вчера тази позиция бе потвърдена официално след като България не изпрати свой представители на конференцията в Маракеш, Мароко, въздържайки се от участие в пакта. Това е поредно доказателство, че когато има консолидирани усилия за защита на националните интереси, то резултатите са налице. Има теми, по които няма партиен цвят, няма ляво или дясно, а има държавен и обществен интерес, който следва да бъде защитават от всички със задружни усилия. Сподели:", "date": "2018.12.12", "title": "ГОРЕЩА ТЕМА: Ангел Джамбазки с остър коментар за Глобалния пакт за миграция"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D1%81%D1%82%D1%80%D0%BE%D0%B8%D1%82%D0%B5%D0%BB%D0%B8%D1%82%D0%B5-%D0%B8%D0%B7%D0%BA%D0%B0%D1%80%D0%B2%D0%B0%D1%82-%D0%BC%D0%B0%D1%88%D0%B8%D0%BD%D0%B8-%D0%BD%D0%B0-%D1%86%D0%B0%D1%80%D0%B8%D0%B3%D1%80%D0%B0%D0%B4%D1%81%D0%BA%D0%BE-%D1%81-%D0%B8%D1%81%D0%BA%D0%B0%D0%BD%D0%B5-%D0%B7%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%B1%D1%80%D0%B0-news803457.html", "text": "Камарата на строителите в България строява машини по \"Цариградско шосе\" и магистрала \"Тракия\" на мирна демонстрация с искане за подкрепа на бранша в страната. По-късно представители на ръководството на камарата ще внесат подписка на над 52 000 души в Народното събрание, Министерския съвет и при президента в отговор на опитите за дискредитация на българския строителен бизнес пред гражданите и пред Европейския съюз от страна на БСП и подписката събрана от червената депутатка Елена Йончева, която търси международен одит на построените от наши фирми пътища и магистрали. Българските строители виждат в тези действия лобизъм в полза на чужди фирми, които да изместят нашите от сектора. Те са категорично против действията на Йончева, която е накиснала бранша в Брюксел, а лидерката на Корнелия Нинова само е вдигнала рамене и е обяснила, че не може да й влияе. \"Продължават злостните и унищожителин атаки срещу нас, които могат да бъдат гибелни\", заявиха строителите. Те настояват за плановост и предвидимост на сектора и защитата му, както и за спазване на законите. Строителите са опънали транспаранти на камионите, с които ясно демонстрират какви са техните искания. След малко те ще имат срещи с парламентарно представените сили в парламента. В 13 часа те ще имат среща с премиера Бойко Борисов, а совалките им ще завършат при президента Румен Радев. Сподели:", "date": "2018.12.12", "title": "ИЗВЪНРЕДНО В ПИК TV: Строителите изкарват машини на Цариградско с искане за подкрепа на бранша в България (ОБНОВЕНА)"}
{"url": "https://pik.bg/-news620032.html", "text": "Седят двама рибари в една лодка. Единият хваща русалка, мисли малко и я пуска обратно. Другият пита: - Защо? - Как? Сподели:", "date": "2018.12.12", "title": "ВИЦОВЕ"}
{"url": "https://pik.bg/%D0%BD%D0%BE%D0%B2%D0%B8%D1%82%D0%B5-%D0%BC%D0%BE%D0%B4%D0%B5%D0%BB%D0%B8-%D0%BD%D0%B0-%D0%B8%D0%B2%D0%B5%D1%82-%D0%B3%D1%80%D0%B8%D0%B3%D0%BE%D1%80%D0%BE%D0%B2%D0%B0-%D0%B1%D0%BB%D0%B5%D1%81%D1%82%D1%8F%D1%82-%D0%B2-%D0%BA%D0%B0%D0%BB%D0%B5%D0%BD%D0%B4%D0%B0%D1%80-%D0%B2-%D1%81%D1%82%D0%B8%D0%BB%D0%B0-%D0%BD%D0%B0-%D0%B1%D1%80%D0%B8%D0%B4%D0%B6%D0%B8%D1%82-%D0%B1%D0%BE%D1%80%D0%B4%D0%BE-news803313.html", "text": "Модна агенция \"Ивет Фешън\" официално представя новите си лица в календара си за 2019 г. Зашеметяващите модели поемат водещата роля в лимитирано издание \"Belles Nouvelles\" (Новите красиви), вдъхновено от френското кино през 70-те години и посветено на колоритната история на парижката мода. Всеки месец показва класически кадър и с него по оригинален начин описва интересни истории и любопитни моменти от времената, в които Бриджит Бардо беше истински идол. Новите модни музи застанаха пред обектива на култовия фотограф Васил Германов, облечени в стила на Сандра Клинчева, а за грима и косата на моделите се погрижиха Елиза Попова и Парашкев Тодоров-Финчи. Кадрите са заснети както в студио, така и на различни локации в София. Тази година страниците на легендарния календар ще красят Деси Савова, Илона Александрова, Александра Митева, Таня Послийска и София Маджарова. \"Има нещо много специално в тазгодишната тема, която създава неустоим и почти магически баланс между класическо и съвременно. В основата на всеки образ се открива богатата история на някои от тези най-обичани френски филмови звезди от 70-те, които са представени по начин, който е ултрамодерен и същевременно излъчва оригиналност и стил. Това е невероятно красиво творени. Въпреки, че това време е отминало, неговите символи са все още актуални и харесвани до днес\", коментира Ивет Григорова собственик на агенцията. Луксозното тематично издание е отпечатано в лимитиран тираж. Сподели:", "date": "2018.12.12", "title": "Новите модели на Ивет Григорова блестят в календар в стила на Бриджит Бордо"}
{"url": "https://pik.bg/%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B0%D0%BD%D0%B4%D1%80%D0%B5%D0%B9-%D0%BA%D0%BE%D0%B2%D0%B0%D1%87%D0%B5%D0%B2-%D0%B8-%D1%84%D0%B5%D0%B4%D0%B5%D1%80%D0%B8%D0%BA%D0%B0-%D0%BC%D0%BE%D0%B3%D0%B5%D1%80%D0%B8%D0%BD%D0%B8-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B8-%D0%B2-%D0%B5%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D1%81%D0%BB%D0%B5%D0%B4-%D1%82%D0%B5%D1%80%D0%BE%D1%80%D0%B0-news803426.html", "text": "Евродепутатът Андрей Ковачев е бил в Европейския парламент, когато е станало терористичното нападение на коледния базар в Страсбург. Това разкри самият той пред Би Ти Ви. Ковачев допълни, че част от българските евродепутати са напуснали сградата на парламента преди инцидента. Блокираните им колеги се намират в столовата на сградата, там е върховният представител на ЕС по въпросите на външните работи и политиката на сигурност – Федерика Могерини. Припомняме, че тази вечер мъж откри стрелба по хора, намиращи се на коледния базар в Страсбург. По неофициална информация най-малко четирима души са загинали, а 11 са ранени. Съобщава се, че 7 от ранените са в тежко състояние. Полицията е отцепила района и издирва стрелеца. Мъжът е идентифициран, той е на 29 години, роден е в Страсбург и има информация, че е радикализиран. По данни на властите е ранен. Стрелецът е трябвало да бъде задържан часове преди стрелбата по дело за убийство, но униформените не са го открили в дома му. Сподели:", "date": "2018.12.12", "title": "НОВИ ПОДРОБНОСТИ! Андрей Ковачев и Федерика Могерини блокирани в Европарламента след терора в Страсбург - стрелецът 29-годишен местен"}
{"url": "https://pik.bg/%D0%BC%D0%BE%D1%81%D0%BA%D0%B2%D0%B0-%D0%B8-%D0%B2%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%B2-%D0%BB%D1%8E%D1%82-%D1%81%D0%BF%D0%BE%D1%80-%D0%B7%D0%B0-%D1%80%D1%83%D1%81%D0%BA%D0%B8%D1%82%D0%B5-%D0%B1%D0%BE%D0%BC%D0%B1%D0%B0%D1%80%D0%B4%D0%B8%D1%80%D0%BE%D0%B2%D0%B0%D1%87%D0%B8-%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D1%83%D0%B5%D0%BB%D0%B0-news803369.html", "text": "Два руски Ту-160 се приземиха на летището \"Симон Боливар\" край столицата Каракас в понеделник, очевидно показвайки подкрепата на Москва за президента Николас Мадуро. Две корумпирани правителства пръскат обществени средства, заяви държавният секретар на САЩ Майк Помпейо за станалото. Руското правителство нарече думите му \"напълно неуместни\", а говорителят на Кремъл – \"много недипломатични\". От Пентагона посочиха, че неотдавна са разположили кораб-болница до Латинска Америка в помощ на милионите венецуелци, напуснали страната си от 2014 г. заради хиперинфлация, недостиг на стоки и лекарства. За разлика от Русия, която подхожда към причиненото от човек бедствие във Венецуела с изпращане на бомбардировачи, вместо с хуманитарна помощ, допълни говорителят полковник Роб Манинг. Но не само Русия изпраща военни самолети в други страни, отбелязва Би Би Си. И посочва, че САЩ също изпращат такива в свои съюзници, включително Украйна, чиито отношения с Москва рязко се влошиха след руската анексия на Крим през 2014 г. Венецуела и Русия поддържат приятелски отношения, а кацането на стратегическите бомбардировачи с още два руски самолета идва дни след срещата на Мадуро с руския президент Владимир Путин в Москва. Венецуелският министър на отбраната Владимир Падрино каза, че пристигането им е част от учения на ВВС с руските \"приятели\". Руски и американски представители влязоха в задочен спор за кацането във Венецуела на два руски стратегически бомбардировача с възможности да носят ядрено оръжие на борда, предаде Би Би Си, цитирана от БНР. Сподели:", "date": "2018.12.12", "title": "Москва и Вашингтон в лют спор за руските бомбардировачи във Венецуела"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%84%D1%80%D0%B5%D0%BD%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B5-%D0%BE%D0%B1%D0%BA%D1%80%D1%8A%D0%B6%D0%B8%D0%BB%D0%B0-%D1%81%D1%82%D1%80%D0%B5%D0%BB%D0%B5%D1%86%D0%B0-%D0%BE%D1%82-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-news803429.html", "text": "Френската полиция е обкръжила стрелеца, който уби снощи най-малко четирима души в центъра на Страсбург, предаде Ройтерс, като се позова на източник, близък до разследването. Съобщава се за стрелба в района, където властите преследват заподозрения. Най-малко четирима загинаха, а 11 други бяха ранени при стрелба снощи близо до коледния базар в Страсбург. Причините за нападението все още не са известни. Министърът на вътрешните работи Кристоф Кастанер каза, че нападателят е известен на силите за сигурност, а местната префектура посочи, че той е включен в списъка на лица, които са предполагаем риск за сигурността. Нападателят е идентифициран като 29-годишен мъж, който е бил издирван от полицията в дома му по-рано вчера във връзка с обир, съобщиха източници от полицията, цитирани от Ройтерс. Френски медии съобщават, че стрелецът се укрива в магазин на улица Епинал. Сподели:", "date": "2018.12.12", "title": "ИЗВЪНРЕДНО В ПИК: Френската полиция е обкръжила стрелеца от Страсбург"}
{"url": "https://pik.bg/75-%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0-%D0%BF%D1%80%D0%BE%D0%BF%D0%B0%D0%B4%D0%BD%D0%B0-%D0%B2-%D1%88%D0%B0%D1%85%D1%82%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news803412.html", "text": "75-годишна жена е паднала в необезопасена шахта в Пловдив. Тя е с фрактура на двата крака и ще остане под лекарско наблюдение тази нощ, предава Нова. Няма опасност за живота й. Сподели:", "date": "2018.12.12", "title": "75-годишна жена пропадна в шахта в Пловдив"}
{"url": "https://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D1%81%D1%82%D1%80%D0%BE%D0%B8%D1%82%D0%B5%D0%BB%D0%B8%D1%82%D0%B5-%D0%B8%D0%B7%D0%BB%D1%8F%D0%B7%D0%BE%D1%85%D0%B0-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%82%D0%B5%D0%B6%D0%BA%D0%BE%D1%82%D0%BE%D0%B2%D0%B0%D1%80%D0%BD%D0%B8-%D0%BC%D0%B0%D1%88%D0%B8%D0%BD%D0%B8-%D1%82%D1%80%D1%8A%D0%B3%D0%B2%D0%B0%D1%82-%D0%BE%D1%82-%D1%86%D0%B0%D1%80%D0%B8%D0%B3%D1%80-news803476.html", "text": "Стотици камиони и строителна техника са позиционирани на \"Цариградско шосе\" в момента. По думите на инж. Илиян Терзиев, бранша трябва да се подреди, за да може да останат в България. Строителите искат промяна в климата, което да стане със законодателни промени. Припомняме, че протестът им е в отговор на непрекъснатите обвинения и нападки от страна на БСП, които месеци наред зоват за проверки на некачествената работа. Строителите дори заявиха, че искат оставката на Елена Йончева, която е първа в борбата срещу тях и допълниха, че ще съдят всеки който ги клевети. Очаква се строителите да тръгнат към Народното събрание, където част от тях да се видят с председателят на парламента Цвета Караянчева. Сподели:", "date": "2018.12.12", "title": "От последните минути: Строителите излязоха на протест, тежкотоварни машини тръгват от \"Цариградско шосе\""}
{"url": "https://pik.bg/29-%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D1%88%D0%B0%D1%80%D0%B8%D1%84-%D1%88%D0%B5%D0%BA%D0%B0%D1%82-%D0%B5-%D0%B0%D1%82%D0%B5%D0%BD%D1%82%D0%B0%D1%82%D0%BE%D1%80%D1%8A%D1%82-%D0%BE%D1%82-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-%D0%BE%D0%B1%D0%B7%D0%BE%D1%80-news803427.html", "text": "Нападателят от Страсбург, който уби четирима и рани тежко още 7, е 29-годишният Шариф Шекат. Той е роден в Страсбург и е включен във френския списък на хората, застрашаващи националната сигурност на Франция. Както ПИК вече съобщи, часове преди да извърши кървавото нападение е трябвало да бъде арестуван за убийство, но полицията не е успяла да го намери в дома му във френския град. Припомняме, че около 19:00 часа местно време неизвестено лице откри стрелба на популярния сред туристите традиционен коледен базар в града. Военнослужещите на място, задействани за охрана на базара по стартираната след терористичните нападения в Париж от ноември 2015 г. операция \"Сентинел\" откриват стрелба по извършителя, но той успява да избяга от местопрестъплението. Данните за жертвите и пострадалите са противоречиви. Първоначално бе съобщено за един загинал и 10 ранени, но малко по-късно властите приведоха информация за двама загинали и 11 ранени, някои от които - критично. В момента се говори за четирима загинали. Според местния телевизионен канал BFMTV при престрелката един от френските войници, които патрулират по улиците на френските градове като част от антитерористичната операция \"Сентинел\", е ранен. Френското министерство на вътрешните работи, без да уточнява подробности за случилото се, го описа като \"изключително сериозно събитие по отношение на обществената сигурност\". Малко по-късно бе обявено, че Отделът за борба с тероризма на Прокуратурата в Париж поема разследването на нападението на коледния базар в Страсбург, предава Фокус. След оценка на ситуацията, Прокуратура във френската столица откри разследване за \"убийства, опити за убийство във връзка с терористична групировка и мрежа за престъпни конспиративни престъпления\", се казва в изявление, разпространено от органа. В  Туитър френският вътрешен министър Кристоф Кастанер съобщи, че са мобилизирани  всички полицейски и спасителни служби и помоли да се спазват указанията на местните и централните власти“. По-късно стана ясно, че по заповед на държавния глава Еманюел Макрон министърът е отпътувал за Страсбург. Кореспондент на Deutsche Welle, който се е намирал в Европейския парламент по време на нападението, предаде, че изходите от сградата са затворени. Той обърна внимание на факта, че през деня охранителите са извършвали щателни проверки на личните вещи и чантите на хора, които се насочили към центъра на Страсбург. Тази седмица градът е домакин на пленарните заседания на Европейския парламент, поради което има стотици депутати и техните служители. Според друг кореспондент на същата медия, към момента правоохранителните органи са отцепили два периметъра в центъра на града. Единият е с по-широк обхват, а другият - в непосредствена близост до коледния пазар пред катедралата в Страсбург. Сподели:", "date": "2018.12.12", "title": "29-годишният Шариф Шекат е атентаторът от Страсбург (ОБЗОР)"}
{"url": "https://pik.bg/%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%B7%D0%B0%D0%B4%D0%B5%D0%B9%D1%81%D1%82%D0%B2%D0%B0-%D0%BC%D0%B5%D0%B6%D0%B4%D1%83%D0%B2%D0%B5%D0%B4%D0%BE%D0%BC%D1%81%D1%82%D0%B2%D0%B5%D0%BD-%D0%BA%D1%80%D0%B8%D0%B7%D0%B8%D1%81%D0%B5%D0%BD-%D1%89%D0%B0%D0%B1-%D1%81%D0%BB%D0%B5%D0%B4-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-news803430.html", "text": "Премиерът Едуард Филип задейства междуведомствения щаб за работа при кризи към вътрешното министерство, съобщава AFP по информация от правителството. В него влизат представители на заинтересованите министерства и правителствени институции, които ще наблюдават и контролират ситуацията в Страсбург след произшествието във вторник късно вечерта, предава Фокус. При стрелбата на Коледния пазар в Страсбург бяха убити двама граждани, а тринайсет - ранени, се казва в правителственото съобщение, а според информация на световните медии жертвите са четири. Сподели:", "date": "2018.12.12", "title": "Френският премиер задейства междуведомствен кризисен щаб след стрелбата в Страсбург"}
{"url": "https://pik.bg/%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%8F%D1%82-%D0%B5%D0%BB%D0%B8%D1%82-%D0%BD%D0%B0-%D0%B5%D0%B2%D1%80%D0%BE%D0%BF%D0%B0-%D1%81%D0%BA%D1%8A%D1%80%D0%B1%D0%B8-%D0%B7%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-news803434.html", "text": "Председателят на Европейския парламент Антонио Таяни, както и много френски политици изразиха съболезнованията си във връзка с гибелта на хора в резултат на въоръжено нападение в центъра на Страсбург. По последни данни загиналите са четирима, а ранените 11, като някои от тях са в критично състояние. \"Скърбя за жертвите на нападението в Страсбург. Ние, Европарламентът, продължаваме работата със силата на свободата и демокрацията срещу терора\", написа Таяни в Туитър. \"Искрени съболезнования на семействата и близките на жертвите. Изразявам цялата си подкрепа на сънародниците ми от Страсбург и силите за безопасност\", коментира председателят на Националното събрание на Франция Ришар Феран. \"Шокирана съм от информациите за стрелба в Страсбург. Мислено съм с местните жители, жертвите и техните семейства, както и с приятелите и колегите в града, където е разположена Парламентарната асамблея на Съвета на Европа (ПАСЕ)\", написа председателят на ПАСЕ Лилиан Мори Паские. Френските власти разглеждат инцидента като терористичен акт. \"Шокирана и опечалена съм от ужасяващата атака в Страсбург. Моите мисли са към всички засегнати и към френския народ\", бе коментарът на премиера на Великобритания Тереза Мей в Туитър, предава Нова. Съболезнования поднесе и председателят на Европейската комисия Жан-Клон Юнкер. Той написа в \"Туитър\": \"Моите мисли са с жертвите на стрелбата в Страсбург, която категорично осъждам. Страсбург е символичен град за мира и европейска демокрация. Ценности, които винаги ще защитаваме. ЕК застава зад Франция\", написа люксембургският политик. Сподели:", "date": "2018.12.12", "title": "Политическият елит на Европа скърби за жертвите на атентата в Страсбург"}
{"url": "https://pik.bg/%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D1%81%D1%8A%D1%8E%D0%B7%D0%B0-%D0%BD%D0%B0-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8%D1%82%D0%B5-%D1%83-%D0%BD%D0%B0%D1%81-%D0%BF%D0%B0%D0%BA%D0%B5%D1%82%D1%8A%D1%82-%D0%BC%D0%BE%D0%B1%D0%B8%D0%BB%D0%BD%D0%BE%D1%81%D1%82-%D0%B5-%D1%83%D0%B4%D0%B0%D1%80-%D1%81%D1%80%D0%B5%D1%89%D1%83-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0%D1%82%D0%B0-%D0%BD%D0%B8-%D0%BD%D1%8F%D0%BC%D0%B0%D0%BC-news803475.html", "text": "Нямаме друг ход освен протест. Пакетът \"Мобилност\" ще доведе до фалит на малки и големи предприятия. Българската икономика ще изгуби едно много сериозно икономическо перо в бюджета си. Пакетът \"Мобилност\" е удар срещу българската икономика. Това заяви председателят на Съюза на превозвачите в България Йордан Арабаджиев в сутрешния блок на БНТ. \"Водачите ни ще станат неконкурентоспособни. Когато в началото ЕК публикува текстовете по пакета \"Мобилност\" си мислехме, че хората готвили го си нямат и на идея от автомобилен бизнес. По-късно се видя, че те просто искат да ни фалират. В Германия имат сериозен недостик на водачи на тежкотоварни автомобили. Те искат да привлекат нашите водачи\", каза още той. \"Наясно сме, че следва политическо решение. Ще ангажираме политиците си, за да проведат съответните разговори в Европейския парламент и да разяснят проблема на колегите си\", допълни шефът на Съюза на превозвачите. \"За година успяхме да обединим всички - депутати, български евродепутати и медии. За всички хора е ясно, че не става въпрос за социални права, а за кражба на бизнес\", категоричен бе той. \"Искаме превозвачите да имат избор къде да почиват\", завърши Йордан Арабаджиев. Сподели:", "date": "2018.12.12", "title": "Лидерът на Съюза на превозвачите у нас: Пакетът \"Мобилност\" е удар срещу икономиката ни, нямаме друг ход, освен протест"}
{"url": "https://pik.bg/%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B2%D0%B0%D1%82-%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D0%B4%D0%B5%D0%BA%D0%B5%D0%BC%D0%B2%D1%80%D0%B8-%D0%BD%D0%BE%D1%81%D0%B8-%D1%85%D0%B0%D1%80%D0%BC%D0%BE%D0%BD%D0%B8%D1%8F-%D0%BD%D0%B0-%D0%B2%D0%B5%D0%B7%D0%BD%D0%B8%D1%82%D0%B5-%D0%B0-%D0%BB%D1%8A%D0%B2%D1%8A%D1%82-%D0%B4%D0%B0-%D0%B3%D0%BE%D0%BD%D0%B8-%D1%86%D0%B5%D0%BB%D0%B8%D1%82%D0%B5-%D1%81%D0%B8---%D0%B2%D0%B8%D0%B6%D1%82%D0%B5--news801549.html", "text": "МЕСЕЧЕН ХОРОСКОП ЗА ДЕКЕМВРИ 2018 ОВЕН Декември, въпреки ретроградния Меркурий до 7-и, ви обещава да се справите със задачите си и да поставите началото на новите. Не бива да се притеснявате, ако планирани за краткотрайни начинания продължат и през следващата година. Успехът ви очаква, както и приходите, които ще ви зарадват като новогодишен подарък. Наложете си умереност и търпение. Забравете прибързаните действия. Не наранявайте с думи вашите колеги и близки, дори и да сте ядосани, подтикнати от Юпитер на своя трон в Стрелец, недопускащ фалш, но и крайните критични забележки от ваша страна. Премълчете и се отдалечете от дразнителите, вместо да си създавате проблемни отношения и здравословни проблеми. Месецът е подходящ за сключване на брак. Възможно е да ви зарадва появата на дете в семейство. Посрещнете доволни и с пълнота в дома си Новата 2019 година. ТЕЛЕЦ Последният месец на годината изисква от вас до 7-и да избягвате начинанията и рискованите действия. Съветвам ви през тези седем дни да не се изкушавате от нови проекти, да не подписвате договори, които ви мамят с привидно лесни приходи. Бъдете тактични, търпеливи, готови на компромиси при нужда, това е вашето печелившо поведение. Пазете спечелените пари за началото на новата година, а също и за да пътувате за празниците със семейство си. Използвайте този шанс, за да стабилизирате отношенията си и да се откъснете от средата си, да се разтоварите от напрежението и да загърбите поне за миг дразнителите и нахалните роднини, които само искат и ви упрекват, че не проявявате разбиране и щедрост към тях. От вас зависи да посрещнете с добро самочувствие и впечатляваща банкова сметка Новата 2019 година. БЛИЗНАЦИ Ето и месеца, който въпреки забраните за активна работа и инвестиции до 7-и заради все още ретроградното движение на Меркурий ще ви поднесе изненади и възможност за активна обществена дейност, запознанства, нова среда, нови приятели. Не ви съветвам да сменяте през декември професионалното си поприще, защото неочакваният застой ще ви се отрази зле на психиката. Ако мечтите и идеите ви са осъществими, споделете ги, като разчитате на хората, които ви подкрепят. Не искайте от Съдбата да вземете и това, което не сте заслужили. Получили сте достатъчно дарове през годината, оставете и за другите хора. Организирайте с вашето семейство или с приятели пътуване по време на празниците и посрещнете изпълнени с доволство Новата 2019 година. РАК Декември ви носи трудности, а и застой до 7-и заради все още ретроградното движение на Меркурий. Ще се изявявате като перфекционисти въпреки препятствията и ще дразните колегите и близките си с ненужно ровене в детайли и заядливи спорове за вашата и тяхната правота. Печелите си неприятели преди края на годината. Струва ли си? Ако сами не осъзнаете, че предизвиквате околните да се отдалечат от вас, никой няма да ви е виновен. Във ваша полза са рутината и спокойната работа, а вечерите споделяйте със семейството си и се радвайте на домашния уют и хармония, които не си струва да рушите. Дори и в трудния ви месец имате възможност да се докажете, като завършите вашата работна година преди Коледните празници и си дадете почивка, за да посрещнете доволни и щастливи Новата 2019 година. ЛЪВ Декември е време за промени, които да огряват пътя ви и през следващата година. Не се колебайте въпреки ретро¬градното движение на Меркурий, продължаващо до 7-и. Гонете целите си. Надявате се да го правите дискретно, но ако сте известни и публични личности, няма как да се скриете, все някой ще ви разпознае. Не взимайте прибързани решения и не се впускайте да гоните цели, които не са ви по силите, за да избегнете здравословните проблеми. Спрете да се подчинявате на ината си, той ви вреди. Завършете работната си година преди Коледа и се отдайте на почивка със семейството си и любимите си хора. Може да пътувате и зад граница съгласно повелята на месеца, въпреки че няма да липсват прояви на агресия от страна на други, непознати ви туристи, които ще са гневни заради вашата надменност. Ще бъдат прави, не само вие имате пари. От вас зависи да посрещнете доволни и щастливи Новата 2019 година. ДЕВА Декември ви носи стабилност и хармония, ако не се изкушавате от начинания до 7-и, когато Меркурий е все още ретрограден. Не ви съветвам да постъпвате неблагоразумно, защото през последния месец на годината е във ваша полза да завършите започнатото и да попълните банковата си сметка със заслужени приходи, вместо да оставяте задачи за новата година, когато може да не успеете да ги приключите, а заплащането да чакате незнайно кога. Проблемите ви са гарантирани, затова сега е моментът да ги избегнете. Съдбата ще ви възнагради богато, ако се съобразите с тези изисквания. Ако успеете да приключите работната си година до 22 декември и да си дадете заслужена почивка, значи сте изпълнили до¬стойно задачите си и имате повод да празнувате. Съгласувайте с вашето семейство желанията за предстоящите празници и не се скъпете да отидете на почивка зад граница, след като сте финансово стабилни и завършвате доволни от постигнатото 2018-а с надеждата за още по-богата Нова 2019 година. ВЕЗНИ През декември, въпреки че Меркурий е ретрограден до 7-и, имате благословията на Съдбата да завършите задачите си, особено тези, които са със срок края на годината и да планирате във втората десетдневка на месеца следващата година. Ако имате ваш бизнес, бъдете в готовност да поднесете за обсъждане нови проекти или да чуете предложенията на вашите подчинени, които ще осъществите още в първия месец на новата година. Семейните ще живеят в разбирателство с половинката си, ако не прекаляват с работата, а необвързаните може да срещнат партньор по време на предстоящите празници, време, идеално за романтични срещи, а и обожатели няма да липсват. Ако успеете да приключите работната си година преди Коледа, се отдайте на заслужена отмора в очакване на Новата 2019 година. СКОРПИОН През декември печелите в движение, дори и от задачи, които приключвате до 7-и при все още ретроградното движение на Меркурий. Приходите са повече от очакваното, финансовата ви стабилност е гарантирана, но ви съветвам да не ги инвестирате веднага, защото може проектите да се окажат губещи. Материалната ви стабилност успокоява отношенията у дома, ако сте преживели период на лишения. Уговорете със семейството си как да организирате почивката си в празничните дни, дори и ако нямате възможност да си почивате през двата работни между Коледа и Нова година. Не бъдете наивници и не давайте пари на ваши роднини, които правят пореден опит да се впият във вас, за да сте им постоянни донори и задоволявате капризите им, но те са безработни. Забравете добротата си и съчувствието към тях, защото ви манипулират. Посрещнете със самочувствие Новата 2019 година. СТРЕЛЕЦ През декември емоцията властва с цялата си мощ над дните ви, а Меркурий е ретрограден до 7-и и ви изнервя допълнително. От една страна, ще сечете с думите си и ще наранявате всеки, който ви се противопостави. От друга, ще воювате със самите себе си. Ще водите странен спор между разума и чувствата си и трудно ще вземете решение, на което да дадете предимство. Внимавайте, защото рискувате не само да съсипете важни за вас отношения, а и заради опасността агресията ви да отдалечи и охлади чувствата на брачната ви половинка. Ако сте планирали да създадете семейство през декември, може да останете сами пред олтара. С вашите началници, колеги и делови партньори също сте в конфликт, а причината е, че отказвате да се заемете с вашата част от обща задача, за да приключите годината навреме и да получите отлични приходи, които ще си поделите с останалата част от вашия екип. Парите ви трябват, но правите всичко напук. Надмогнете ината си, за да посрещнете без напрежение Новата 2019 година. КОЗИРОГ Анализът на поведението ви, на вашите успехи и професионални намерения ще ви предпази от грешки и притеснения през последния месец на годината. До 7 декември Меркурий е ретрограден, но ви позволява да оправите отношенията, които сте развалили. Приемайте хората такива, каквито са, но дръжте на собственото си достойнство, което през цялата година околните провокираха и рушиха. Знаете, че решите ли нещо, сте пробивни и се справяте с всичко, което сте си поставили като цел, без да се притеснявате, че някой може да ви попречи. Преди празниците приключете работната си година и отделете време за семейството и децата си, посетете възрастните си родители, които се нуждаят от вашето внимание, за да посрещнете спокойни Новата 2019 година. ВОДОЛЕЙ Декември ви позволява да печелите много, с цената на допълнителни задачи и инвестиции в нови проекти, които бързо ще върнат вложените пари след 7-и, но заради натрупаната целогодишна преумора сте склонни да избухвате, което не е най-добрият начин за решаване на проблемите ви. След 10-и ще ви зарадват приходи от задачи, чието начало сте поставили през есента. В средата на месеца си наложете спокойствие, защото и най-малките дразнители ви хвърлят в лапите на емоцията. Правите скандали от нищо. Трудно ще им е на вашите брачни половинки, ако сте семейни. Ако сте несемейни не е изключено да бъдете зарязани дори при стабилна връзка. Няма да липсват романтични познанства и да кипят бурни страсти в дните ви. Още при първата среща вече сте влюбени до уши и нито виждате, нито чувате предупрежденията на Съдбата. Сами ще сте си виновни за разочарованията, които ви чакат, още повече че не съзнавате кога е подходящият момент да се отдръпнете. Подгответе се, заредени с положителни емоции, да посрещнете Новата 2019 година. РИБИ През декември емоцията е като лавина, която помита всичко около вас. Ако не сте успели да постигнете целите си, след 7 декември продължете с нови сили, стига изоставането да не е сериозно. Не прекалявайте с гневните изблици и скандалите у дома, защото както привидно брачната ви половинка проявява разбиране и ви търпи, така може да си събере куфарите и ви напусне с облекчение. Питате защо? Защото няма да разбере поради какви причини изливате гнева си върху нея, след като не знае какво ви се случва, а и няма как да сте постоянно обгрижвани от околните, но да не сте отговорни и към техните потребности. Преди празниците завършете задължителните си задачи, за да имате спокойни почивни дни. Осъзнайте грешките си и заживейте в съзвучие с Вселенските закони, постигайки равновесие между материалната и духовната си същност и за да намерите след празниците своето вярно място в живота. Посрещнете достойно Новата 2019 година. Сподели:", "date": "2018.12.12", "title": "КАКВО КАЗВАТ ЗВЕЗДИТЕ? Декември носи хармония на Везните, а Лъвът да гони целите си - вижте хороскопа за всяка зодия на топ астроложката Алена"}
{"url": "https://pik.bg/%D0%B1%D0%B8%D0%B2%D1%88-%D0%BA%D0%B0%D0%BD%D0%B0%D0%B4%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B2-%D0%BA%D0%B8%D1%82%D0%B0%D0%B9-news803415.html", "text": "Бивш канадски дипломат беше задържан в Китай, заявиха източници, цитирани от Ройтерс. Майкъл Ковриг беше задържан, след като по-рано този месец полицията в Канада арестува по искане на американските власти главния финансов директор на китайската компания \"Хуавей\" Мън Ванчжоу. Засега не е ясно дали двата случая са свързани, но арестът на Мън разгневи Пекин и породи страхове от ответни мерки срещу чуждестранната бизнес общност в Китай. Организацията \"Международна кризисна група\", за която Ковриг работи в момента като съветник за Североизточна Азия, каза, че полага усилия той да бъде освободен. Китайското външно министерство и министерство на обществената сигурност досега не са отговорили на изпратени им въпроси за задържането на Ковриг. Не се знае къде се намира той и каква е причината за задържането му. Канадското посолство в Китай отказа коментар, предава Дарик. Ковриг , който говори китайски, работи като експерт за \"Международната кризисна група \" от февруари 2017 г. Профилът му в социалната мрежа Линкдин показва, че от 2003 до 2016 г. той е работил като дипломат на различни места, включително в Пекин и Хонконг. Сподели:", "date": "2018.12.12", "title": "Бивш канадски дипломат е задържан в Китай"}
{"url": "https://pik.bg/%D0%B0%D0%BA%D1%82%D1%8C%D0%BE%D1%80%D1%8A%D1%82-%D0%B0%D0%BD%D0%B4%D0%B8-%D1%81%D1%8A%D1%80%D0%BA%D0%B8%D1%81-%D0%BF%D0%B0%D1%80%D0%BE%D0%B4%D0%B8%D1%80%D0%B0-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-%D0%B7%D0%B0%D1%80%D0%B0%D0%B4%D0%B8-%D0%B1%D1%80%D0%B5%D0%BA%D0%B7%D0%B8%D1%82-news803421.html", "text": "Докато британският премиер Тереза Мей търси изход за Brexit пред лидерите на Евросъюза - сатирата срещу нея в родната й Великобритания набира сила. Актьорът Анди Съркис, известен като Ам-Гъл от „Властелинът на пръстените”, изигра пародия на раздвоената премиерка, предава Нова. На клипчето актьорът е облечен като Мей и повтаря с типичния за героя известната реплика: „Безценното ми, нашето споразумение, това е нашата сделка\". Сподели:", "date": "2018.12.12", "title": "Актьорът Анди Съркис пародира Тереза Мей заради Брекзит"}
{"url": "https://pik.bg/%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D0%B2%D1%8A%D1%82%D1%80%D0%B5%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D1%80%D0%B8%D1%81%D1%82%D0%B8%D0%B3%D0%BD%D0%B0-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-%D0%BF%D1%80%D0%BE%D0%B2%D0%B5%D0%B6%D0%B4%D0%B0-%D1%81%D0%B5-%D0%B0%D0%BD%D1%82%D0%B8%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F-news803438.html", "text": "Министърът на вътрешните работи на Франция Кристоф Кастанер пристигна в Страсбург, където полицията в момента провежда антитерористична операция. Кастанер съобщи това в микроблога си в Туитър. \"Намирам се в Страсбург заедно с прокурора на Париж. Обсъждаме ситуацията със силите за безопасност\", написа той. Междувременно кметът на Страсбург обяви сряда за ден на траур в града. Коледният базар няма да работи в сряда, отменени са и всички спектакли в театрите. 29-годишен мъж, който е родом от града, към 20:00 часа френско време откри стрелба в центъра на Страсбург край прочутия коледен базар. По последни данни загиналите са четирима, а 11 са ранени и някои от тях са в критично състояние. По време на престрелката с полицията нападателят е бил прострелян, но е успял да избяга и акцията за залавянето му продължава в момента. Той е бил и в списък със заподозрени в тероризъм лица. Стрелецът е трябвало да бъде арестуван тази сутрин по подозрения в съпричастност към убийство. Полицаите обаче не са успели да го намерят в дома му. Във връзка с полицейската операция градският транспорт в града бе спрян преди полунощ, а жителите бяха призовани да не излизат от домовете си. Сподели:", "date": "2018.12.12", "title": "Френският вътрешен министър пристигна в Страсбург, провежда се антитерористична операция"}
{"url": "https://pik.bg/-news619992.html", "text": "Попитали Радио Ереван: - Могат ли да се правят мозъчни операции на политици? От радиото отговорили: - Изключено! Никой хирург не се занимава с дърворезба! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619993.html", "text": "В полицейското управление. Пристига служител на закона, който води един пингвин със себе си: - Извинете, началник, този пингвин май се е позагубил. - Ами заведи го в зоопарка! След един час служителят се връща в управлението и пита: - А сега, началник, на кино ли да го заведа? Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619995.html", "text": "Мъж се обажда на 112: - Мисля, че жена ми е мъртва! - Какво ви кара да мислите така? - Ами сексът си е същият, но прането се трупа! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619998.html", "text": "Пешо, искаш ли една ледена биричка? - И питаш! - Не питам, гавря се Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619996.html", "text": "- Каква е приликата между жената и жабата? И двете имат голяма уста и ги е страх от щъркела. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619994.html", "text": "В полицейското управление. Пристига служител на закона, който води един пингвин със себе си: - Извинете, началник, този пингвин май се е позагубил. - Ами заведи го в зоопарка! След един час служителят се връща в управлението и пита: - А сега, началник, на кино ли да го заведа? Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619997.html", "text": "Най-трудни за ухажване са веганките. Просто никога не знаеш букетът, който й подаряваш, ще го яде ли, няма ли да го яде. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619999.html", "text": "Лекар се събужда от телефонен звън: - Докторе, колко струва визита по домовете? - 50 долара. - А преглед в офиса? - 25 долара. - Добре, тогава ви чакам след половин час в офиса. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news620003.html", "text": "- Какво е пълна самота? - Когато за Нова година не те поздравяват даже спамерите :-( Сподели:", "date": "2018.12.12", "title": "ВИЦОВЕ"}
{"url": "https://pik.bg/%D0%BC%D0%B0%D0%BA%D1%80%D0%BE%D0%BD-%D1%81%D0%BB%D0%B5%D0%B4%D0%B8-%D1%81%D0%B8%D1%82%D1%83%D0%B0%D1%86%D0%B8%D1%8F%D1%82%D0%B0-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-%D0%BE%D1%82-%D0%BF%D0%BB%D0%BE%D1%89%D0%B0%D0%B4-%D0%B1%D0%BE%D0%B2%D0%BE-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0-news803433.html", "text": "Президентът Еманюел Макрон е отишъл в междуведомствения кризисен щаб на площад „Бово“ в Париж, предава Франс Пренс, цитирана от Фокус. След полунощ Макрон е отишъл на площад „Бово“, където се намира специализираната служба към френската Национална полиция за охрана и защита на най-висшите френски и чуждестранни лица и се предоставя техническа помощ за сигурност. Сподели:", "date": "2018.12.12", "title": "Макрон следи ситуацията в Страсбург от площад \"Бово\" в столицата"}
{"url": "https://pik.bg/-news620005.html", "text": "Малко преди Нова година. Шефът влиза в един от кабинетите и гледа - на масата пиене, мезета, всички пушат... - Забранил съм да се пие и пуши на работа!!! Един от по-трезвите се обръща и отговаря: - Абе шшшефе, ччче кккой работи? Сподели:", "date": "2018.12.12", "title": "ВИЦОВЕ"}
{"url": "https://pik.bg/-news620000.html", "text": "- Скъпи, какво ще ми подариш за Нова година? - Себе си, разбира се, скъпа... - Наистина... Нали идва годината на Плъха... Сподели:", "date": "2018.12.12", "title": "ВИЦОВЕ"}
{"url": "https://pik.bg/-news620001.html", "text": "Сани пита майка си: - Мамо, защо Нова година не е веднага след Бъдни вечер и Коледа? - За да не умират хората от преяждане и препиване. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news620004.html", "text": "- Моето момиче за Нова година ми подари секс. - Много оригинално, няма що - на всички да подарява едно и също. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news620002.html", "text": "Тече подготовката за Нова година. Мъж иска в магазина две от най-големите пиратки. Продавачът: - Продавам само по една! - Защо? - Защото втората вече няма да я чуете. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news620008.html", "text": "Посрещане на Нова година. Една дама казва на друга: - Струва ми се, че преди дванадесет години сме посрещали нова година в една й съща компания. - Наистина ли? Нещо не си ви спомням. - И аз не помня добре лица. Но виж за тоалети - добре помня. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news620013.html", "text": "1 януари. Бележка: Честита Нова Година! p.s. зелевият сок е в хладилника. p.s.2 Хладилникът е в кухнята... Видял бележката Боян и се чуди: - Добре де, а кухнята къде е... Сподели:", "date": "2018.12.12", "title": "ВИЦОВЕ"}
{"url": "https://pik.bg/-news620006.html", "text": "Преди Нова година. Оптимистът: - Новата година ще е по-добра от старата! Песимистът: - Новата година ще бъде по-лоша от старата! Реалистът: - Пак ще се напия! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news620010.html", "text": "- Цялата нощ лежах под елхата... nnn След празнуването на Нова година. Звъни телефонът. Сънен човек: \"Кой идиот звъни в 16 часа през нощта!??!\" Сподели:", "date": "2018.12.12", "title": "ВИЦОВЕ"}
{"url": "https://pik.bg/-news620016.html", "text": "Какво е Нова година? - Вечеря, която плавно преминава в закуска. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news620009.html", "text": "На празника за Нова година в детската градина: - Дядо Мраз, благодаря за подаръка! - Няма за какво, детенце! - И аз така мисля, но мама държеше да ти благодаря! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news620012.html", "text": "Спират един за превишена скорост: - Превишена скорост! Защо? - Ами заседях се с приятели, отпразнувахме Нова година, а жената сигурно вкъщи се е изпопритеснила! - Каква Нова година? Десети януари е! - Ами затова и бързам! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news620014.html", "text": "- Тате, познай кой влак закъснява най-много? - Кой? - Онзи, който ми обеща, че ще ми купиш за Нова година. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619571.html", "text": "– Ало, „Софийска вода“ ли е? – Да, какво обичате? – От чешмата ми тече вода! – А… вие какво очаквахте? – Ами, като гледам сметката, очаквах да е поне бира! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619576.html", "text": "Телефонистка: – Номерът, който търсите, не отговаря… – Ама, съвсем ли? – Не! Първите две цифри отговориха, но останалите мълчат. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619572.html", "text": "Новина: – Огнеборец с риск за живота си изнесе от горящата банка чувалче с 1 000 000 долара. Всичките опити да бъде намерен героят останаха безуспешни. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619577.html", "text": "Народът и властта отдавна са в интимни отношения, но удоволствие от това получава само властта. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619570.html", "text": "Обир в „Макдоналдс”. – Всички пари от касата в торбата! – За тук или за вкъщи? Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619575.html", "text": "Той: – Снощи заспах с усмивка на лицето! Тя: – От обич към мен ли, скъпи? Той: – Не, дядо утре ще вари ракията… Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619574.html", "text": "В почивен дом мъж се запознал с дама. Първата вечер той погалил ръката ѝ. На втората я погалил по лакътя. Жената се ядосала и му викнала: – Вие да не мислите, че съм за един месец тук?! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619578.html", "text": "– Патенце, миличко, обещай ми, че ако умра, няма да се влюбиш и да ми изневериш! – Мише, а ако не умреш… Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619579.html", "text": "На въпроса от логическия тест: – Кое от изброените е излишно: морков, лук, бентли, картоф? Седмокласничките масово отговорили: морков, лук, картоф! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619580.html", "text": "На бара: – За вас? – Искам една „Кока“. – Бъдете малко по-конкретни – кока или кола, че разликата е 128 лв… Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619606.html", "text": "Гарнизон в офицерско градче. Всички се познават. При заместника по политическата част влиза съпругата на един от офицерите: - Вчера започнах да пера ризата на мъжа ми и вижте какво намерих! - И му показва дамски бикини. - Дааа... вижте, оставете ми \"вещественото доказателство\", а аз ще помисля как да накажем вашия прелюбодеец. Жената си тръгва, а заместникът си мисли - да сложа бикините в бюрото - не върви, в касата - също не върви... Сложил ги набързо в джоба на ризата си и забравил за тях. Вечерта се прибрал в къщи и се преоблякъл. Жена му започнала да пере ризата, отворила джобчето и намерила бикините. Отишла при мъжа си: - Шегаджия такъв! Тези бикини ги търся втори ден и се чудя къде ли съм ги сложила... Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619603.html", "text": "Син на генерал играе вкъщи на войници: – Тате, виж, тук съм строил десния фланг, а тук левия…– Правилно, сине! А тук сигурно се крие тилът? – Не, тези войници ми строят вила. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619605.html", "text": "Митничар влиза на проверка в автобус и пита: – Цигари, алкохол, наркотици, оръжие? Пътник от последната седалка се обажда: – За мен две бири, ако обичате! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619604.html", "text": "- Каква е целта на Вашето посещение? - попита отегчено митничарят. - Подвижна и строго охраняема! - отвърна чистосърдечно снайперистът... Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619581.html", "text": "– Тате, какво значи „любовник“? – Това е мъж като всички останали, моето момче, само че не е длъжен да мие съдовете вкъщи. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619607.html", "text": "Разговор в казармата: - Редници, къде бяхте? - Ами до банята, г-н старшина, взехме по един душ… - Веднага да върнете душовете на мястото им! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619608.html", "text": "След тежък запой закъснял за служба лейтенант бърза към казармата. Телефонът звъни (приятен женски глас): - Г-н лейтенант, желаете ли секс по телефона? - Ъъъ... да... да... - Свързвам ви с командира на частта, полковник Петров! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619609.html", "text": "Един митничар умрял и отишъл при Господ. Отворил той една голяма книга и казал: – Ти си много почтен човек, дал си много дарения за домове за сираци, ти си за Рая! Но като отворил на другата страница, какво да види: – Ама ти толкова много си крал, ти си разорил толкова много хора! Къде да те сложа сега? А митничарят скромно: – На бариерата си е ОК! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619610.html", "text": "Митничар спира ТИР за проверка: - Какво карате? - Храна за пилета. Митничарят оглежда старателно товара и възкликва: - Ама това е кокаин! - А-а, ако щат да го ядат! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619614.html", "text": "- Знаеш ли, че Пешо минал на работа в Енергото! - Кой ще го вземе на работа в Енергото, бе, той нали е пенсионер?! - Ами, не знам - видях му снимката на един стълб. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619613.html", "text": "– Ало, моргата ли е? – Да, господине. Какво можем да направим за вас? – Искам да запазя маса за двама. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619612.html", "text": "Жени на сержанти от армията говорят за мъжете си. Едната казала: - Знаеш ли... моят е станал педераст?! Другата възкликнала: - Вярно ли? Моят глупак още си е сержант. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619611.html", "text": "Военен парад. Президентът приема парада. Пред него минават танкове, артилерия, вътрешни войски, в небето трещят вертолети и самолети... След поредната рота униформени войници се задава каре от дребни хорица с костюми и дипломатически куфарчета. - Какви са тия? - пита шашнат президентът. - Най-страшното ни оръжие! - отговарят генералите. - Чиновниците от финансовото министерство. За нула време могат да разкажат играта на всяка държава. Сподели:", "date": "2018.12.12", "title": "ВИЦОВЕ"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B0%D0%BD%D0%B4%D1%80%D0%B5%D0%B9-%D0%BD%D0%BE%D0%B2%D0%B0%D0%BA%D0%BE%D0%B2-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%83%D0%B6%D0%B0%D1%81%D0%B0-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3--news803423.html", "text": "Европейският парламент е затворен и депутатите имат забрана за напускане на сградата. Четирима български евродепутати са я напуснали преди блокадата. Българските депутати не са пострадали и не са в опасност, предава БНТ. \"От разговорите с колегите тук научихме, че, слава на Бога, няма пострадали българи. Постоянно сме в контакт с всички колеги, които са тук в Страсбург а тази сесия\", уточни Андрей Новаков. \"Това, което направихме ние малко преди да влезе забраната за напускане на Европейския парламент, по нареждане на войници останахме в едно от заведенията, в които са настанени и доста хора, които бяха на площада\", разкри евродепутатът ни. \"До следващо нареждане ще останем тук\", заключи той. Припомняме, че стрелец откри огън тази вечер на коледния базар в Страсбург. По това време в района е имало хиляди хора и десетки евродепутати. Според английския \"Мирър\" жертвите се увеличават и вече са най-малко четири. Съобщава се за 11 ранени. Сподели:", "date": "2018.12.12", "title": "ИЗВЪНРЕДНО В ПИК! Евродепутатът Андрей Новаков с последни подробности за ужаса в Страсбург - жертвите растат"}
{"url": "https://pik.bg/%D1%85%D0%B2%D0%B0%D0%BD%D0%B0%D1%85%D0%B0-%D0%B5%D0%BA%D0%B7%D0%BE%D1%82%D0%B8%D1%87%D0%BD%D0%B8-%D1%80%D0%B8%D0%B1%D0%BA%D0%B8-%D0%BF%D1%82%D0%B8%D1%86%D0%B8-%D0%B8-%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B5%D0%BD-%D0%B0%D0%BB%D0%BA%D0%BE%D1%85%D0%BE%D0%BB-%D0%BD%D0%B0-%D0%B3%D0%BA%D0%BF%D0%BF-%D0%B4%D1%83%D0%BD%D0%B0%D0%B2-%D0%BC%D0%BE%D1%81%D1%82-%D0%B2%D0%B8%D0%B4%D0%B5%D0%BE%D1%81%D0%BD%D0%B8%D0%BC%D0%BA%D0%B8-news803234.html", "text": "Екзотични рибки, птици и голямо количество контрабанден алкохол, превозвани в автобус, са иззети на ГКПП - Дунав мост. Операцията е реализирана от служители на отдел „Криминална полиция“ в ГДНП заедно с митническа мобилна група на Агенция „Митници“ на ГКПП - Дунав мост, при Русе. В хода й е спрян за проверка автобус с украинска регистрация, пътуващ от Украйна за Гърция. При процесуално-следствените действия проверяващите установили, че в 8 контейнера от стиропор, в полиетиленови пликове, били превозвани екзотични аквариумни рибки, а в 4 касети – птици от три вида, без придружаващи документи за произход и санитарни разрешителни. В автобуса били открити и 234 стъклени бутилки, съдържащи 40-градусов алкохол без български акцизен бандерол. Последвало сезиране на Областната дирекция по безопасност на храните и на Регионалния инспекторат по околната среда и водите в Русе. На двамата шофьори и двамата им спътници са съставени 6 акта за установените административни нарушения и констативен протокол. Работата по документирането на случая продължава. Сподели:", "date": "2018.12.12", "title": "Хванаха екзотични рибки, птици и контрабанден алкохол на ГКПП-Дунав мост (ВИДЕО/СНИМКИ)"}
{"url": "https://pik.bg/%D0%B1%D0%B0%D0%BD%D1%81%D0%BA%D0%BE-%D0%BF%D1%83%D1%81%D0%BA%D0%B0-%D0%B1%D0%B5%D0%B7%D0%BF%D0%BB%D0%B0%D1%82%D0%B5%D0%BD-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%B7%D0%B0-15-000-%D0%B5%D0%B2%D1%80%D0%BE-news803198.html", "text": "Община Банско получава 15 000 евро за инсталирането на безплатен интернет на обществени места по инициативата WiFi4EU. Средствата ще бъдат вложени за изграждане на безплатна интернет мрежа в зали, библиотеки, музеи, паркове, площади и други. Срокът за изпълнение е 18 месеца. До края на 2018 г. се очаква да бъде подписано споразумение с Комисията за получаване на ваучера. През следващата година ще се направи избор на инсталационна компания, която да изгради избраните точки за достъп до високоскоростен интернет. Местната администрация трябва да поддържа новоизградената мрежа напълно активна за период от 3 години. Банско се класира девета сред общо 113-те класирани български общини по проекта. Те успяха да кандидатстват в първите 10 секунди от отварянето на конкурса в конкуренция с останалите почти 13 000 кандидати от цяла Европа. Основният принцип за избор е \"пръв кандидатствал - пръв спечелил\". Българските местни власти ще получат финансиране в размер на 1 695 000 евро, което е приблизително 4.04 % от бюджета на инициативата. Сподели:", "date": "2018.12.12", "title": "Банско пуска безплатен интернет за 15 000 евро"}
{"url": "https://pik.bg/-news619538.html", "text": "Бременна жена отишла на астролог, за да получи хороскопа на бъдещото си дете. - Под какъв знак беше заченато детето? - попитал астрологът. - Под една табелка \"Пушенето забранено\". Сподели:", "date": "2018.12.12", "title": "ВИЦОВЕ"}
{"url": "https://pik.bg/%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F%D1%82-%D0%BE%D1%82-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-%D0%B5-%D1%82%D1%80%D1%8F%D0%B1%D0%B2%D0%B0%D0%BB%D0%BE-%D0%B4%D0%B0-%D0%B1%D1%8A%D0%B4%D0%B5-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D1%87%D0%B0%D1%81%D0%BE%D0%B2%D0%B5-%D0%BF%D1%80%D0%B5%D0%B4%D0%B8-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-news803424.html", "text": "Стрелецът от Страсбург е трябвало да бъде задържан часове преди стрелбата по дело за убийство, но униформените не са го открили в дома му, твърди френското издание France Info. Както ПИК съобщи, жертвите вече са 4, а седем от ранените са в изключително тежко състояние. Според информация на световните медии нападателят също е ранен след престрелка с военните. Към този момент все още не е потвърдена информацията за нова стрелба във френския граз. Държавното обвинение  в Париж е стартирало следствие по дело за кървавото нападение в Страсбург. Сподели:", "date": "2018.12.12", "title": "Нападателят от Страсбург е трябвало да бъде арестуван часове преди стрелбата"}
{"url": "https://pik.bg/-news619540.html", "text": "В автобуса млада жена с голям бюст е с блузка на Ралф Лорън. Някакъв се загледал в логото. Жената: - Харесва ли ви кончето? - Не, хиподрума... Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619539.html", "text": "Вървим си двамата с жена ми по улицата и излъчваме сексапил – тя е секси, а аз съм пил. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619542.html", "text": "Защо всички \"лесни\" рецепти започват с думите: \"Вземете килограм свинско, авокадо, перо от задника на полярна сова, три очи от динозавър и киноа\"? Откъде, по дяволите, да търся свинско? Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619543.html", "text": "Обява: \"Опитен психотерапевт търси работа. Търся вече трети месец. Що за скапана държава! Всички са гадни смотаняци - мразя ги! Звънете, нещастници!\" Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619546.html", "text": "И най-добрият любовник е нечий кофти мъж Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619545.html", "text": "Обява: \"Продава се дог. Яде всичко. Много обича деца\". Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619547.html", "text": "Обява: \"Предсказвам по пин кода на вашата кредитна карта.\" Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619544.html", "text": "Кой колко работи? Японецът: за семейството - жената и децата... 2 часа; за фирмата... 2 часа; за Япония... 4 часа. Бай Ганьо: за семейството... 1/2 час, то и без това и жената работи; за фирмата... 1/2 час, то и те толкова и ми плащат; а за Япония... хич не ми пука! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619548.html", "text": "Срещна ме домоуправителят и вика: - Събирам пари за входната такса! Отговорих му: - Съчувствам ти! И аз събирам за нова пералня и знам колко е трудно. Успех! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619549.html", "text": "Ако покрай коледните празници видите в кръчма някой да се налива сам, не бързайте с неправилните изводи. Може това да е коледното парти на някой фрилансър или едноличен търговец. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619550.html", "text": "Ще бесят металист и чалгар. Питат ги за последното им желание. - Ако може за последно да ми пуснете \"Доко, Доко\" - казал чалгарят. - А мене ако може да ме обесите, преди да му изпълните желанието! - проплакал металистът. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619556.html", "text": "Младеж изпраща приятелката си, с която ще се женят следващата седмица, но още не са правили секс, до дома ѝ. Когато влизат във входа, той й казва: – Хайде да правим секс, защо да чакаме до сватбата? Девственост, целомъдрие – това са остарели предразсъдъци, а аз вече не мога да трая от нетърпение. За какво са тия глупости? – Не мога! Имам цели три причини, заради които не мога да го направя. Първо – до сватбата остава една седмица. Ние се познаваме цели три години, а какво са три години в сравнение с една седмица. Второ – могат да ни видят родителите ми, а представяш ли си, какъв скандал ще стане тогава? – И трето? – И трето – от този секс по входовете много ме боли кръстът! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619555.html", "text": "Реших да вечерям кисело мляко със захар. Но вместо захар сложих сол. Е, няма да го хвърлям… Сложих и малко чесън, добавих краставица… Сега пия втора ракия и пека две наденички! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619553.html", "text": "Перник - в спалнята на Кире и Пена е разгорещено. Пена: - О, да! Говори ми, говори ми, мръсотии! - Кире: - Фолксваген, гарнитурата избила, ремъкът скъсан... Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619557.html", "text": "Скромно предложение към съставителите на задачи за тестове по математика: – Минка има 750 приятели във фейсбук. Само за една седмица тя получила още 180 покани за приятелство. Какво има Минка? Верен отговор: – Големи цици! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619554.html", "text": "Някакъв поп си поправял оградата на двора, а съседът му го гледал с любопитство. По някое време попът попитал: - Гледаш как се забиват пирони, за да се научиш и ти ли? Онзи: - Не, попе, чакам да чуя какво ще кажеш, когато се уцелиш с чука по пръстите?! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619551.html", "text": "На интервю за работа: - Как се казвате? - Васил. - Деца имате ли? - Да, син Васил и дъщеря Василка! - Хм, интересно... А домашни любимци? - Котка Васка! - Мдааа, в такъв случай, за съжаление, не можем да ви наемем за креативен мениджър... Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619558.html", "text": "31.08.2017 Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619559.html", "text": "Анкета: – Какво ще направите, ако видите малко зелено човече? 60% – оставям пиенето! 30% – почвам да пия! 9% – отивам на психиатър! И само едно малко момиченце каза: – Ще пресека улицата! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619566.html", "text": "– Кондуктор, какво е това безобразие? Влакът едва тръгна, а на мен вече ми откраднаха куфара! – Нищо чудно, господине, това е бърз влак! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619980.html", "text": "- Мамо защо казваш, че Черно море е по-черно отколкото си очаквала? - Защото там се запознахме с баща ти, дъще. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619615.html", "text": "Срещнали се двама, разприказвали се, по едно време единият попитал: - А какво прави жена ти? После се сетил, че жената е починала и продължил непринудено: - Все в същото гробище ли си е? Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619565.html", "text": "Закуска в леглото, обяд в леглото, вечеря в леглото – мислите си романтика… друг път... Дископатия!! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619567.html", "text": "Минава кораб покрай остров насред океана. По едно време един от пътниците забелязва човек на острова и пита капитана: – Какъв е тоя брадясал човек, дето подскача, крещи и ръкомаха така oживено? – Ми, не знам – отвърнал капитанът, – но всяка година като минаваме с кораба покрай острова, оня нещо полудява! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619568.html", "text": "„Търся мъж – непиещ, непушач, да не ходи по жени, с цел – брак“. На другия ден се звъни на вратата. Женато отваря – някакъв тип, пиян като кирка, с цигара в уста. – Какво искате? – Ами дошъл съм за обявата. – Пиете ли? – Редовно. – Пушите ли? – По две кутии на ден. – А по жени ходите ли? – Всяка вечер с различна! – А защо си дошъл при мене тогава, като бях писала, че търся точно обратното? – Дойдох да ти кажа да не разчиташ на мен.. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619569.html", "text": "Две приятелки си говорят: – Моят мъж ме носи на ръце… – Аз пък не се напивам толкова много. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619981.html", "text": "Покерът продължава до сутринта. Вратата на опушената кухня се отваря - влиза вбесена жена: - Няма ли да престанете с тия игри в нашата къща? - Спокойно, скъпа, къщата вече не е наша. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619987.html", "text": "Две застарели двойки играят бридж. По някое време съпругите отишли в кухнята. Единият от господата казал: - Снощи ходихме в един фантастичен ресторант. Горещо ти го препоръчвам. - Кой е ресторантът? - попитал другият мъж. Първият се замислил и накрая казал: - Как беше онова цвете? Така де, сещаш се, червено, с бодли по стъблото. - Имаш предвид роза? - Да, точно така - плеснал се по челото той, после обърнал глава към кухнята и извикал: - Розо, как беше името на ресторанта, дето ходихме снощи? Сподели:", "date": "2018.12.12", "title": "ВИЦОВЕ"}
{"url": "https://pik.bg/-news620019.html", "text": "Един мъж пуснал обява във вестника: \"Търся съпруга\". На следващия ден получил стотина писма. Във всички пишело: \"Вземете моята\". Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619990.html", "text": "Из учебника по математика за 1. клас: \"Мария има две праскови, а Деси - две дини. Коя от двете е фолк звезда?\" Сподели:", "date": "2018.12.12", "title": "ВИЦОВЕ"}
{"url": "https://pik.bg/-news620021.html", "text": "Мъж влиза в ресторант да си търси работа и пита първият срещнат сервитьор: - Нужни ли са ви здравеняци, които да прогонват нежелани посетители? - Да, но незнам дали имате нужната квалификация. Здравенякът хваща за яката първият попаднал му клиент и с два шута го изхвърля на тротоара. - Е, как е? Бива ли ме? - Нека почакаме собственика да стане от тротоара и ще го попитаме! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news620020.html", "text": "Сутрин. Препълнен автобус. Младо момче седи сгушено до жена с големи гърди, която постоянно го бута. - Госпожо, защо постоянно ме бутате? - Не те бутам, а просто дишам! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619988.html", "text": "Синът отваря вратата на прибиращия се от работа баща: - Их, тате, как ще се зарадва мама! Вече повече от час продължава да си говори с теб по телефона... Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619989.html", "text": "Подсъдимият, възмутен: - Нашето правосъдие вече е под всякаква критика! Съдията тези пари за какво ги взе!? Сподели:", "date": "2018.12.12", "title": "ВИЦОВЕ"}
{"url": "https://pik.bg/-news619991.html", "text": "Зъболекар: - Приключихме, ето това е вашият зъб! Пациент: - Благодаря, докторе, ето това е ръчката от стола ви. Сподели:", "date": "2018.12.12", "title": "ВИЦОВЕ"}
{"url": "https://pik.bg/-news620027.html", "text": "Дама влиза в кабинета на психиатъра: - Докторе, какво да правя? Синът ми вече втори ден прави само едно и също- пуска сапунени балончета. - Но, госпожо, за децата е нормално да се увличат в игрите си, нямате никакъв повод за безпокойство. - И аз това казвам. Само че, кой знае защо жена му много се притеснява... Сподели:", "date": "2018.12.12", "title": "ВИЦОВЕ"}
{"url": "https://pik.bg/-news620022.html", "text": "В ресторанта: - Келнер, имаш ли пилешки крилца? - Да, господине. - Я тогава хвръкни и ми донеси една бира! Сподели:", "date": "2018.12.12", "title": "ВИЦОВЕ"}
{"url": "https://pik.bg/-news620030.html", "text": "В циганско семейство таткото разправя на големия син: - Асане, ако слушаш, тате ще ти открадне колело!01/01/2017 Сподели:", "date": "2018.12.12", "title": "ВИЦОВЕ"}
{"url": "https://pik.bg/-news620028.html", "text": "Войник получава писмо от любимата си. В него тя му казва, че е срещнала друг мъж и иска да й върне снимката. Разстроеният войник събира от всички от взвода снимки на жени и ги изпраща на бившата си любима със следния текст: \"Скъпа, не мога да се сетя коя си ти измежду всичките снимки - така че вземи си своята снимка и ми върни другите\". Сподели:", "date": "2018.12.12", "title": "ВИЦОВЕ"}
{"url": "https://pik.bg/%D0%B5%D0%B4%D1%83%D0%B0%D1%80-%D1%84%D0%B8%D0%BB%D0%B8%D0%BF-%D0%BE%D0%B3%D0%BB%D0%B0%D0%B2%D0%B8-%D0%BA%D1%80%D0%B8%D0%B7%D0%B8%D1%81%D0%BD%D0%B8%D1%8F-%D1%89%D0%B0%D0%B1-%D0%B7%D0%B0-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-%D0%BC%D0%B0%D0%BA%D1%80%D0%BE%D0%BD-%D1%81%D1%8A%D1%89%D0%BE-%D1%81%D0%B5-%D0%BF%D1%80%D0%B8%D1%81%D1%8A%D0%B5%D0%B4%D0%B8%D0%BD%D0%B8-news803439.html", "text": "Премиерът на Франция Едуар Филип оглави междуведомствен кризисен щаб във връзка със ситуацията в Страсбург, където при стрелба снощи близо до коледния базар бяха убити най-малко четирима души, а други 11 бяха ранени, предаде ТАСС. В. \"Фигаро\" съобщава, че премиерът е събрал междуведомствена кризисна група, която да координира усилията във връзка със ситуацията в Страсбург. Президентът Еманюел Макрон също отиде в кризисния щаб в министерството на вътрешните работи, съобщава още ТАСС, предава Нова. Сподели:", "date": "2018.12.12", "title": "Едуар Филип оглави кризисния щаб за стрелбата в Страсбург, Макрон също се присъедини"}
{"url": "https://pik.bg/%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D1%89%D1%8F%D0%BB%D0%B0-%D0%B4%D0%B0-%D1%80%D0%B0%D0%B6%D0%B4%D0%B0-%D0%BF%D0%BE%D0%B4-%D1%85%D0%B8%D0%BF%D0%BD%D0%BE%D0%B7%D0%B0-news803435.html", "text": "Съпругата на принц Хари, херцогинята на Съсекс Меган Маркъл, възнамерявала да ражда под хипноза първата си рожба, която се очаква да види бял свят през пролетта, пише в. \"Сън\". По този начин кралската особа няма да изпитва силни болки при раждането и няма да прибягва до лекарства. За щастливото събитие се очаква във Великобритания да пристигне майката на Меган, Дория Рагланд. Според вестника именно Дория е убедила 37-годишната си дъщеря да роди по естествен път, предава БТА. По-рано стана известно, че херцозите на Съсекс са избрали звездна дойка за бъдещото си бебе по препоръка на Джордж и Амал Клуни. Това е Кони Симпсън, която преди това е предлагала вещите си услуги на децата на Джесика Бийл и Джъстин Тимбърлейк, на Джесика Алба и Кеш Уорън, на Емили Блънт и Джон Красински. Сподели:", "date": "2018.12.12", "title": "Меган Маркъл щяла да ражда под хипноза"}
{"url": "https://pik.bg/-news620029.html", "text": "Срещат се двама приятели: - Здрасти, какво правиш? - Работя... - А жена ти какво прави? - А, тя спи! - А ти защо не спиш? - Аз съм спал, когато съм се женил... Сподели:", "date": "2018.12.12", "title": "ВИЦОВЕ"}
{"url": "https://pik.bg/-news620031.html", "text": "- Как програмист се качва на 12-ия етаж с асансьор? - Натиска 1 и 2 и търси Enter-a! Сподели:", "date": "2018.12.12", "title": "ВИЦОВЕ"}
{"url": "https://pik.bg/%D0%BA%D1%8A%D1%80%D0%B2%D0%B0%D0%B2%D0%B8%D1%8F%D1%82-%D0%B0%D1%82%D0%B5%D0%BD%D1%82%D0%B0%D1%82%D0%BE%D1%80-%D0%BE%D1%82-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-%D0%BF%D0%BE%D1%85%D0%B8%D1%82%D0%B8%D0%BB-%D1%82%D0%B0%D0%BA%D1%81%D0%B8-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%87%D0%B5-%D0%B5-%D1%80%D0%B0%D0%BD%D0%B5%D0%BD-news803440.html", "text": "Авторът на кървавата атака в Страсбург тази нощ е похитил такси и е избягал с него от мястото на произшествието, съобщи радио Франс инфо. Водачът на таксито е в безопасност, той твърди, че престъпникът е ранен. Кметът на Страсбург Ролан Рис потвърди, че загиналите вече са четирима, а 11 са ранени и някои от тях са в критично състояние, предаде БГНЕС. 29-годишният мъж, който е от Страсбург, към 20:00 часа френско време откри стрелба в центъра на града край прочутия коледен базар. По време на престрелката с полицията нападателят е бил прострелян, но е успял да избяга и акцията за залавянето му продължава в момента. Той е бил и в списък със заподозрени в тероризъм лица. Стрелецът е трябвало да бъде арестуван тази сутрин по подозрения в съпричастност към убийство. Полицаите обаче не са успели да го намерят в дома му, а при обиска в жилището са открити гранати. Във връзка с полицейската операция градският транспорт в града бе спрян преди полунощ, а жителите бяха призовани да не излизат от домовете си. Няколко човека са били арестувани тази нощ по време на операцията, но 29-годишният Шериф Ш. не е сред тях. Френските власти разглеждат инцидента като терористичен акт. Сподели:", "date": "2018.12.12", "title": "Кървавият атентатор от Страсбург похитил такси, шофьорът потвърди, че е ранен"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-%D0%B1%D0%B0%D1%80%D0%B5%D0%BA%D0%BE%D0%B2-%D0%BF%D0%BE%D0%BA%D0%B0%D0%B7%D0%B0-%D0%BA%D0%B0%D0%BA%D0%B2%D0%BE-%D1%81%D0%B8-%D0%B5-%D0%BA%D1%83%D0%BF%D0%B8%D0%BB-%D0%BE%D1%82-%D0%B1%D0%B0%D0%B7%D0%B0%D1%80%D0%B0-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-%D0%BC%D0%B8%D0%BD%D1%83%D1%82%D0%B8-%D0%BF%D1%80%D0%B5%D0%B4%D0%B8-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-news803448.html", "text": "Евродепутатът Николай Бареков си е накупил зимни аксесоари от Коледния базар в Страсбург във вторник вечерта и то само броени минути преди кървавата стрелба, която отне 4 човешки живота. \"Това са шапката и ръкавиците, които купих за 21,50 евро от три страхотни момичета в павилиона на Коледния базар точно 15 минути преди атентата. Дано бог ги е опазил. Прекарах два благословени часа на тази улица и точно преди стрелбата си тръгнахме. Бог ни беше дал това прекрасно време и Бог ни опази живи\", сподели Бареков. Сподели:", "date": "2018.12.12", "title": "ПЪРВО В ПИК: Бареков показа какво си е купил от базара в Страсбург минути преди стрелбата"}
{"url": "https://pik.bg/%D0%BF%D1%80%D0%BE%D0%BC%D0%BE%D1%86%D0%B8%D1%8F-%D0%B2-%D0%BD%D0%B5%D1%82%D0%B0-%D1%81%D1%83%D0%B7%D0%B0%D0%BD%D0%B8%D1%82%D0%B0-%D1%81%D0%B5-%D0%BF%D1%80%D0%BE%D0%B4%D0%B0%D0%B2%D0%B0-%D0%B7%D0%B0-20-%D0%BB%D0%B5%D0%B2%D1%87%D0%B5%D1%82%D0%B0-%D1%81%D0%BD%D0%B8%D0%BC%D0%BA%D0%B0-news803317.html", "text": "\"Айде на промоцията! Само сега си купете Сузанита за 20 лв.\" Така дъщерята на Орхан Мурад се пусна в социалните мрежи. Скандалната ученичка за пореден път разбуни духовете с провокативно поведение. Този път обаче Сузанита не предлага билети за участията си, нито пък покани за срещи на кафе. Дъщерята на Орхан Мурад явно е решила да стане търговка и продава калъфи за телефон със своя снимка без дрехи. \"За мен е чест и удоволствие! Направете си коледен подарък с прекрасен дизайн\", хвали се Сузанита. Явно е тотално й липсва чувство за свян, а за лично достойнство още по-малко, пише ежедневник. Сподели:", "date": "2018.12.12", "title": "ПРОМОЦИЯ В НЕТА: Сузанита се продава за 20 левчета (СНИМКА)"}
{"url": "https://pik.bg/%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%B3%D0%BB%D0%B0%D1%81%D1%83%D0%B2%D0%B0-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82%D0%B0-%D0%B7%D0%B0-%D1%80%D0%B5%D1%84%D0%BE%D1%80%D0%BC%D0%B0-%D0%B2-%D0%BF%D1%80%D0%B0%D0%B2%D0%BE%D1%81%D1%8A%D0%B4%D0%BD%D0%B0%D1%82%D0%B0-%D1%81%D0%B8%D1%81%D1%82%D0%B5%D0%BC%D0%B0-news803437.html", "text": "Френският парламент гласува законопроекта за реформа в правосъдната система, информира AFP. Затворите са пренаселени, съдилищата – претоварени. Това бе мотивацията за внасяне в парламента на законопроект за реформа на съдебната система. Той е оценяван като амбициозен, но спорен. В него има специален текст за престъпления, извършени от малолетни и непълнолетни лица, предава Фокус. Късно във вторник срещу сряда текстът бе приет на първо четене с 88 гласа „за“ срещу 83 – „против“. Сподели:", "date": "2018.12.12", "title": "Френският парламент гласува законопроекта за реформа в правосъдната система"}
{"url": "https://pik.bg/%D0%BA%D0%BE%D0%B3%D0%B0-%D0%B1%D1%80%D0%B0%D0%BA%D1%8A%D1%82-%D0%B2%D0%B8-%D0%B5-%D0%BB%D0%B8%D1%88%D0%B5%D0%BD-%D0%BE%D1%82-%D0%BB%D1%8E%D0%B1%D0%BE%D0%B2-news803407.html", "text": "Може ли един брак да оцелее без любов? Отговорът не е еднозначен – при някои се получава, по-емоционалните натури предприемат по-радикални мерки, когато любовта изчезне от отношенията им със законната половинка. В началото е трудно човек да си представи, че семейният му живот няма да е цветя и рози, както в началото на връзката и че отношенията с любимия човек могат буквално да замръзнат. Но знаците у много семейства са налице. Ако ги забележите и в своята връзка, значи сте на път да изпаднете в състояние на брак без любов. За какво да следите: „Аз“, а не „ние“ Когато любовта изчезне между вас и половинката, вече започвате да възприемате себе си в единствено число и спирате да мислите за другия. НИЕ става АЗ. В случай, че се уловите, че мислите в единствено число, значи вече сте изстинали към човека до себе си. Дори не се ядосвате на половинката Друг сигнал, че вече не питаете силни чувства към съпруга/та си е липсата на каквито и да е емоции спрямо него/нея – дори гняв. Ядът е нормално чувство и може да го насочите към хора, за които ви пука. Ако човекът до вас не може да пробуди дори подобна емоция у вас, значи бракът ви е лишен и от положителните чувства. Нямате общи приятели Общите занимания и приятели са нещо съвсем нормално за двойките със здрав брак. Дистанцията между двама души може лесно да бъде усетена и от факта, че те вече нямат обща среда, а всеки предпочита да се забавлява сам, напълно изолирано от другия. Не комуникирате със семейството на другия Ако нямате желание да комуникирате и да поддържате близост с роднините му/ѝ, по всяка вероятност търсите дистанция и от него, което означава, че бракът ви вече е лишен от любов и топлина. Не ходите заедно по почивки В началото на брака ви бяхте неразделни, а сега не можете дори да си представите да почивате с него/нея за уикенд. Ако не търсите близост и не желаете да прекарвате време насаме с него/нея, то очевидно любовта във вашия брак вече липсва, предава Тялото. Не се чувствате виновни, когато правите нещо, което го/я дразни Когато спрете да се чувствате виновни дали наранявате чувствата на съпруга/та си, това означава, че вече не ви е грижа за него/нея. Сподели:", "date": "2018.12.12", "title": "Кога бракът ви е лишен от любов"}
{"url": "https://pik.bg/%D0%B2%D1%8A%D1%80%D1%85%D0%BE%D0%B2%D0%BD%D0%B8%D1%8F%D1%82-%D0%BA%D0%BE%D0%BC%D0%B8%D1%81%D0%B0%D1%80%D0%B8%D0%B0%D1%82-%D0%BD%D0%B0-%D0%BE%D0%BE%D0%BD-%D0%B7%D0%B0-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-%D1%87%D0%B5%D1%82%D0%B2%D1%8A%D1%80%D1%82-%D0%BC%D0%B8%D0%BB%D0%B8%D0%BE%D0%BD-%D1%81%D0%B8%D1%80%D0%B8%D0%B9%D1%86%D0%B8-%D1%89%D0%B5-%D0%BC%D0%BE%D0%B3%D0%B0%D1%82-%D0%B4%D0%B0-%D1%81%D0%B5-%D0%B7%D0%B0%D0%B2%D1%8A%D1%80%D0%BD%D0%B0%D1%82-%D0%B2-news803422.html", "text": "Четвърт милион сирийци могат да се завърнат в родината си през следващата година, съобщиха от Върховния комисариат на ООН за бежанците. Прогнозата е оптимистична на фона на общия брой, завърнали се през последните три години. Те са общо 117 хиляди, а през тази година - 37 хиляди. С пораженията на джихадистите и бунтовниците от началото на 2018-та година, условията за репатриране се подобриха, но все още остават много пречки: загуба на лични документи и документи за собственост, катастрофално състояние на образованието, здравеопазването и санитарните условия в опустошените райони, предава БНР. В съседните на Сирия държави остават около 5 милиона и 600 хиляди сирийски бежанци. Днес Върховният комисариат призова международната общност да дари 5,5 милиарда долара за издръжката им през 2019 и 2020 година. Сподели:", "date": "2018.12.12", "title": "Върховният комисариат на ООН за бежанците: Четвърт милион сирийци ще могат да се завърнат в родината си през 2019-а"}
{"url": "https://pik.bg/%D1%80%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%BE%D1%82%D0%BE-%D0%BF%D1%80%D0%B8-%D1%80%D0%B0%D0%B6%D0%B4%D0%B0%D0%BD%D0%B5-%D0%B1%D0%B5%D0%B1%D0%B5-%D0%B2-%D1%81%D0%BB%D0%B8%D0%B2%D0%B5%D0%BD%D1%81%D0%BA%D0%B0-%D0%B1%D0%BE%D0%BB%D0%BD%D0%B8%D1%86%D0%B0-%D0%BE%D0%B1%D0%B2%D0%B8%D0%BD%D1%8F%D0%B2%D0%B0%D1%82-%D0%BB%D0%B5%D0%BA%D0%B0%D1%80%D0%B8%D1%82%D0%B5-news803436.html", "text": "Месеци след смъртта на родилката Ренета Томова в сливенската болница почина и новородено. Родителите обвиняват медиците, а от болницата разпоредиха проверка по случая. 27-годишната родилка е приета в понеделник с нормална бременност за първо раждане.То започнало рано тази сутрин, а момиченцето се родило около 9:30 ч., за съжаление мъртво.Близките обвиняват лекарския екип водил раждането,в лекарска грешка. „Лекарката за съжаление е в тежко състояние, защото за няколко месеца се случиха две тежки произществия. Тя дори в момента казва,че не иска повече да работи”, коментира д-р Васислав Петров, директор на МБАЛ-Сливен, цитиран от бТВ. Директорът на болницата е разпоредил вътрешна проверка по случая. Утре близките ще подадат жалба в прокуратурата ,а от здравното министерство ще започнат проверка по случая Нищо в бременността на 27-годишната Галя не подсказвало фаталния край. Терминът бил на 8 декември, на 10 декември влязла в болница. „Лекарска грешка нещо, дали навреме са изродили или нещо са закъснели, или не мога да кажа нищо”, каза Пламен Желязков,съпруг на родилката. Сподели:", "date": "2018.12.12", "title": "Родителите на починалото при раждане бебе в сливенска болница обвиняват лекарите"}
{"url": "https://pik.bg/%D0%BF%D1%80%D0%B5%D1%81%D0%BB%D0%B0%D0%B2%D0%B0-%D1%81%D0%BA%D0%BE%D1%87%D0%B8-%D0%BD%D0%B0-%D0%BC%D0%B5%D0%B4%D0%B8%D0%B8%D1%82%D0%B5-%D1%82%D1%80%D1%8A%D0%B3%D0%BD%D0%B0-%D0%B4%D0%B0-%D0%B4%D0%B0%D0%B2%D0%B0-%D1%81%D1%8A%D0%B2%D0%B5%D1%82%D0%B8-%D0%BD%D0%B0-%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-news803445.html", "text": "От години Преслава е тема №1 в светските хроноки. За нея са изписани хиляди версии, но досега тя винаги е запазвала мълчание. Не и този път. Материалите, че ще става жури в „Като две капки вода“ са я вбесили на макс и извездата отговори на публикацията с дълъг пост в социалните мрежи. „Уверявам ви , че не съм в преговори, не изнудвам и не се пазаря за пари с никакви продуценти на никакви предавания“, категорична е Преслава. Певицата я е заболяло и от материала, че отказва да пее пред „пияни студенти“. „Не стига че е гнусна лъжа, но и обижда всички студенти, поставяйки им етикет, че са пияници. Съжалявам, но няма как да остана равнодушна към подобни твърдения. Никога не съм си правила труда да защитавам себе си. През годините станах свидетел на какви ли не измислици по мой адрес и отдавна вече не ги забелязвам, но няма как да подмина факта, че близо 230 хиляди млади българи са наречени пияници. Не мисля, че е редно и този път да махна с ръка и да си кажа „майната му““, продължава изпълнителката, пише Secret.bg. И апелира за създаването на Закон срешу фалшивите новини, който да опази популярните ни личностти. Все пак Преслава не оплюва всички журналисти, а смята, че има сред лъжците и много достойни. Сподели:", "date": "2018.12.12", "title": "Преслава скочи на медиите, тръгна да дава съвети на депутатите"}
{"url": "https://pik.bg/%D1%84%D1%80%D0%B5%D0%BD%D1%81%D0%BA%D0%B8%D1%8F%D1%82-%D0%B2%D1%8A%D1%82%D1%80%D0%B5%D1%88%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81%D1%8A%D0%BE%D0%B1%D1%89%D0%B8-%D0%B7%D0%B0-%D1%82%D1%80%D0%B8%D0%BC%D0%B0-%D1%83%D0%B1%D0%B8%D1%82%D0%B8-%D0%B8-12-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-news803449.html", "text": "Трима са убитите, а 12 са ранените при стрелбата в Страсбург, съобщи на специален брифинг в града вътрешният министър Кристоф Кастанер. Той посочи, че стотици служители на силите за сигурност и два хеликоптера са мобилизирани в опит да бъде заловен нападателят, който Кастанер определи като добре познат на полицията във Франция и Германия. Нивото на заплаха за сигурността ще бъде повишено, каза още министърът. \"Правителството реши повиши нивото до това на непосредствена опасност от атентати, като засили контрола по границите и наложи още по-стриктни мерки за сигурност по коледните базари в цялата страна, за да предотврати риска от атаки на подражатели. Ще има и много по-голяма мобилизация на силите за сигурност на масовите мероприятия на френска територия.\" Министърът подчерта, че въпреки засилените мерки за сигурност училищата в града ще останат отворени, като родителите трябва да решат дали да пуснат децата си. Предстои и изявление на прокурора на Париж по случая, съобщи още Кристоф Кастанер. Президентът Еманюел Макрон и премиерът Едуар Филип участваха в среща специален комитет с представители на различните министерства във връзка със случилото се. В Страсбург е обявен ден на траур. Около 20 часа местно време, са били чути първо единични изстрели, след което десетина един след друг, посочва свидетел от мястото на стрелбата. Друг свидетел добавя, че хората са тичали буквално навсякъде в продължение на десетина минути.Ето какво споделя един от свидетелите на инцидента: \"Първо чух няколко изстрела и си казах, че вероятно са пиратки или пък нападат магазин. После видях много хора да бягат в паника, деца да плачат и разбрах, че е много, много сериозно.\" Заместник-кметът на града Ален Фонтанел уточни къде точно е станало нападението: \"В сърцето на града – това, което наричаме \"островът на Страсбург\", заобиколен от водите на река Ил, където се провежда Коледният базар. И то точно на една от неговите артерии – \"Рю де Гранд Аркад\". Именно там стана част от атаката, която после се пренесе по съседните улици.\" Съобщава се, че нападателят в Страсбург е бил ранен от военните, преди да избяга. Противоречиви са информациите дали мъжът е притиснат от силите за сигурност. Според част от информациите 29-годишният стрелец се е барикадирал в квартал \"Нойдорф\" и е тежко въоръжен, според други информации обаче е успял да избяга с кола и на този етап не е локализиран. Известно е, че той се намира в списъка на наблюдение на предполагаеми екстремисти Какви мерки се предприемат в града съобщи заместник-кметът на Страсбург Фонтанел: \"Взели сме най-добрите възможни мерки за сигурност. Например, забранили сме движението на коли, за да избегнем атаките с автомобили като в Ница. В наличност са и частни съоръжения, на общинската и националната полиция, на армията, както и на разузнаването.\" Фонтанел призова хората да не излизат от къщи, докато ситуацията не се изясни. Няма данни за пострадали български граждани, съобщиха от българското външно министерство. \"По данни на дежурния дипломат от постоянното представителство на Република България към Съвета на Европа, което се намира в Страсбург, към момента нямаме данни за пострадали български граждани. Българските дипломати в Страсбург и техните семейство са живи и здрави. Нашият съвет към българите, които се намират в Страсбург, е където и да се намират, да останат на място и да следват нарежданията на властите\", каза за \"Хоризонт\" Иван Димов - съветник на външния министър Екатерина Захариева. Сподели:", "date": "2018.12.12", "title": "Френският вътрешен министър съобщи за трима убити и 12 ранени при стрелбата в Страсбург"}
{"url": "https://pik.bg/%D0%B1%D0%B5%D0%B7-%D0%B7%D0%B0%D0%B4%D1%80%D1%8A%D0%B6%D0%BA%D0%B8-%D0%BA%D0%B0%D0%BC%D0%B5%D0%BB%D0%B8%D1%8F-%D1%81%D0%B8-%D0%BF%D0%BE%D0%BA%D0%B0%D0%B7%D0%B0-%D0%B7%D0%B0%D0%B4%D0%BD%D0%B8%D1%82%D0%B5-%D1%87%D0%B0%D1%81%D1%82%D0%B8-%D0%B2-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B0-%D0%B8-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA-%D1%81%D0%B5%D0%BA%D1%81%D1%8A%D1%82-%D0%B8-%D1%80%D0%B0%D0%BA%D0%B8%D1%8F%D1%82%D0%B0-%D0%B9-%D0%BF-news803364.html", "text": "Със секс и домашна ракия се топли в студените зимни дни фолкаджийката КамелиЯ. Това признание направи самата изпълнителка на свое участие, където буквално скъса синджира и скандализира почитателите си с фриволното си поведение, пише столичен всекидневник. \"Правете много секс! Обичайте се! И пийте, защото сте млади и можете. Обичам секса и го правя по много\", избухна чалгарката, която е известна с пиперливия си език и разголените провокации. В един момент Камелия изостави пеенето, приближи се до една от разголените танцьорки в нощното заведение, вдигна си роклята и си показа задните части. И мъжете в чалготеката буквално загубиха ума и дума. Камелия обича да показва голото си тяло и постоянно провокира с еротични снимки от вкъщи. Друга нейна слабост са нудистките плажове, на които заедно с половинката си Цветин се пекат напълно голи. Но досега певицата не си беше позволявала подобно фриволно поведение. Камелия традиционно си вади гърдите на показ, точи дълги бедра, но задните части са ново явление, което мигновено й спечели стотици фенове. Приятелят й отдавна не ревнува, тъй като са заедно близо две десетилетия и не се впечатлява от подобно поведение. Затова и Камелия не се притеснява да провокира, но впоследствие уточнява, че не би си позволила да прекрачи допустимата граница, защото всичко е просто шоу. Освен към разголването фолкаджийката има страст и към ракията. И то домашната от родния й край - Чипровци. Градусовата течност е гаранция за здраве и сгряване през зимата, категорична е изпълнителката на \"Луда по тебе\". \"Грипът ме удари и се разболях. Не е никак приятно, но не е нещо сериозно. Затова и взех решение да се лекувам по традиционен метод. Направих си компрес от ракия и черен пипер. Много е важно ракията да е с висок градус, за да има ефект. Някой би казал, че съм съсипала хубавата напитка, но истината е, че много ми помага\", разказа преди време откровената фолкпевица. Тя не прекалява с консумацията на ракия, като опитва по няколко глътки, но това й е напълно достатъчно, за да се сгрее и да не усеща минусовите температури. Преди да се прибере в родния си град, тя предварително се обажда да й намерят домашна продукция, за да може веднага да си я вземе. Докато си пийва, Камелия не пропуска да замезва с туршия, като предпочита тя също да е приготвена в домашни условия. Изпълнителката не крие, че си пада по народните храни и напитки и често обича да прекарва време на село. Нещо, което не се вписва във визиите на фолкпевицете, но тя отдавна е показала, че не е типичната чалгарка. По време на престоите си в провинцията тя използва ракията не за лекуване, а за консумация и добро настроение. Сподели:", "date": "2018.12.12", "title": "БЕЗ ЗАДРЪЖКИ: Камелия си показа задните части в дискотека и разкри как сексът и ракията й помагат през зимата"}
{"url": "https://pik.bg/%D0%BD%D0%BE%D0%B2%D0%B8-%D1%81%D0%B0%D1%82%D0%B5%D0%BB%D0%B8%D1%82%D0%BD%D0%B8-%D1%81%D0%BD%D0%B8%D0%BC%D0%BA%D0%B8-%D0%BF%D0%BE%D0%BA%D0%B0%D0%B7%D0%B2%D0%B0%D1%82-%E2%80%9E%D1%81%D1%82%D0%BE%D1%82%D0%B8%D1%86%D0%B8-%D1%80%D1%83%D1%81%D0%BA%D0%B8-%D1%82%D0%B0%D0%BD%D0%BA%D0%BE%D0%B2%D0%B5%E2%80%9C-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81-%D1%83%D0%BA%D1%80%D0%B0%D0%B9%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news803263.html", "text": "Президентът на Украйна Петро Порошенко наскоро предупреди за струпване на руски танкове край границата на двете страни. Тези коментари дойдоха в края на миналия месец и бяха в контекста на сериозната ескалация в пролома Керч. Порошенко бил показал снимки, на които, както той твърди, се виждат „стотици руски танкове, готвещи се за инвазия“. „Това е танковата база само на 18 км от нашата граница. Това се случва през септември, октомври и сега. Това е само на 18 км от моята граница и това е същият склад, където държат боеприпасите си, където имат ракетни установки. Ние трябва да защитим моята държава“, коментира украинският държавен глава пред Sky News. Сателитни снимки от Google Earth, засенети през ноември, потвърждават твърдението на Порошенко, въпреки че е трудно да се разбере кога са направени. На фотосите се виждат стотици руски танкове във военна база в Каменск-Шахтинския регион. Въпросната база се намира на 18 км от бунтовническите територии в Украйна – Донецк и Луганск, пише zeroghedge, цитирана от Флагман. „Русия тихомълком струпва военните си сили край нашата граница още от края на лятото и в момента има военни сили, по-големи от тези през 2014 г., когато анексира Крим“, казва Виктор Муженко – командира на украйнските въоръжени сили пред Ройтерс в интервю от миналата седмица. „Пред нас стои агресор, който няма легални, морални и други граници. Много е трудно да се предскаже кога ще му щукне да започне активни военни действия срещу Украйна“, допълва още той. Още през октомври Ериз Зюес – американски писател и разследващ историк, направи брилиянтен коментар за случващото се. Вашингтон вече третира Украйна като член на НАТО, като й дарява военни кораби и оборудване, за да се използва то против Русия. Това е последната индикация, че Американския Военно-индустриален комплекс се измества дейността си към Украйна, като епицентър за началото на нов глобален конфликт. Има си причина защо въпросните танкове са толкова близко до украинската граница и тя е проста. Следващият геополитически скандал е по-близко отколкото изглежда и по-всяка вероятност ще се случи по време на следващата глобална рецесия. Инцидентът в Керч е акт на агресия от редовните руски войски и гранични служби, насочен към украинската армия, добавя Муженко. А след него евентуално може да последва и ядрена война срещу Русия... Сподели:", "date": "2018.12.12", "title": "Нови сателитни снимки показват „стотици руски танкове“ на границата с Украйна (СНИМКИ)"}
{"url": "https://pik.bg/%D1%81%D1%82%D0%BE%D0%BB%D1%82%D0%B5%D0%BD%D0%B1%D0%B5%D1%80%D0%B3-%D0%BD%D1%8F%D0%BC%D0%B0-%D0%BF%D1%80%D0%B8%D0%B7%D0%BD%D0%B0%D1%86%D0%B8-%D0%B7%D0%B0-%D0%BF%D1%80%D0%BE%D0%BC%D1%8F%D0%BD%D0%B0-%D0%B2-%D0%B0%D0%B3%D1%80%D0%B5%D1%81%D0%B8%D0%B2%D0%BD%D0%BE%D1%82%D0%BE-%D0%BF%D0%BE%D0%B2%D0%B5%D0%B4%D0%B5%D0%BD%D0%B8%D0%B5-%D0%BD%D0%B0-%D0%BC%D0%BE%D1%81%D0%BA%D0%B2%D0%B0-news803456.html", "text": "Генералният секретар на НАТО Йенс Столтенберг не вижда признаци за промяна в агресивното поведение на Русия. \"През последните години сме свидетели на все по-опасен и неприемлив модел на поведение от страна на Русия\", пише Столтенберг в статия за изданието \"Defense News\". Като прояви на това поведение на Москва той посочва ескалацията на военното напрежение от Северна Европа до Близкия Изток, също и новата ракетна система със среден обсег \"Новатор 9М729\", с която Русия нарушава Договора за ликвидиране на ракетите със среден и малък обсег. Белези на тази нарастваща агресивност са използването на хибридни тактики - включително кибератаки, дезинформацията, намесата в демократичните процеси в други страни, използването на нервнопаралитично вещество на територията на Обединеното кралство при покушението срещу Сергей и Юлия Скрипал, предава Нюзбг. \"За съжаление няма никакви признаци, че Русия смята да промени поведението си. Докато това не се случи, на две писти - категорично сдържане и отбрана, и конструктивен диалог.\" - заявява генералният секретар на НАТО. Същевременно той подчертава, че след анексирането на Крим през 2014 г. Алиансът е прекратил практическото си взаимодействие с Москва, но в съвета Русия-НАТО продължават разговорите по ситуацията в Украйна, прозрачността и минимизиране на военните рискове. НАТО ще запази подхода Сподели:", "date": "2018.12.12", "title": "Столтенберг: Няма признаци за промяна в агресивното поведение на Москва"}
{"url": "https://pik.bg/%D0%BA%D0%B0%D0%BD%D0%B0%D0%B4%D1%81%D0%BA%D0%B8%D1%8F%D1%82-%D1%81%D1%8A%D0%B4-%D0%BF%D1%83%D1%81%D0%BD%D0%B0-%D0%BF%D0%BE%D0%B4-%D0%B3%D0%B0%D1%80%D0%B0%D0%BD%D1%86%D0%B8%D1%8F-%D0%B2%D0%B8%D1%86%D0%B5%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%BA%D0%B0%D1%82%D0%B0-%D0%BD%D0%B0-huawei-news803455.html", "text": "Съдът в канадската провинция Британска Колумбия пусна под гаранция Мън Ванчжоу - вицепрезидент и финансов директор на китайската компания Huawei Technologies, предаде Дойче веле. Тя беше арестувана във Ванкувър по искане на САЩ заради нарушаване на търговските санкции, въведени от Вашингтон срещу Иран. Сумата на гаранцията й е 7.5 милиона долара, предава Нюзбг. Ванчжоу ще трябва постоянно да носи електронна гривна, да предаде паспорта си, да не напуска пределите на Ванкувър, а между 23:00 и 6:00 ч. да пребивава в едно от двете си жилища в града. Сподели:", "date": "2018.12.12", "title": "Канадският съд пусна под гаранция вицепрезидентката на Huawei"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B1%D0%B8%D0%B2%D1%88-%D1%8E%D1%80%D0%B8%D1%81%D1%82-%D0%BD%D0%B0-%D0%B1%D0%B0%D0%BD%D0%B5%D0%B2%D0%B8-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F---%D0%B7%D0%B0-%D0%B2%D1%80%D1%8A%D0%B7%D0%BA%D0%B8%D1%82%D0%B5-%D0%BD%D0%B0-%D0%BE%D0%BB%D0%B8%D0%B3%D0%B0%D1%80%D1%81%D0%B8%D1%82%D0%B5-%D1%81-%D0%B2%D0%B5%D1%82%D0%BA%D0%BE--news803488.html", "text": "От 2008 година работя за семейство Баневи. Първата ми работа беше изключването на Николай Банев от съдружие с Ветко Арабаджиев. Това заяви пред Нова телевизия Мария Николова, бивш юрист и пълномощник на семейство Баневи. \"След това започнах да работя навсякъде, където имаше проблематика. Отидох в \"Полимери\" в края на 2008 година, но дружеството все още имаше шанс да бъде работещо. С плана, който бяха направили семейство Баневи обаче, такъв шанс нямаше. \"Още през 2009 година стана ясно, че тези хора нямат желание да развиват това предприятие и то да бъде работещо\", уточни бившият пълномощник на олигарсите. \"Когато аз отидох в предприятието установих, че не са изплащани заплатите на работниците за 6 месеца назад. Ние събрахме над 1 млн от вземания и аз предложих те да отидат за изплащане на заплати на служителите. Първоначално г-жа Банева се съгласи, но след това Николай Банев ми се обади и каза да му преведа парите по неговата сметка, защото смята да си купи кола. И го направи\", разкри Мария Николова. \"Предприятието \"Елма\" със самото приватизиране между Николай Банев и друг виден приватизатор Борис Бояджиев е имала негласна уговорка дружеството да бъде фалирано, за да може г-н Бояджиев, който има същият бизнес да прогресира, а \"Елма\" да се нареже за скрап. Това нещо се случва, а в техния бизнес се говори за 10 млн. лева, които г-н Бояджиев е дал на Банев. Част от тези пари са били предоставени от г-н Митевски, който е свързан с \"Алфа банка\", добави Мария Николова. \"Г-н Банев се появява с 10 човека охрана, обикновеният човек не може да говори с него. Когато той реши да нареже \"Полимери\", дойде икономическа полиция, но нищо не се случи\", отсече тя. \"Истината в крайна сметка трябва да излезе. Аз съм била много близка и с двамата, но изключително цинично е тези хора да се правят на жертви. Г-жа Банева никога не си е гледала децата\", отсече бившият юрист на Баневи. \"Случи се личен инцидент с мен, имаше заплаха за сигурността ми и това преля чашата и аз реших, че трябва да напусна\", заключи Мария Николова. Сподели:", "date": "2018.12.12", "title": "ЕКСКЛУЗИВНО: Бивш юрист на Баневи с шокиращи разкрития - за връзките на олигарсите с Ветко Арабаджиев, Борис Бояджиев и как семейството си е купило кола за 1 млн. с парите за заплати на служителите"}
{"url": "https://pik.bg/%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-%D1%82%D1%80%D0%B8-%D0%B6%D0%B5%D1%80%D1%82%D0%B2%D0%B8-%D0%B8-12-%D1%80%D0%B0%D0%BD%D0%B5%D0%BD%D0%B8-%D0%BE%D0%B1%D1%8F%D0%B2%D0%B5%D0%BD-%D0%B5-%D0%B4%D0%B5%D0%BD-%D0%BD%D0%B0-%D1%82%D1%80%D0%B0%D1%83%D1%80-%D0%BE%D0%B1%D0%B7%D0%BE%D1%80-news803461.html", "text": "Трима са убитите при стрелбата на коледния базар в Страсбург. Други 12 души са ранени, а шестима от тях са в критично състояние. Френските власти разглеждат случилото се като терористичен акт. Нападателят - 29-годишният Шериф Шекат е ранен в престрелка с полицията и е все още на свобода. В операцията по издирване му участват 600 полицаи и жандармеристи. Затворена е централната част на града, спряно е движението на наземния обществен транспорт, а посетителите на ресторанти и барове са помолени да останат по местата си. Министерството на вътрешните работи призова жителите на Страсбург да не излизат навън и да следят инструкциите на властите. Заподозреният е известен на полицията с престъпления, които не са свързани с тероризъм. Името му обаче фигурирало в списък с радикализирани лица. Той е имал присъди във Франция и Германия и е лежал в затвора. Стрелецът трябвало да бъде арестуван във вторник сутрин по подозрения за участие в обир с опит за убийство. Полицаите обаче не го открили в дома му, а при обиска в жилището са открити гранати. Всичките му предполагаеми съучастници са задържани. Сподели:", "date": "2018.12.12", "title": "КАСАПНИЦАТА В СТРАСБУРГ: Три жертви и 12 ранени, обявен е ден на траур (ОБЗОР)"}
{"url": "https://pik.bg/%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B8%D0%B7%D0%B1%D0%BE%D1%80%D0%BD%D0%B8%D1%8F-%D0%BA%D0%BE%D0%B4%D0%B5%D0%BA%D1%81-%D1%89%D0%B5-%D0%B1%D1%8A%D0%B4%D0%B0%D1%82-%D0%B3%D0%BB%D0%B5%D0%B4%D0%B0%D0%BD%D0%B8-%D0%BD%D0%B0-%D0%BF%D1%8A%D1%80%D0%B2%D0%BE-%D1%87%D0%B5%D1%82%D0%B5%D0%BD%D0%B5-%D0%B2-%D0%BD%D0%B0%D1%80%D0%BE%D0%B4%D0%BD%D0%BE%D1%82%D0%BE-%D1%81%D1%8A%D0%B1%D1%80%D0%B0%D0%BD%D0%B8%D0%B5-news803453.html", "text": "Промените в Изборния кодекс влизат на първо четене в Народното събрание. Те предвиждат отлагане на масовото въвеждане на машинното гласуване, отпадане на номерата пред политическите формации в интегралната бюлетина и въвеждане на видеонаблюдение в избирателните секции. В дневния ред на парламента е и окончателното гласуване на измененията в Закона за радиото и телевизията, с които Българското национално радио трябва да отделя от държавната си субсидия издръжка на музикалните си състави. Българското национално радио трябва да отделя за цялостна издръжка на музикалните си състави не повече от 10 на сто от субсидията си и фонд \"Радио и телевизия\". С промените се регламентира и че Българското национално радио създава и поддържа музикални състави. Депутатите ще обсъдят и измененията в Изборния кодекс, внесени от управляващите. С тях се отлага машинното гласуване, въпреки че законът предвижда то да бъде въведено масово от догодина. Предлаганите поправки включват Централната избирателна комисия да решава в колко секции да има машинно гласуване, но те не трябва да са по-малко от 1000. Машини ще могат да се поставят само в секции с над 300 избиратели и то само в страната. Измененията предвиждат още дистанционното електронно гласуване да се реализира поетапно, за да се осигури допълнителна защита от хакерски атаки. Премахването на номерата пред политическите формации в бюлетината е мотивирано с избягването на погрешно посочване на преференция. Сподели:", "date": "2018.12.12", "title": "Промените в Изборния кодекс ще бъдат гледани на първо четене в Народното събрание"}
{"url": "https://pik.bg/%D0%BF%D1%80%D0%B8%D0%BC%D0%BA%D0%B0%D1%82%D0%B0-%D1%81%D0%B5-%D0%B7%D0%B0%D1%82%D1%8F%D0%B3%D0%B0-%D0%B3%D0%BE%D1%82%D0%B2%D1%8F%D1%82-%D0%BF%D1%80%D0%B5%D0%B2%D1%80%D0%B0%D1%82-%D1%81%D1%80%D0%B5%D1%89%D1%83-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9-news803481.html", "text": "Британският премиер Тереза Мей е заплашена от вот на недоверие днес. Парламентарната фракция на британските консерватори може да гласува вота на лидера на партията и министър-председател тази вечер. Заканата е отправена от Андрю Бриджън, който остро критикува Мей за действията й относно брекзит. По думите му при първа възможност депутатите от Консервативната партия ще гласуват дали имат, или не доверие на Мей. Вчера британският премиер обиколи част от Европа за един ден, за нови консултации по споразумението за излизане на Великобритания от Евросъюза. Спешната совалка се наложи след отменения вот в британския парламент. Мей се отказа от гласуването, като призна, че към настоящия момент то е щяло да й донесе тежко поражение. Сподели:", "date": "2018.12.12", "title": "ПРИМКАТА СЕ ЗАТЯГА: Готвят преврат срещу Тереза Мей"}
{"url": "https://pik.bg/%D0%BE%D0%B3%D1%80%D0%BE%D0%BC%D0%B5%D0%BD-%D0%BF%D1%80%D0%BE%D0%BF%D1%83%D1%81%D0%BA-%D0%B5%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D1%8A%D1%82-%D0%B5%D0%BC%D0%B8%D0%BB-%D1%80%D0%B0%D0%B4%D0%B5%D0%B2-%D1%81-%D1%88%D0%BE%D0%BA%D0%B8%D1%80%D0%B0%D1%89%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%B5-%D0%BF%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%85%D0%B0-%D0%B7%D0%B0-%D0%BE%D1%80%D1%8A%D0%B6%D0%B8%D0%B5-%D0%BD%D0%B0--news803502.html", "text": "„Проверяваха се всички, които влизаха към коледния базар, но се проверяват главно чантите. Явно се търсят експлозиви и т.н. Всеки човек с дълго палто може да прекара автомат, не се проверяваше за оръжие, защото няма скенери на входовете. Невъзможно е да се влезе с коли в момента. Пространството, където се провежда коледния базар, е затворено“. Радев се надява Европарламентът да има нормално заседание: “Не би трябвало един такъв терористичен акт да блокира града, да всява паника и т.н. Това е целта на терористите. Трябва да продължат да работят институциите. В града има достатъчно полиция и военни. Надяваме се скоро да бъде заловен извършителят“. Около нападнатия коледен базар в Страсбург е имало засилено присъствие на полиция и военни, но на него е било възможно да се внесе огнестрелно оръжие. Това разказа евродепутатът Емил Радев, който в момента на стрелбата е бил в хотел, намиращ се на 300 метра от входа на коледния базар, съобщава \"Хоризонт\". Сподели:", "date": "2018.12.12", "title": "ОГРОМЕН ПРОПУСК: Евродепутатът Емил Радев с шокиращо разкритие: Не проверяваха за оръжие на коледния базар в Страсбург"}
{"url": "https://pik.bg/%D0%BF%D0%BE%D1%82%D1%80%D0%B5%D1%81-%D0%BA%D1%80%D0%B0%D0%B4%D0%B5%D1%86-%D0%B7%D0%B0%D0%B4%D0%B8%D0%B3%D0%BD%D0%B0-%D0%BB%D0%B0%D0%BF%D1%82%D0%BE%D0%BF-%D0%BE%D1%82-%D0%BA%D0%BE%D0%BB%D0%B0-%D0%BF%D1%80%D0%B5%D0%B4-%D0%B4%D0%B5%D1%82%D1%81%D0%BA%D0%B0-%D0%B3%D1%80%D0%B0%D0%B4%D0%B8%D0%BD%D0%B0-%D0%B2-%D1%81%D0%BE%D1%84%D0%B8%D1%8F-%D0%B2%D0%B8%D0%B4%D0%B5%D0%BE-news803480.html", "text": "Крадец обра кола пред детска градина. Той е отмъкнал лаптоп, който е бил в автомобила. Потърпевшият е Иван Петков, който е оставял детето си на градина в столичния квартал \"Хиподрума\", докато обирджията разбил стъклото на автомобила. Записът с кражбата е предаден на полицията. Сподели:", "date": "2018.12.12", "title": "Потрес: Крадец задигна лаптоп от кола пред детска градина в София (ВИДЕО)"}
{"url": "https://pik.bg/%D0%B2%D0%B0%D0%B6%D0%BD%D0%B0-%D1%82%D0%B5%D0%BC%D0%B0-%D1%81%D1%82%D0%B0%D0%BD%D0%B8%D1%88%D0%B5%D0%B2-%D1%81-%D1%80%D0%B5%D0%B2%D0%B5%D1%80%D0%B0%D0%BD%D1%81-%D0%BA%D1%8A%D0%BC-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0-%D0%BB%D0%B8%D0%B4%D0%B5%D1%80%D1%8A%D1%82-%D0%BD%D0%B0-%D0%BF%D0%B5%D1%81-news803493.html", "text": "\"В момента българското правителство получава един нов инструмент за натиск в Съвета на Европейския съюз\". Това заяви  лидерът на ПЕС Сергей Станишев пред Би Ти Ви след гласуването в Европейския парламент на резолюция, която подкрепя влизането на Румъния и България в Шенген по вътрешните сухопътни, морски и въздушни граници. Инициативата за гласуването на този документ е на Станишев. В него се отчита, че отлагането на решението въвежда изкуствено разделение в ЕС. При обсъждането на документа снощи в заседателната зала на ЕП отсъстваше представител на Европейската комисия. Този доклад е много навременен, защото набира инерция една идея да ни приемат само по въздух и море и за неопределено време да отложат членството на България в Шенген по сухопътните граници, коментира Станишев. По думите му премахването на проверките по сухопътните граници е най-важен за българската икономика, защото вносът и износът ще станат по-евтини и конкурентни, ще помогне и на туризма. Според лидера на ПЕС влизането на България в Шенген е възпрепятствано от лидери на отделни страни, които си купуват вътрешно спокойствие. За отсъствието на лидера на БСП Корнелия Нинова от конгреса, на който беше преизбран за лидер на ПЕС, Станишев каза, че има подкрепата на българските социалисти и е получил поздравително писмо от Изпълнителното бюро на БСП. На въпроса кой ще води листата на БСП на предстоящите избори за евродепутати следващата година Сергей Станишев отговори, че това ще реши Националният съвет на партията през януари. Сподели:", "date": "2018.12.12", "title": "ВАЖНА ТЕМА: Станишев с реверанс към правителството на Борисов. Ето какво каза лидерът на ПЕС за голямата победа по пътя ни към Шенген и как да упражним натиск в Съвета на ЕС"}
{"url": "https://pik.bg/%D1%88%D0%B0%D0%BC%D0%BF%D0%B8%D0%BE%D0%BD-%D0%BD%D0%B0-%D0%B1%D1%80%D0%B0%D0%B7%D0%B8%D0%BB%D0%B8%D1%8F-%D0%BF%D0%B0%D1%80%D0%B0%D1%84%D0%B8%D1%80%D0%B0-%D1%81-%D1%86%D1%81%D0%BA%D0%B0-news803515.html", "text": "ЦСКА е отправил оферта към бразилски защитник. Според запознати желаният играч има титла в родината си, спечелена през 2014 година. Бранителят става шампион с Крузейро. В момента обаче не е част от тима. Той може да действа както в центъра на защитата, така и като краен бранител. Развитие около преговорите с него се очаква в рамките на десетина дни. Ако се стигне до споразумение, той трябва да пристигне на \"Армията\" за началото на зимната подготовка. Това е поредната индикация, че \"червените\" искат да подсилят допълнително ариергарда си през зимата, въпреки че отборът е с най-малко допуснати голове в елита. Наскоро се появи информация, че \"армейците\" са набелязали двама бранители от шведското първенство – 22-годишните Ерик Бьоркандер от Сундсвал и Нето Боржес от Хамарби. В същото време агентът на левия бек на \"червените\" Жеферсон обяви, че играчът иска да се прибере в родината си, въпреки че е титуляр в ЦСКА. Ако се намери кандидат за подписа му, раздялата не е изключена. \"Армейците\" може да се насочат сериозно и към българския пазар през зимата. От \"Борисовата градина\" обявиха през септември, че ще направят нова офанзива за звездата на Ботев (Пловдив) Тодор Неделев. Треньорът Нестор Ел Маестро е харесал и 20-годишното крило на Септември (София) Здравко Димитров. А има и други играчи от родния шампионат, които са хванали окото на \"червените\" и не е изключено да се стигне до трансфер през зимата. Главният мениджър на Етър Красимир Балъков пък ще преговаря с ЦСКА през следващата седмица. Той иска да задържи и напролет преотстъпените от \"Армията\" играчи Пламен Гълъбов и Никола Колев. Очаква се двамата да останат в Етър и през втория дял от шампионата, пише \"Тема Спорт\". Сподели:", "date": "2018.12.12", "title": "Шампион на Бразилия парафира с ЦСКА?"}
{"url": "https://pik.bg/%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%BE%D1%82%D0%BE-%D0%B2-%D1%81%D0%BB%D0%B8%D0%B2%D0%B5%D0%BD-%D0%B1%D0%B5%D0%B1%D0%B5-%D0%BF%D0%BB%D0%B0%D1%87%D0%B5-%D0%B2-%D0%B5%D1%84%D0%B8%D1%80-%D0%BD%D0%B0%D1%82%D0%B8%D1%81%D0%BA%D0%B0%D0%BB%D0%B8-%D1%81%D0%B0-%D0%B3%D0%B0%D0%BB%D1%8F-%D1%81-%D0%BB%D0%B0%D0%BA%D1%82%D0%B8-%D0%BF%D0%BE-%D1%81%D1%82%D0%BE%D0%BC%D0%B0%D1%85%D0%B0-news803500.html", "text": "Припомняме ви, че вчера стана ясно, че новородено бебе почина в сливенската болница при раждане, водено от д-р Татяна Пашева. Името на д-р Пашева нашумя през лятото заради случая със смъртта на родилката Ренета Томова. „Моята съпруга Галя Желязкова е получила силни болки и е поискала бебето да бъде извадено секцио. Лекарите обаче са й казали, че трябва да изчака, за да може да роди нормално. По време на раждането отново са използвани нетрадиционни методи. Пак е имало натискане с лакти и с ръце по стомаха на родилката“, съобщи бащата. Бременността на Галя е била нормална, протичала е без никакви проблеми. Директорът на МБАЛ Сливен д-р Васислав Петров заяви, че започва проверка в болницата, а самата д-р Татяна Пашева е в тежко състояние, в депресия. Пламен Желязков, баща на починалото бебе в болницата в Сливен, застана пред България он ер и коментира фаталния инцидент. Сподели:", "date": "2018.12.12", "title": "Бащата на починалото в Сливен бебе плаче в ефир: Натискали са Галя с лакти по стомаха!"}
{"url": "https://pik.bg/%D0%BD%D1%8F%D0%BA%D0%BE%D0%BB%D0%BA%D0%BE-%D1%81%D0%BE%D1%84%D0%B8%D0%B9%D1%81%D0%BA%D0%B8-%D0%BA%D0%B2%D0%B0%D1%80%D1%82%D0%B0%D0%BB%D0%B0-%D0%BE%D1%81%D1%82%D0%B0%D0%B2%D0%B0%D1%82-%D0%B1%D0%B5%D0%B7-%D0%B2%D0%BE%D0%B4%D0%B0-%D0%B4%D0%BD%D0%B5%D1%81-news803501.html", "text": "На 12 декември 2018 г. (сряда), във връзка с отстраняване на аварии на Рилски водопровод над с. Рельово, се налага спиране на водоподаването на клиентите на „Софийска вода” живеещи в района на: с. Плана – от 13.00 ч. на 12.12.2018г. до 00.00 ч. на 13.12.2018г с. Железница - от 14.00 ч. на 12.12.2018г. до 00.30 ч.на 13.12.2018г. с. Бистрица - от 12.30 ч. на 12.12.2018г. до 00.30 ч.на 13.12.2018г. с. Панчарево /висока зона/ и с. Кокаляне /висока зона/ - от 14.30 ч. на 12.12.2018г. до 02.30 ч. на 13.12.2018г. вилна зона“ Косанин дол“ - от 14.30 ч. на 12.12.2018г. до 02.30 ч. на 13.12.2018г. вилна зона „Ловджийска чешма“ – от 14.30 ч.на 12.12.2018г. до 02.30 ч. на 13.12.2018г. вилна зона „Бункера“ – горна част – от 14.30 ч.на 12.12.2018г. до 02.30ч. на 13.12.2018г. вилна зона „Градище“ – от 14.30 ч. на 12.12.2018г. до 02.30 ч. на 13.12.2018г. кв. „Симеоново“, вилна зона „Симеоново – Драгалевци“, кв. „Драгалевци“- от 14.00 на 12.12.2018. до 02.00 ч. на 13.12.2018г. вилна зона „Малинова долина“ – от 14.00 ч. на 12.12.2018г. до 02.00 ч. на 13.12.2018г. кв. „Киноцентъра“ - от 15.00 ч. на 12.12.2018г. до 03.00 ч. на 13.12.2018г. c. Владая - района заключен между ЖП линия „София-Перник“, ул.„Лесковец“, ул.“Войнишко въстание“ ,ул.“Любомир Миланов“,ул. „Акад. П. Стайнов“, ул.“Равнище“ и вилна зона „Приплат“ - от 14:00ч. 12.12.2018г. до 02:00ч. на 13.12.2018г. кв. „Бояна“- от 16.30 ч. на 12.12.2018г. до 04.30 ч. на 13.12.2018г. вилна зона „Беловодски път“- от 17.00 ч. на 12.12.2018г. до 05.00 ч. на 13.12.2018г. вилна зона „Килиите“ - от 17.30 ч. на 12.12.2018г. до 05.30 ч. на 13.12.2018г. вилна зона „Мала кория“- от 17.30 ч. на 12.12.2018г. до 05.30 ч. на 13.12.2018г. кв. „Княжево“, района заключен между ул. “Панорамен път”, “Проф. Державин”, бул. “Цар Борис III”, “Ген. Михаил Кутузов”, “Карамфил”, “Бойна слава”, “Клек”, “Сребриста липа” и “Бял равнец”- от 17.30 ч. на 12.12.2018г. до 05.30 ч. на 13.12.2018г. кв. „Княжево“, района заключен между бул. “Цар Борис” III и ул. “Княжевска”, ЖП линията „София - Перник“ и ул. “Владайско въстание”- от 17.30 ч. на 12.12.2018г. до 05.30 ч. на 13.12.2018г кв. „Горна Баня“ и вилна зона „Горна баня“ – от 17.30 ч. на 12.12.2018г. до 05.30 ч. на 13.12.2018г. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: с. Бистрица - на площада от 00.30 ч. на 13.12.2018г. кв. „Симеоново“ – на площада от 02.00 ч. на 13.12.2018г. кв. „Драгалевци“ - на площада от 02.00 ч. на 13.12.2018г. кв. „Княжево“ - ул. “Войводина могила” и ул. „Стойчо Бачийски“ от 05:00 ч. на 13.12.2018г. кв. „Горна баня“ на площада до хотел „Горна баня“ от 05:00 ч. на 13.12.2018г. На 12 декември 2018 г. (сряда), във връзка с изпълнение на инвестиционен проект за подмяна на уличен водопровод на ул. „Без име“ жк. „Хиподрума“, се налага спиране на водоподаването от 09:00 до 21:00 часа на клиентите на „Софийска вода”, живеещи в района на: ул. „Добри Христов“ от бул. „Цар Борис III“ до ул. „Никола Палаузов“ Ул. „Без име“ бл. 15, бл. 16, бл. 8 и от ул. „Булаир“ до ул. „Добри Христов“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред 31 СДЯ. След възстановяване на водоснабдяването е възможно временно повишаване мътността на водата. След реализацията на този инвестиционен проект клиентите на „Софийска вода” живеещи в района ще почувстват значително подобреното качество на предоставяните услуги. На 12 декември 2018 г. (сряда), във връзка с прекъсване на сградно водопроводно отклонение на ул. „Димитър Гичев“ жк. „Изток“, се налага спиране на водоподаването от 10:00 до 17:30 часа на клиентите на „Софийска вода”, живеещи в района на: ул. „Димитър Гичев“ от ул. „Люлякова градина“ до ул. „Фредерик Ж. Кюри“, бл. 3 и ул. „Атанас Далчев“ №12 При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Димитър Гичев“ ъгъла с ул. „Димчо Дебелянов“. На 12 декември 2018 г. (сряда), във връзка с преместване на хидрофорна уредба до бл. 309 жк. „Младост“ 3, се налага спиране на водоподаването от 10:00 до 18:00 часа на клиентите на „Софийска вода”, живеещи в района на: висока зона на бл. 309 и бл. 310 При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: срещу бл. 310. На 12 декември 2018 г. (сряда), във връзка с подмяна на сградно водопроводно отклонение на бул. „Мадрид“ кв. „Подуене“, се налага спиране на водоподаването от 10:00 до 18:00 часа на клиентите на „Софийска вода”, живеещи в района на: бул. „Мадрид“ от бул. „Евлоги и Христо Георгиеви“ до ул. „Алеко Константинов“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Мадрид“ №9. На 12 декември 2018 г. (сряда), във връзка с реконструкция на уличен водопровод на местност „Билото“ с. Плана, се налага спиране на водоподаването от 09:00 до 19:00 часа на клиентите на „Софийска вода”, живеещи в района на: Махала „Чаршия“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: последна спирка на автобус №70. На 12 декември 2018 г. (сряда), във връзка с монтаж на водомерен възел на ул. „Ибровица“ с. Лозен, се налага спиране на водоподаването от 09:00 до 16:00 часа на клиентите на „Софийска вода”, живеещи в района на: ул. „Ибровица“ от ул. „Караджин“ до ул. „Блазна“ ул. „Караджин“ от ул. „Връх Остокоп“ до ул. „Половраг“ При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Караджин “ ъгъла с ул. „Ибровица“. „Софийска вода” временно ще прекъсне водоснабдяването в някои части на столицата, съобщиха от пресцентъра на дружеството. Сподели:", "date": "2018.12.12", "title": "Няколко софийски квартала остават без вода днес"}
{"url": "https://pik.bg/%D0%B4%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D0%BE%D0%B4%D1%85%D0%B2%D0%B0%D1%89%D0%B0%D1%82-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%B8%D0%B7%D0%B1%D0%BE%D1%80%D0%BD%D0%B8%D1%8F-%D0%BA%D0%BE%D0%B4%D0%B5%D0%BA%D1%81-news803482.html", "text": "Промените в Изборния кодекс влизат на първо четене в Народното събрание. Те предвиждат отлагане на масовото въвеждане на машинното гласуване, отпадане на номерата пред политическите формации в интегралната бюлетина и въвеждане на видеонаблюдение в избирателните секции. В дневния ред на парламента е и окончателното гласуване на измененията в Закона за радиото и телевизията, с които Българското национално радио трябва да отделя от държавната си субсидия издръжка на музикалните си състави. Българското национално радио трябва да отделя за цялостна издръжка на музикалните си състави не повече от 10 на сто от субсидията си и фонд \"Радио и телевизия\". С промените се регламентира и че Българското национално радио създава и поддържа музикални състави. Депутатите ще обсъдят и измененията в Изборния кодекс, внесени от управляващите. С тях се  отлага машинното гласуване, въпреки  че законът предвижда то да бъде въведено масово  от догодина. Предлаганите поправки включват Централната избирателна комисия да решава в колко секции да има машинно гласуване, но те не трябва да са по-малко от 1000. Машини ще могат да се поставят само в секции с над 300 избиратели и то само в страната. Измененията предвиждат още дистанционното електронно гласуване  да се реализира поетапно, за да се осигури допълнителна защита от хакерски атаки. Премахването на номерата пред политическите формации в бюлетината е мотивирано с избягването на погрешно посочване на преференция. Сподели:", "date": "2018.12.12", "title": "Депутатите подхващат промените в Изборния кодекс"}
{"url": "https://pik.bg/%D1%81%D1%82%D0%B0%D1%80%D1%82%D0%B8%D1%80%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%B0%D0%BD%D0%B3%D0%B5%D0%BB-%D0%B1%D0%BE%D0%BD%D1%87%D0%B5%D0%B2-%D0%BA%D0%BE%D0%B9%D1%82%D0%BE-%D0%B7%D0%B0%D0%BF%D0%BB%D0%B0%D1%88%D0%B8-%D1%81%D0%B8%D0%BD%D0%B0-%D1%81%D0%B8-%D1%81-%D1%83%D0%B1%D0%B8%D0%B9%D1%81%D1%82%D0%B2%D0%BE-news803489.html", "text": "Първо заседание по делото срещу Ангел Бончев. Бившият президент на футболния Литекс е изправен пред Темида, защото заплашил с убийство сина си Бончо Аврамов. Инцидентът стана в края на октомври 2017 г. в хидропарк „Казичене\" край София. Бончев заредил законно притежавания си пистолет и го насочил към сина си с думите : „Ей сега ще те гръмна като куче\". Бончев беше задържан тогава в столичното 8 РПУ. Бизнесменът е една от жертвите на групата за отвличания „Наглите\". Сподели:", "date": "2018.12.12", "title": "Стартира делото срещу Ангел Бончев, който заплаши сина си с убийство"}
{"url": "https://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%B0%D0%BF%D0%B8-%D0%B7%D0%B0%D1%81%D1%82%D0%B0%D0%BD%D0%B0-%D0%B7%D0%B0%D0%B4-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%89%D0%B8%D1%82%D0%B5-%D1%81%D1%82%D1%80%D0%BE%D0%B8%D1%82%D0%B5%D0%BB%D0%B8-%D0%BD%D0%B5-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BA%D0%BE%D0%BC%D0%BF%D1%80%D0%BE%D0%BC%D0%B5%D1%82%D0%B8%D1%80%D0%B0-%D0%B8%D0%BC%D0%B5%D1%82%D0%BE-%D0%B8%D0%BC-news803504.html", "text": "Не трябва да се компрометира името на българския строител. Това каза председателят на Управителния съвет на Агенция „Пътна инфраструктура“ (АПИ) инж. Светослав Глосов пред Нова телевизия. Попитан как си обяснява, че строителите протестират сега, Глосов отговори, че не иска да коментира протеста. „Макар че аз съм си бивш строител, продължавам да си се чувствам като строител, независимо, че в момента управлявам АПИ. Считам, че са прави, че не трябва се компрометира името на българския строител. Доколкото съм запознат този протест не е против искането на проверка на пътищата. Те не се притесняват от това нещо“, каза още той. „Искам да кажа, че не се взима една проба само от един път, има методика, по която се взимат проби, има изисквания на минимален брой проби, има задължение да се направи организация на движението, да се обезопаси взимането на проби. Не е процес за половин или едни час\", обясни инж. Глосов. „Тези същите строители само в последната една седмица въведоха в експлоатация нови 30 километра пътища в различни краища на страната. Само след броени дни ще функционира новият участък от автомагистрала \"Струма\", който е 24 километра. Тези строители обещаха и предадоха този участък пет месеца преди договора“, съобщи Глосов. \"Днес изтича крайният срок, който беше даден пред омбудсмана. Мантинелата край Своге е монтирана. Избрахме втория по вид клас на съоръжението. Това е вид мантинела, която се монтира по магистралите, т.е. за скорост 140 км/ч\", заяви още той. Сподели:", "date": "2018.12.12", "title": "Шефът на АПИ застана зад протестиращите строители: Не трябва да се компрометира името им"}
{"url": "https://pik.bg/%D0%B1%D0%B3-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D0%BD%D0%B0-%D0%BC%D0%B5%D1%82%D1%80%D0%B8-%D0%BE%D1%82-%D0%BA%D0%B0%D1%81%D0%B0%D0%BF%D0%BD%D0%B8%D1%86%D0%B0%D1%82%D0%B0-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-%D0%BF%D1%80%D0%B5%D0%B4-%D0%BE%D1%87%D0%B8%D1%82%D0%B5-%D0%BD%D0%B8-%D0%B8%D0%B7%D0%B4%D1%8A%D1%80%D0%BF%D0%B0%D1%85%D0%B0-%D0%B5%D0%B4%D0%B8%D0%BD-%D0%BE%D1%82-%D1%83%D0%B1%D0%B8%D1%82%D0%B8%D1%82%D0%B5-news803505.html", "text": "Бяхме затворени в едно от заведенията в града, където загасиха светлините и пуснаха щорите. Казаха, че не е безопасно да излизаме. По улиците на града се забелязваха хора, които тичаха, за да се приберат към вкъщи. Бяха мобилизирани 350 души от силите на реда и 2 хеликоптера. Това съобщи репортерът на Канал 3 Мариана Торманова, която заедно с управителя н амедията се оказали на мястото на атентата в Страсбург. Вчера те останали блокирани в заведение в центъра на града край коледния базар, където се случи злощастният инцидент вчера към 20 часа вечерта. Нападателят все още не е заловен. Във Франция е обявен ден на траур, а от МВнР съобщават, че няма данни за загинали и ранени българи. Европейският парламент беше затворен, а депутатите останаха там с часове. Границите остават затворени. \"Няма как да се обясни подобно нещо, ние за пръв път се озоваваме в центъра на нещо толкова ужасно. Бяхме близо, но не чак толкова близо, за да пострадаме, но усещането за страх се случва веднага.  Първо го видяхме в момчето, което беше в заведението, където седнахме, момчето от бара, където бяхме седнали ни предупреждаваше да не излизаме, което заключи вратата, което загаси осветлението. Веднага разбираш, че страхът е там. Разбираш го и по тичащите хора по улиците, така че това което целят подобни атентати е осезаемо. Коледата буквално изчезва, в момента, в който хората започнат да се притесняват за живота си и си казват „Боже, какъв късмет имахме”, това си казахме и ние снощи, че не сме толкова близо да коледния базар, където бяхме вчера. Важно е да благодарим на всички, които се обадиха да ни попитат добре ли сме\", каза управителят Ива Стоянова. Българска група от журналисти е била в ресторант в близост до стрелбата. От българския пресцентър в представителството на ЕП София разбрахме, че в заведението, където е била тази част от българска група е бил издърпан един от убитите и те до късно не са могли да напуснат заведението, защото са снемани показания. Те са били в центъра на събитието. Все още не сме се срещнали с  тях, защото градът тепърва се събужда, каза още Ива Стоянова. Все още не знаем трима или четирима са убитите, но знам, че петима от ранените са в тежко състояние и притеснението че броят на загиналите ще расте, е на лице, уточни тя Сподели:", "date": "2018.12.12", "title": "БГ журналисти на метри от касапницата в Страсбург: Пред очите ни издърпаха един от убитите!"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%BE%D1%82%D0%B1%D1%80%D0%B0%D0%BD%D0%B0-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news803537.html", "text": "Вицепремиерът Красимир Каракачанов даде брифинг в Министерски съвет, след като стана ясно, че са отпуснати над 247 млн. лева допълнително за Министерството на отбраната. \"Това, че се гласуваха пари за поддръжката на самолетите и вертолетите, не означава, че ще забавим другите три проекта за закупуване на нови летателни машини. Тези допълнително отпуснати пари целят да ремонтират техниката, така че тя да е годна за летене\", уточни вицепремиерът. \"Утре ще предоставим много жалби и рекламации от войските за начина на хранене, който и сега някои фирми ни натискат да го правим. Престъпление би било, ако оставим армията гладна. Без храна и то без качествена храна. През последните три години няма оплакване от храната\", отсече Каракачанов. \"Мога да гарантирам, че обувките за армията няма да бъдат 270 лева. Те ще бъдат на същата цена, каквато беше и досега, но с разликата, че този път ще бъдат качествени\", категоричен е министърът на отбраната. Началникът на отбраната ген. Андрей Боцев добави, че за разлика от предишни пъти, когато обувките са били със срок на гаранция 1 година, тези ще бъдат със гаранция от 2 години. \"Не трябва да чакаме подобни неща като стрелбата във Франция да се случат и тук\", каза още вицепремиерът. Сподели:", "date": "2018.12.12", "title": "ПЪРВО В ПИК TV: Вицепремиерът Каракачанов с подробности за парите за отбрана (ОБНОВЕНА)"}
{"url": "https://pik.bg/%D1%82%D0%B0%D0%BA%D1%81%D0%B8%D0%BC%D0%B5%D1%82%D1%80%D0%BE%D0%B2%D0%B8%D1%82%D0%B5-%D1%88%D0%BE%D1%84%D1%8C%D0%BE%D1%80%D0%B8-%D0%BF%D0%B0%D0%BA-%D1%81%D0%B5-%D0%B2%D0%B4%D0%B8%D0%B3%D0%B0%D1%82-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-news803474.html", "text": "За втори път в рамките на 2 седмици - такситата в София излизат на протест пред Общината, предава БНТ. Исканията им остават същите - увеличение на минималните цени за километър пробег, актуализация на максималните тарифи, промяна в броя и местата на стоянките в столицата и възможност жълтите коли да се движат в бус лентите. От Националния таксиметров синдикат заявиха, че ако не бъдат чути до края на януари, планират протестите им да станат национални. Сподели:", "date": "2018.12.12", "title": "Таксиметровите шофьори пак се вдигат на протест"}
{"url": "https://pik.bg/%D0%B7%D0%B0%D0%BC%D0%B8%D0%BD%D0%B0%D0%B2%D0%B0-%D0%B2%D1%82%D0%BE%D1%80%D0%B0%D1%82%D0%B0-%D0%B3%D1%80%D1%83%D0%BF%D0%B0-%D0%BE%D1%82-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%B0%D0%BD%D1%82%D0%B0%D1%80%D0%BA%D1%82%D0%B8%D1%87%D0%B5%D1%81%D0%BA%D0%B0-%D0%B5%D0%BA%D1%81%D0%BF%D0%B5%D0%B4%D0%B8%D1%86%D0%B8%D1%8F-news803472.html", "text": "Тази вечер заминава втората група на 27-ата Национална антарктическа експедиция, предава БНТ. Тя ще бъде водена от своя доайен Христо Пимпирев и ще пътува от София, през Сантяго де Чили до Пунта Аренас. Групата спокойно може да бъде наречена „професорска\", защото освен директора на родния Антарктически институт, включва още трима професори, единият от които монголец. Всички те ще бъдат превозени до о-в Кинг Джордж с бразилски военен самолет, а оттам до базата ни на о-в Ливингстън с военен кораб на Колумбийската Армада. Сред участниците в експедицията в и климатологът проф. Георги Рачев. Сподели:", "date": "2018.12.12", "title": "Заминава втората група от Националната антарктическа експедиция"}
{"url": "https://pik.bg/%D0%B4%D0%BF%D1%81-%D1%82%D0%B2%D1%8A%D1%80%D0%B4%D0%BE-%D0%BF%D1%80%D0%BE%D1%82%D0%B8%D0%B2-%D0%B5%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%BE%D1%82%D0%BE-%D0%B3%D0%BB%D0%B0%D1%81%D1%83%D0%B2%D0%B0%D0%BD%D0%B5---%D0%B9%D0%BE%D1%80%D0%B4%D0%B0%D0%BD-%D1%86%D0%BE%D0%BD%D0%B5%D0%B2-%D1%81%D1%8A%D1%81-%D1%81%D1%82%D1%80%D0%B0%D0%BD%D0%B5%D0%BD-%D0%BA%D0%BE%D0%BC%D0%B5%D0%BD%D1%82%D0%B0%D1%80-news803542.html", "text": "Айде, който иска да участва в изборите, да си даде гласа в урната. Това каза от трибуната в парламента Йордан Цонев. Известният депутат от ДПС обясни какви са доводите на неговата група, като се обърна към лидерката на БСП Корнелия Нинова. \"Г-жо Нинова, представете си, че правя банкова операция. Давам ви кодчето, което е на гърба на картата, давам го и на други. Кой ще контролира кой гласува отсреща, как ще го контролира\", коментира Цонев, известен като Данчо Ментата. Той отсече, че това е причината Германия да не приема електронното гласуване. Цонев обаче не се сети, че с една лична карта може да се гласува само веднъж, което прави манипулацията за многократно гласуване един обикновен фишек. Сподели:", "date": "2018.12.12", "title": "ДПС твърдо против електронното гласуване - Йордан Цонев със странен коментар"}
{"url": "https://pik.bg/%D0%B5%D0%BA%D1%88%D1%8A%D0%BD-%D0%B2-%D0%BA%D1%80%D1%8A%D1%87%D0%BC%D0%B0-%D0%B2-%D0%BF%D0%BE%D0%BF%D0%BE%D0%B2%D0%BE-18-%D0%B3%D0%BE%D0%B4%D0%B8%D1%88%D0%B5%D0%BD-%D0%B7%D0%B0%D0%B1%D0%B8-%D0%BD%D0%BE%D0%B6-%D0%B2-%D0%B3%D1%8A%D1%80%D0%B1%D0%B0-%D0%BD%D0%B0-%D0%BA%D0%BB%D0%B8%D0%B5%D0%BD%D1%82-news803533.html", "text": "18-годишен мъж е задържан за нанасяне на порезна рана в гърба по време на скандал в заведение в град Попово. Това съобщиха от ОДМВР – Търговище. На 11 декември около 23.15 часа в заведение в гр. Попово е възникнал скандал, в резултат на който 18-годишното момче с инициали Р.Й. от с. Посабина, община Попово, е нанесъл порезна рана с нож за хранене в лявата част на гърба на 25-годишен мъж от гр. Варна. Пострадалият е прегледан в Центъра за спешна медицинска помощ и е освободен за домашно лечение. 18-годишното момче е задържано в РУ-Попово. Двамата участници в скандала са известни на полицията с предишни свои противоправни деяния. По случая е образувано досъдебно производство по описа на РУ-Попово(за извършени хулигански действия). Сподели:", "date": "2018.12.12", "title": "Екшън в кръчма в Попово: 18-годишен заби нож в гърба на клиент"}
{"url": "https://pik.bg/%D0%BB%D0%BE%D0%B7%D0%B0%D0%BD-%D0%BF%D0%B0%D0%BD%D0%BE%D0%B2---%D1%81%D1%8A%D0%B4%D0%B8%D1%8F%D1%82%D0%B0-%D0%BD%D0%B0-%D0%BE%D0%BB%D0%B8%D0%B3%D0%B0%D1%80%D1%85%D0%B8%D1%8F%D1%82%D0%B0-news803522.html", "text": "Метаморфозите на скандалния шеф на ВКС Лозан Панов започнаха да придобиват застрашителни за държавата размери. След като близо година неуспешно се прави на политик в тога и дори обикаляше институциите да търси подкрепа за мъглявите си искания, сега се преквалифицира в Дон Корлеоне. Предприе поход в защита на необяснимо натрупаните пари, с които необяснимо забогатели у нас хора необяснимо се сдобиват с богатства, без да могат да обяснят откъде и как. И как Лозан Панов прави това? Много просто - като злоупотребява със служебното си положение на шеф на най-върховния съд в държавата, който пише тълкувателни решения. При това в остър конфликт на интереси във всички посоки. Нека подредим нещата, за да стане безпощадно ясно, че тълкувателното решение, с което Панов отнема правото на антикорупционната комисия да конфискува имущество, придобито с пари, чиито произход не може да бъде доказан, не е нищо друго, освен  уреждане на лични сметки с тази комисия. Плюс защита на олигархичните интереси на политически кръгове, към които Панов принадлежи. Първо, т.н. комисия \"Антикорупция\" проверява Панов за 100 000 лева, колкото му се губят в данъчната декларация. Така с тълкувателното си решение шефът на ВКС отрязва основния смисъл на съществуването на този орган и обезсмисля дейността му. Един вид, щом вие ми търсите сметка, аз пък ще ви видя сметката. Второ, същата тази комисия, след тежки нарушения при различни сделки, заради които определени персони са подсъдими  и с мерки за неотлонение, е започнала процедури за отнемането на имущество на забегналия банкер Цветан Василев, на бизнесмена Иво Прокопиев, на бившия енергиен министър Трайчо Трайков. Сега тези хора могат да се надяват, че производствата срещу тях ще бъдат прекратени, което означава, че запорите върху имането им ще бъдат вдигнати и те няма да бъдат отнети от държавата. Пък нищо, че не могат да докажат произхода на парите, с които са ги закупили, или е абсолютно ясно, че са забогатели чрез нечисти сделки. Публична тайна е, че Лозан Панов е приближен точно на този олигархичен кръг - \"Капитал\", който води титанична война с прокуратурата, за да отърве кожата. Именно в този кръг се \"квасеше\" идеята Панов да бъде издигнат за президент. Шефът на ВКС се превърна във флагман на набезите на тази група срещу обвинителите и персонално срещу главния прокурор. Те бяха и причината той да тича като политически лобист между Министерския съвет и президентството, за да клепа прокуратурата. Един вид, най-висшият съд в държавата се бори срещу прокуратурата?! Нищо по-налудничаво от това не може да си представи човек. Страхотна безпристрастност - дума да няма. И най-голямото доказателство за това е набегът на Лозан Панов срещу собствените му колеги, но вече в специализирания съд. И защо? Ами заради заловената с подкуп в особено големи размери подсъдима бивша кметица на столичната община \"Младост\" Десислава Иванчева. И как така Иванчева изведнъж стана толкова близка на сърцето на Панов? Ами, много просто - тя е близка на неговите близки политически приятели чрез \"Зелените\", които са част от компанията на подсъдимия олигарх Прокопиев. Шуро-зетьо-баджанакизъм в озъбена, спирепа форма. Панов дори не се свени да афишира порочните си политически обвързаности с тази политическа компания, която години наред атакува властта, но досега само веднъж е успяла да влезе в нея, и то през задния вход - чрез поста на правосъден министър на Христо Иванов, който, освен серия от скандали, не можа да предизвика нещо друго на длъжността си. Но точно тук е мястото да припомни защо Христо Иванов подаде оставка от второто правителство на Борисов. Защото депутатите отказаха да подкрепят идеята му да сложат по-здрав чал на прокуратурата, като изравнят квотите на нейното политическо и професионално представителство във Висшия съдебен съвет. Те на това му се казва битка за независимостта на прокуратурата! Явно шефът на ВКС е толкова обвързан и зависим политически, че изобщо не му пука за борбата с престъпността и корупцията, тъй като заради господарите си извън съдебната власт е готов да се превърне в пламенен защитник на всички уличени в необяснимо забогатяване. Какво се случва, ако временно бъдат пуснати под домашен арест? Това тутакси спира всякакви действия спрямо необяснимо придобитото им имущество, според тълкувателното решения на шефа на най-върховния съд в държавата. С всички свои действия Панов дава и обяснение защо той, като \"борец за справедливост и законност\", се разхожда из Европа и петни името на родната съдебна система, и най-вече на съдиите, заради което 10 души от членовете на Съдийската колегия във ВВС му искат обяснение, но той не го дава. Не го мъчете повече, уважаеми висши магистрани. Ясно е кого и какво има предвид Лозан Панов - себе си и собствените си действия. По-порочен кръг от този трудно може да се измисли. Но и трудно може да се отговори на въпроса какво още трябва да сътвори шефът на ВКС, след като се превърна и в Дон Корлеоне в тога, за да ви уврат най-сетне главите за какво използва този човек съда и каква репутация му създава. Както се казва, щом го търпите, значи сте съгласни с него. Тъй де, гарван гарвану око не вади, а пък хората нека чакат справедливост и присъди за незаконно забогатели и корумпирани по високите етажи на бизнеса и властта. Сподели:", "date": "2018.12.12", "title": "Лозан Панов - съдията на олигархията"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B8%D1%81%D0%BA%D1%80%D0%B5%D0%BD-%D0%B2%D0%B5%D1%81%D0%B5%D0%BB%D0%B8%D0%BD%D0%BE%D0%B2-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D1%81%D0%B5-%D0%BE%D0%BF%D0%B8%D1%82%D0%B2%D0%B0-%D0%B4%D0%B0-%D0%BE%D1%82%D0%BC%D1%8A%D1%81%D1%82%D0%B8-%D0%BD%D0%B0-%D1%81%D1%82%D0%B0%D0%BD%D0%B8%D1%88%D0%B5%D0%B2-%D1%81-%D0%BA%D0%B0%D1%87%D0%B5%D1%81%D1%82%D0%B2%D0%BE%D1%82-news803538.html", "text": "Камарата на строителите излезе на протест днес с искане за законови промени и спиране на нападките към тях от страна на БСП. Месеци наред левицата в лицето на депутатката Елена Йончева обвиняват родните строители в лоша работа и завишаване на цените. Ето какъв коментар направи за медията ни заместник - председателят на ВМРО Искрен Веселинов. \"Политиците трябва да внимаваме какво говорим, защото може да навредим на съществуващи предприятия, като в конкретния случай е БСП. Защото става дума да бранш, който храни десетки хиляди хора. Да говориш гръмки изказвания и да ползваш Европейската комисия не е правилно. Те трябва да мислят за последиците\", заяви Веселинов пред камерата на ПИК TV. На въпрос дали обвиненията за некачествено строителство са неоснователни, Веселинов заяви, че има начини за доказване и това са лабораториите, като няма методика, която да отразява старо строителство, защото пътищата постоянно се променят и след 20 години търсиш проблеми. По думите му Нинова може би разчиства стари сметки със Сергей Станишев още от времето на Тройната коалиция. ВМРО са готови да помогнат за изсветляването на бранша, както и премахването да се премахне терора на ЕРП-та при присъединяване на обектите, като предстои да се работи усилено. \"Вървим с нормални темпове\", категоричен е Веселинов. На въпрос на водещата дали е възможно да се търси наказателна отговорност на хора разпространяващи клевети и набеждават, Веселинов припомни кръглата маса организирана от ВМРО за фалшивите новини и Обединени патриоти и ВМРО ще настояват да има промени в тази посока. Сподели:", "date": "2018.12.12", "title": "ИЗВЪНРЕДНО В ПИК TV: Искрен Веселинов: Корнелия се опитва да отмъсти на Станишев с качеството на пътищата (ОБНОВЕНА)"}
{"url": "https://pik.bg/%D0%BD%D0%B0%D0%BD%D1%87%D0%BE-%D0%BF%D0%BE%D0%BF%D0%BE%D0%B2%D0%B8%D1%87-%D0%B4%D0%B0%D1%80%D1%8F%D0%B2%D0%B0-20-000-%D0%BD%D0%B0%D0%BF%D0%BE%D0%BB%D0%B5%D0%BE%D0%BD%D0%B0-%D0%B7%D0%B0-%D0%B4%D0%B5%D0%B2%D0%B8%D1%87%D0%B5%D1%81%D0%BA%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%B2-%D1%88%D1%83%D0%BC%D0%B5%D0%BD-news803543.html", "text": "Между  два празника на българската духовност – 1 ноември и 6 декември, името на Нанчо Попович е едно от най – споменаваните сред шуменци. Това е личността, благодарение на чиято спомоществователна  дейност 6 декември е обявен за Ден на дарителя в далечната 1937 г. Нанчо Попович е роден през 1818 г. в семейството на заможен шуменски кожухар. Учи в българско училище, а след това - и в гръцко. Получава добро образование, доколкото това е  възможно тогава. С финансовата подкрепа на баща си Нанчо започва самостоятелна търговия. Делата му се развиват добре. Като млад, личен, трудолюбив и способен човек той печели уважение сред българите и сред турските власти в града. Младият Нанчо е един от първите шуменски търговци, които държат  диплография – рядко нещо по онова време. Получава и привилегията да се разхожда вечер без фенер по улиците. Не добре премислена връзка с млада кадъна слага край на честития му и спокоен живот. Нито застъпничеството на българските първенци, нито влиянието на баща му успяват да го спасят от гнева на местен паша. Дюкянът му е ограбен и подпален. Нанчо бяга от Шумен през 1845 г. Първите години след установяването му в Букурещ са изключително трудни. Той е принуден да чисти дюкяни и казарми, за да се препитава. С подкрепата на свой сродник Нанчо започва работа при братя Христо и Евлоги Георгиеви. Бързо печели доверието им с качествата си и усета към търговските дела. След няколко години става техен съдружник и управител на няколко мошии. Нанчо Попович се помни и като голям патриот: никога не се  срамува да се нарече българин, да говори на бащиния си език и да води кореспонденцията си на български. С укор се обръща към онези търговци, които се срамуват от своята народност. Нанчо милее за своя роден град, но се страхува да се върне. Едва след 30-годишно изгнание, през 1875 г. той се завръща в Шумен. На мястото на бащината си къща построява един хубав едноетажен дом, където по-късно при посещение в града отсяда самият български княз  Александър Батенберг. След Освобождението в разговори Нанчо Попович често  споменава за нуждата от едно по-пълно девическо училище, за което той би спомогнал според силите си. За последен път Нанчо идва в Шумен през 1882 г. и престоява цяла зима, заобиколен от сърдечно внимание и искрено уважение на роднини и съграждани. В началото на 1883 г. той заминава за Влашко, където след кратко боледуване на 30 април същата година умира в село Падина. Една година преди своята смърт Нанчо Попович записва последната си воляq като определя 20 000 наполеона за град Шумен и задължава училищното настоятелство да построи едно девическо училище, което да носи названието \"Нанчово\",  останалите средства да се дадат под лихва, от която да се поддържа това училище. Завещанието се отваря от Шуменския окръжен съд на 12 юли 1883 г. С определените пари  държавата създава фонд „Нанчо Попович“. Формира се ефория с председател Варненско-преславския митрополит Симеон. Евлоги Георгиев поема контрола върху изразходването на средствата. Девическото училище приема името на своя благодетел и от 1890 до 1904 г. се издържа от фонд „Нанчо Попович“. Закупена е и обзаведена нова сграда на училището за 100 000 златни лева. Останалите пари се влагат в БНБ и всяка година носят лихва от 21 000 златни лева. След 1904 г. фондът се изземва от държавата и училището минава на общинска издръжка. Броят на девойките, които имат желание да се образоват, нараства и това поставя необходимостта от нова сграда. Интересни са спомените на Октавия Попович, племенница на Нанчо  и учителка в гимназията през 1928 г.: „Когато дойдох като учителка по история в Нанчовото училище, основите на сегашната девическа гимназия стояха в калта. Решихме в Родитело-учителския комитет да повдигнем въпроса с построяването на сградата на гимназията, като се позовахме, че при Министерството (на просвещението – б.а.) има фонд за тази цел - от парите на Нанчо. Директор Кармаков, аз и други членове на комитета заминахме за София. Явихме се при министъра, тогава беше Найденов, и направихме изложение в този смисъл. От направеното разследване се установи, че такъв фонд има, обаче по-късно всички такива фондове са били слети и използвани за строежи. Наследниците на Нанчо имахме юридическото право да следим тия пари, които тогава вече наброяваха 3 500 000 лева с лихвите. Така поставен, въпросът заинтересува министъра и той обеща още същата година да се гласува кредит и да се довърши гимназията – което и стана… Фактически парите на Нанчо бяха върнати на родния му град“. Девическата гимназия се издържа от парите на Нанчо Попович и от общината.  През 1948 г., когато фондът е национализиран заедно с други фондове, е разполагал с 1,254 млн.лв. През 1951 г. името на училището е сменено. Паметта за един изключителен българин и неговото дело постепенно започват да избледняват. Остава само паметникът му от карарски мрамор, издигнат пред читалище „Д. Войников“. През 1990 г. гимназията възстановява името на единствения си патрон. Възраждат се честванията на 6 декември – имения ден на Нанчо Попович. Паметникът пред читалището и костницата в църквата „Свето Вознесение“ отново стават места за поклонение на шуменци. С този спомен Профилираната природоматематическа гимназия „Нанчо Попович“ отбелязва две важни годишнини в своята история – 200 години от рождението на Нанчо Попович и 190 години от създаването на славянобългарското килийно девическо училище в Шумен. Сподели:", "date": "2018.12.12", "title": "Нанчо Попович дарява 20 000 наполеона за девическо училище в Шумен"}
{"url": "https://pik.bg/%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D1%8A%D1%82%D1%8F-%D0%BA%D0%B0%D0%B7%D0%B0%D0%BD%D0%BB%D1%8A%D0%BA---%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news803545.html", "text": "Мъж и жена са тежко пострадали след пътнотранспортен инцидент на пътя Казанлък – Стара Загора до разклона за село Тулово. Това съобщиха от ОДМВР – Стара Загора. Тежко пострадалите пътуват към болница в Стара Загора и има още двама по-леко пострадали. Предстои проверка за уточняване на причината за инцидента, съобщава \"Фокус\". Припомняме, че движението по път I-6 Казанлък – Стара Загора до разклона за с. Тулово е ограничено в двете посоки. Обходен маршрут: по път I-5 през с. Тулово и обратно. Сподели:", "date": "2018.12.12", "title": "Тежка катастрофа на пътя Казанлък - Стара Загора, има ранени"}
{"url": "https://pik.bg/%D0%B2%D1%8A%D0%BD%D1%88%D0%BD%D0%BE-%D0%BE%D1%82%D0%BA%D1%80%D0%B8-%D0%B3%D0%BE%D1%80%D0%B5%D1%89-%D1%82%D0%B5%D0%BB%D0%B5%D1%84%D0%BE%D0%BD-%D0%B7%D0%B0%D1%80%D0%B0%D0%B4%D0%B8-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-news803548.html", "text": "Българското министерство на външните работи разкри гореща телефонна линия заради атентата в Страсбург. При нужда българските граждани могат да се свържат с посолството на България в Париж на телефони: +33 1 45 51 85 90 и на +33 1 45 51 85 90 в извънработно време. От външното ведомство предупреждават, че действията на полицията по залавяне на нападателя продължават, а в цяла Франция е въведена степен на опасност „Внимание, атентат“. Органите на реда призовават жителите на Страсбург да останат бдителни и да следват съветите на местните власти. Налице е засилен граничен контрол на границата между Франция и Германия. МВнР препоръчва на българските граждани, пребиваващи в Страсбург или пътуващи между Франция и Германия, да следват стриктно всички указания на органите на реда и да избягват посещението на публични места в града до успокояване на обстановката. Сподели:", "date": "2018.12.12", "title": "Външно откри горещ телефон заради атентата в Страсбург"}
{"url": "https://pik.bg/%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D1%83%D0%BB%D1%82%D1%83%D1%80%D0%B0%D1%82%D0%B0-%D1%81%D1%82%D0%B0%D0%B2%D0%B0-%D1%87%D0%B0%D1%81%D1%82-%D0%BE%D1%82-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D0%BC%D1%80%D0%B5%D0%B6%D0%B0-%D0%B7%D0%B0-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B0-%D0%B8-%D0%BA%D0%BD%D0%B8%D0%B3%D0%B8-%D1%82%D1%80%D0%B0%D0%B4%D1%83%D0%BA%D0%B8-news803581.html", "text": "Министерският съвет прие решение Министерството на културата да се присъедини към Европейската мрежа за литература и книги ТРАДУКИ. Министерството ще подпише Анекс към Рамковото споразумение за проекта за периода 1 януари 2019 г. – 31 декември 2020 г. ТРАДУКИ надхвърля обичайната рамка на програмите за литературен обмен на ниво Европейски съюз. В проекта, наред с културните ведомства на Република Австрия, Федерална република Германия и др., са включени страни като Албания, Босна и Херцеговина, Косово, Лихтенщайн, Република Македония, Черна гора. През последните 10 години български книгоиздатели и преводачи са получавали финансова подкрепа от програмата, но участието им в нея е било спорадично. Ползата за български автори, издателства, библиотеки след присъединяването е в няколко посоки:  ще се подпомага участието на българските книгоиздатели в международни панаири на книгата и ще се популяризират български автори и произведения чрез превод на различни езици. Проектът предвижда обмен на опит в областта на превода на белетристика и научно-популярна литература, възможност за популяризиране на българската съвременна детско-юношеска литература и на националната ни литература чрез участие на автори, преводачи,  издатели, библиотекари и критици в срещи и представяния в Европа. Сподели:", "date": "2018.12.12", "title": "Министерството на културата става част от Европейската мрежа за литература и книги ТРАДУКИ"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81-%D0%B6%D0%B5%D1%81%D1%82%D0%BE%D0%BA-%D1%83%D0%B4%D0%B0%D1%80-%D0%BF%D0%BE-%D1%80%D1%83%D0%BC%D0%B5%D0%BD-%D0%BE%D0%B2%D1%87%D0%B0%D1%80%D0%BE%D0%B2-news803552.html", "text": "Специализираната прокуратура предяви прецизирано обвинение на Румен Овчаров и повдигна обвинения на назначен от него бивш изпълнителен директор на „Мини Бобов дол“ ЕАД и бивш заместник министър. Това съобщиха от пресцентъра на Апелативната специализирана прокуратура. На 30 март 2018 г. Софийска градска прокуратура внесе в Специализирания наказателен съд обвинителен акт срещу Румен Овчаров – бивш министър на икономиката и енергетиката за умишлена безстопанственост -за това, че въпреки задълженията си, умишлено не е упражнил достатъчно контрол, в резултат на което са последвали значителни щети за „Мини Бобов дол\" ЕАД в общ размер 8 940 231,47 лева и за длъжностно престъпление. С определение на Специализирания наказателен съд, потвърдено с определение на Апелативния специализиран наказателен съд от 17 май 2018 г. , делото срещу Румен Овчаров бе върнато на Специализираната прокуратура за отстраняване на допуснати процесуални нарушения. След връщането на делото, Специализираната прокуратура извърши множество процесуално следствени действия, при които се събраха доказателства за това, че в резултат на неупражнения от Овчаров контрол, за „Мини Бобов дол“ ЕАД са последвали щети в размер на повече от 24 млн. лева, т.е. почти три пъти повече. Доказателствата, събрани от Специализираната прокуратура, след връщането на делото от съда, обосноваха ангажиране на наказателната отговорност и на бивш заместник министър на икономиката и енергетиката и бивш изпълнителен директор на „Мини Бобов дол“ ЕАД. На 10 декември 2018 г. Специализираната прокуратура предяви прецизирано обвинение на Румен Овчаров по повод сключването и изпълнението на Договор от 9 юни 2006 г. за отдаване под наем на активи на „Мини Бобов дол“ ЕАД на „Ораново“ ЕООД, в което са включени установените щети в размер на повече от 24 млн. лв. Към наказателна отговорност са привлечени и бившият заместник – министър на икономиката и енергетиката Анна Янева, с ресор Дирекция “Корпоративно управление и преструктуриране“ към Министерство на икономиката и енергетиката /обвинена на 11.12.2018 г./, както и бившият изпълнителен директор на „Мини Бобов дол“ ЕАД – Пламен Стефанов /обвинен на 10.12.2018 г./, назначен за член на Съвета на директорите със заповед на министър Овчаров, в качеството му на принципал на „Мини Бобов дол“ ЕАД /упражняващ правата на държавата, като едноличен собственик на капитала, съобразно отрасловата си компетентност/. И на тримата е повдигнато обвинение за умишлена безстопанственост, осъществена при условията на продължавано престъпление в периода от 25 май 2006 г. – 18 март 2009 г. от която са последвали значителни щети в особено големи размери за предприятието „Мини Бобов дол“ ЕАД, в размер на повече от 24 млн. лева, като деянието представлява особено тежък случай. Чрез сключения договор за наем на „Ораново“ ЕООД са прехвърлени изключителните права на добив, транспортиране и продажба на въглища от участък „Бабино“ и участък „Бобов дол“ от находище „Бобовдолски въглищен басейн“, предоставени с решения на Министерския съвет на „Мини Бобов дол“ ЕАД, в нарушение на изискванията на чл. 23, ал. 1 от Закона за подземните богатства и на чл. 23, т. 1, т. 2 и т. 3 и чл. 24 ал.1 т.1 от Закона за концесиите (без да е проведена открита процедура при условията на публичност и прозрачност, свободна и лоялна конкуренция и равнопоставеност на всички кандидати и участници и без да е установено притежава ли „Ораново“ ЕООД, необходимите за извършване на добив на подземни богатства (въглища) технически, управленски и финансови възможности) и е последвало откриване на производство по несъстоятелност на „Мини Бобов дол“ ЕАД. Сподели:", "date": "2018.12.12", "title": "ИЗВЪНРЕДНО В ПИК: Спецпрокуратурата с жесток удар по Румен Овчаров"}
{"url": "https://pik.bg/%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%B1%D0%B0%D0%BD%D0%B5%D0%B2-%D1%81%D0%B5-%D1%81%D0%B4%D0%BE%D0%B1%D0%B8-%D1%81-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%BF%D0%BB%D0%B0%D1%82%D0%B8-10-%D1%85%D0%B8%D0%BB%D1%8F%D0%B4%D0%B8-%D0%B7%D0%B0-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D1%81%D0%B8-news803555.html", "text": "Майката на Банев - Мария се е сдобила с обвинение, научи ПИК от свои източници в разследавето. Мария Банева е Националната следствена служба, където ще бъде обвинена и привличена под отговорност за участие в престъпна група за данъчни престъпления, приствояне и пране на пари. Още преди дни зам.-главният прокурор Иван Гешев заяви, че такова обвинение ще има, след като бизнесмените Николай и Евгения Баневи бяха върнати от Франция у нас. Според прокуратурата Мария Банева е бъркала да взима пари директно в касите на две дружества - \"Полимери\" и \"Тежка индустрия\". Освен това тя е продала кран на една от фирмите при неизгодни условия, а парите от продажбата не влезли в предприятието. Заради напредналата възраст на Мария Банева прокуратурата ще й наложи парична гаранция. Решението бе гаранцията да е 10 хиляди лева и така Банева ще чака делото в дома си. Сподели:", "date": "2018.12.12", "title": "Майката на Банев се сдоби с обвинение, плати 10 хиляди за свободата си"}
{"url": "https://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BE%D1%82%D0%BF%D1%83%D1%81%D0%BD%D0%B0-%D0%BE%D1%89%D0%B5-%D0%BF%D0%B0%D1%80%D0%B8-%D0%BD%D0%B0-4-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%B0-news803580.html", "text": "Правителството одобри вътрешнокомпенсирани промени по бюджетите за 2018 г. на четири министерства. С направените изменения по бюджета на Министерството на енергетиката утвърдените разходи по бюджетна програма „Администрация“, в т.ч. по показател „Персонал“ се увеличават с 69 000 лв., за сметка на намаление със същата сума на разходите по „Политика в областта на устойчивото и конкурентоспособно енергийно развитие“, бюджетна програма „Сигурност при енергоснабдяването и при управление на РАО и ИЕЯС“. В Министерството на икономиката се увеличават разходите за издръжка на програма „Реализация на експортния потенциал и участие в търговската политика на ЕС“ със сумата от 364 000 лв., за сметка на реализирани икономии в издръжката на програма „Администрация“ в размер на 250 000 лв. и на програма „Насърчаване на инвестициите за повишаване на конкурентоспособността на икономиката“ в размер на 114 000 лв. Промяна се прави и на разходите по показател „Персонал“. По бюджета на Министерството на транспорта, информационните технологии и съобщенията се увеличават разходите по програмите „Организация, управление на транспорта, осигуряване на безопасност, сигурност и екологосъобразност“ и „Развитие на съобщенията и информационните технологии“. Преразпределението на средствата е свързано с реализирани икономии по бюджетните програми за административно обслужване и за спасяване във водния и въздушния транспорт. С промените по бюджета на Министерството на регионалното развитие и благоустройството се осигуряват средства за поддържане, модернизация и изграждане на техническата инфраструктура, за гражданска регистрация и административно обслужване на населението и за ефективно управление на държавната собственост, държавното участие в търговските дружества и държавни предприятия. Необходимите суми са за сметка на намаляването на разходите на политиките за ефективно и ефикасно използване на публичните финанси и финансовите инструменти за постигане на растеж и подобряване качеството на жизнената среда, за подобряване на инвестиционния процес чрез усъвършенстване на информационните системи на кадастъра и имотния регистър, подобряване качеството на превантивния и текущ контрол в строителството и на строителните продукти, както и на програма „Ефективна администрация и координация“. Сподели:", "date": "2018.12.12", "title": "Правителството отпусна още пари на 4 министерства"}
{"url": "https://pik.bg/%D0%BF%D0%BE-130-%D0%BB%D0%B5%D0%B2%D0%B0-%D0%BA%D0%BE%D0%BB%D0%B5%D0%B4%D0%BD%D0%B0-%D0%BF%D1%80%D0%B5%D0%BC%D0%B8%D1%8F-%D0%B7%D0%B0-%D1%87%D0%B8%D1%81%D1%82%D0%B0%D1%87%D0%BA%D0%B8%D1%82%D0%B5-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-news803525.html", "text": "Коледни премии ще получат всички 763-ма служители и работници в \"Чистота\", увери вчера директорът на предприятието Иван Стоянов. Бонусите ще са 100-130 лева на човек и на всички ще бъдат дадени поравно. Парите се разпределят от икономии във фонд работна заплата. Повечето от хората в \"Чистота\", включително и 400 метачки, са назначени на минимална работна заплата, а са навън в дъжд, сняг, пек и студ, напомни Стоянов. Директорът разказа, че синдикатите в предприятието също даряват своите членове - по едно пиле за Коледа и козунак за Великден. Същите премии за празника ще получат и над 300 работници на \"Градини и паркове\". В счетоводството изчисляват в момента дали да зарадват хората с по 100 лева, или икономиите ще стигнат за 130 лева. И градинарите я карат на минимална заплата. От Община Пловдив на всички предприятия са изпратени указания, че могат да изплащат допълнителни възнаграждения на персонала, ако имат пари във фонд работна заплата, пише в. \"Марица\". По тази логика премии би трябвало да получат и служителите от \"Зоопарк Пловдив\". По думите на директора Минко Михайлов, в предприятието са назначени 10 служители, но в общинския бюджет за \"Зоопарк Пловдив\" са планирани 26 щатни бройки и издръжка за 784 440 лева за цялата 2018 г. Директорът на предприятието наскоро уточни, че реалните разходи през годината са в пъти по-малко. Зоологическата градина не е завършена и десетте служители се грижат за горе-долу толкова малки маймунки. На 600 служители в Община Пловдив и на още 600 в шестте районни кметства ще бъдат дадени бонуси до 300 лева - на всеки според заслугите. Сподели:", "date": "2018.12.12", "title": "По 130 лева коледна премия за чистачките в Пловдив"}
{"url": "https://pik.bg/%D1%80%D1%83%D0%BC%D0%B5%D0%BD-%D1%80%D0%B0%D0%B4%D0%B5%D0%B2-%D0%BE%D1%82%D0%B3%D0%BE%D0%B2%D0%BE%D1%80%D0%B8-%D0%BD%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D0%B8%D1%82%D0%B5---%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BA%D0%B0%D0%B7%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-news803588.html", "text": "Това заяви президентът Румен Радев в началото на срещата си с Камарата на строителите в България. \"Вие бяхте една от първите организации, които приех в началото на своя мандат и това беше естествено, защото съм воден от убеждението, че вашата дейност е от огромно значение за обществото. Не можем да говорим за модерна държава без развита и съвременна инфраструктура. Проблемите, които ви вълнуват, вълнуват всички нас. За да ги решим по най-добрия начин, трябва да сме наясно, че в тези проблеми има трима важни участника. Първият е изпълнителната и местната власт в ролята на възложител, вторият участник е собствениците и ръководствата на крупните строителни фирми. Третият са подизпълнителите - средни и малки и хилядите работници строители, които съвсем съвестно изкарват прехраната си\", добави той. \"Категорично заявявам, че работниците могат да разчитат на моята безрезервна подкрепа и заслужават и по-добро заплащане, и по-добри условия на труд, и предвидимост в своята дейност. Българите от своя страна очакват да пътуват безопасно, по сигурни пътища, които да не се ремонтират веднага след въвеждане в експлоатация, да не се срамуват от изгледа на населеното място, в което живеят. В решението на проблемите на строителния бранш изключително важно значение има изпълнителната власт. Аз съм готов да изслушам всички ваши проблеми, виждания, визия за развитие на сектора и по най-добрия начин и да съдействам с всичко, което е в рамките на моята институция“, каза още президентът. Моето доверие и това на обществото няма да бъде спечелено с протести, декларации и пресконференции, а с качество и прозрачност. Това за мен означава да има целесъобразни и с голяма обществена значимост проекти. Да има прозрачни и честни обществени поръчки. Да има такива условия, че всеки лев да отива по предназначение. Контролът да бъде принципен, всеобхватен и безкомпромисен, нормативната база да ви позволява да изпълнявате дейността си по най-добрия начин в една реална и здрава конкурентна среда. Сподели:", "date": "2018.12.12", "title": "Румен Радев отговори на строителите - ето какво каза президентът"}
{"url": "https://pik.bg/%D0%BD%D0%B0-%D1%82%D1%80%D0%B0%D0%BD%D1%81%D1%84%D0%B5%D1%80%D0%BD%D0%B8%D1%8F-%D0%BF%D0%B0%D0%B7%D0%B0%D1%80---%D0%B4%D0%B0-%D0%BC%D0%B5%D0%B6%D0%B4%D1%83-%D0%BC%D0%B0%D0%BD-%D1%8E%D0%BD%D0%B0%D0%B9%D1%82%D0%B5%D0%B4-%D0%B8-%D0%B1%D0%BE%D1%80%D0%B4%D0%BE-news803541.html", "text": "Манчестър Юнайтед е отправил запитване за цената на бразилския бранител на Бордо Пабло, твърди британското издание \"Сън\". Жозе Моуриньо усилено търси нови попълнения в центъра на отбраната, които да привлече на \"Олд Трафорд\" през януарския трансферен прозорец. Преди броени дни имаше информация, че той е хвърлил око и на Едер Милитао от Порто, но в крайна сметка и кариоката от състава на \"жирондинци\" представлява интерес за португалския специалист. 27-годишният Пабло има договор с тима от Франция до края на сезон 2020/21 и се смята, че Ман Юнайтед ще трябва да отправи хубава оферта за него, тъй като в противен случай французите няма да го пуснат. Пабло е и национал на своята родина Бразилия за която има два мача на сметката си, акцентира \"Гол\". Сподели:", "date": "2018.12.12", "title": "На трансферния пазар - \"ДА\" между Ман Юнайтед и Бордо?"}
{"url": "https://pik.bg/%D0%BD%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B1%D1%80%D0%B0%D1%82%D1%8F%D1%82%D0%B0-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B0-%D0%BE%D1%82-%D1%81%D1%82%D1%80%D0%B0%D1%81%D0%B1%D1%83%D1%80%D0%B3---%D0%B5%D0%B4%D0%B8%D0%BD%D0%B8%D1%8F%D1%82-%D1%81%D1%8A%D1%89%D0%BE-%D0%B1%D0%B8%D0%BB-%D1%80%D0%B0%D0%B4%D0%B8%D0%BA%D0%B0%D0%BB%D0%B8%D0%B7-news803591.html", "text": "Френската полиция е арестувала двамата братя на нападателя, открил стрелбата в центъра на Страсбург, който все още е издирван. Единият от задържаните е бил под наблюдението на френското разузнаване заради радикална ислямистка пропаганда, предава БНР. Полицията е извършила проверки на всички адреси и си сътрудничи усилено с германските власти, допускайки, че нападателят може да се намира на германска територия. Трима души бяха убити, а 12 са ранените, при стрелбата на коледния пазар в Страсбург, която френските власти определиха като терористичен атентат. Извършителят е идентифициран като 29-годишен мъж, разследван заради радикален ислям. Той е избягал от местопрестъплението и вероятно е ранен. След атаката нападателят е откраднал таксиметров автомобил, с който е избягал. За издирването му са мобилизирани около 350 души, сред които 100 полицаи, военни, а също така два хеликоптера, посочи на пресконференция тази нощ министърът на вътрешните работи на Франция Кристоф Кастанер, който пристигна в Страсбург. Под засилено наблюдение е и границата с Германия, тъй като не се изключва вероятността нападателят да се е насочил натам. Жителите на Страсбург го описват като град, който е нащрек. \"Съпругът ми работи в ресторант вцентъра на града. След като се чуха изстрелите е пристигнала полиция и им е казала да затворят ресторанта. И те са го затворили, също са им казали да угасят светлините\", разказа жителка на града, чийто съпруг работи близо до мястото, на което е станала атаката. Нападението съвпада с провеждането на редовното месечно заседание на Европейския парламент. Снощи депутатите и намиращите се в сградата на парламента бяха принудени да останат в нея след полунощ по нареждане на силите за сигурност. „Ние защитаваме демокрацията, като работим“, каза тази сутрин председателят на Европейския парламент Антонио Таяни при откриването на пленарното заседание тази сутрин и добави още: \"Трябва да реагираме точно обратното на тези, които искат да наранят демокрацията. Трябва да вървим напред, не трябва да променяме навиците си, затова снощи продължихме работата си в пленарната зала, приключихме в полунощ. Днес сме тук, за да продължим напред, защото силата на свободата и демокрацията печели срещу насилието, престъплението и тероризма\". Разбира се, трябва да променим Европа, но не и да я унижощаваме. Това е единственият начин да покажем, че силата печели срещу насилието и че силата на Европа ни закриля, каза още Таяни. Днес в Страсбург е обявен ден на траур. Сподели:", "date": "2018.12.12", "title": "НОВИ ПОДРОБНОСТИ: Арестуваха братята на терориста от Страсбург - единият също бил радикализиран"}
{"url": "https://pik.bg/%D0%B0%D0%B4%D1%80%D0%B5%D0%BD%D0%B0%D0%BB%D0%B8%D0%BD-%D0%B1%D0%B0%D0%B1%D0%B0-%D0%BD%D0%B0-102-%D0%B3%D0%BE%D0%B4%D0%B8%D0%BD%D0%B8-%D1%81%D0%BA%D0%BE%D1%87%D0%B8-%D1%81-%D0%BF%D0%B0%D1%80%D0%B0%D1%88%D1%83%D1%82-news803527.html", "text": "Жена на 102 г. стана най-възрастният парашутист в света, след като скочи от 4300 м височина над Южна Австралия. Тя извърши първия си скок през 2016 г., за да отбележи 100-годишнината си, информира БГНЕС. Пристрастената към адреналина столетница Айрин О'Шей каза, че се чувства нормално след скока, по време на който тя летеше със скорост 220 км/ч. \"Беше много ясно, но доста студено\", каза О'Шей. Тя предприе скока, за да набере средства за благотворителност. Те ще бъдат използвани за търсенето на лечение на моторно невронно заболяване, от което починала дъщерята на столетницата. Сподели:", "date": "2018.12.12", "title": "АДРЕНАЛИН: Баба на 102 години скочи с парашут"}
{"url": "https://pik.bg/%D1%86%D0%B2%D0%B5%D1%82%D0%B0%D0%BD%D0%BE%D0%B2-%D1%89%D0%B5-%D1%83%D1%87%D0%B0%D1%81%D1%82%D0%B2%D0%B0-%D0%B2-109-%D0%B0%D1%82%D0%B0-%D1%81%D1%80%D0%B5%D1%89%D0%B0-%D0%BD%D0%B0-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB%D0%BD%D0%B8%D1%8F-%D1%81%D1%8A%D0%B2%D0%B5%D1%82-%D0%BD%D0%B0-%D0%B5%D0%B2%D1%80%D0%BE%D0%BF%D0%BE%D0%BB-%D0%B2%D1%8A%D0%B2-%D0%B2%D0%B8%D0%B5%D0%BD%D0%B0-news803596.html", "text": "Председателят на ПГ на ГЕРБ и председател на Комисията по вътрешна сигурност и обществен ред Цветан Цветанов заминава на работно посещение във Виена, където утре, 13 декември 2018 г. (четвъртък), ще участва в 109-ата среща на Управителния съвет на Европол. В качеството си на представител на Съвместната група за парламентарен контрол на Агенцията, Цветанов ще участва в обсъжданията на управителния орган, свързани със стратегическото и многогодишно планиране на Европол. Заседанието е последната среща на ръководния орган за тази година, както и за периода на Австрийското председателство на Съвета на ЕС. В рамките на посещението си, Цветанов ще проведе работни срещи с изпълнителния директор на Европол Катрин де Бол и председателя на Управителния съвет на агенцията Прит Паркна. Сподели:", "date": "2018.12.12", "title": "Цветанов ще участва в 109-ата среща на Управителния съвет на Европол във Виена"}
{"url": "https://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B8-%D0%B3%D0%BE%D1%82%D0%B2%D1%8F%D1%82-%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%B1%D1%80%D1%8E%D0%BA%D1%81%D0%B5%D0%BB-news803531.html", "text": "Българските превозвачи готвят протест за 10 януари в Брюксел срещу промените в пакета \"Макрон\". Toва стана ясно след тяхна среща с министъра на транспорта Росен Желязков. Тогава в Европейския парламент ще заседава Комисията по транспорта и превозвачите ще искат да се блокира най-спорният според тях текст - шофьорите задължително да се връщат в държавата, където е регистрирана фирмата, най-малко веднъж на четири седмици. \"Ние търсим диалога, търсим правилно решение и правилно вкарани текстове в пакета за мобилност, който да облекчи бранша. В същото време ние имаме дълг към самия бранш - да защитим професията, която извършваме и бизнеса, който имаме. Ако няма решение и сме поставени пред свършен факт, на 10 януари Брюксел ще бъде затруднен откъм движение с български камиони\", коментира Николай Рашков от УС на Съюза на международните превозвачи пред България он ер. Той заяви, че няма как превозвачите да се примирят с ролята на изкупителна жертва за сериозни проблеми в различни държави, които се приписват на тях. По неговите думи България придобива по-централна роля, защото ясната и обединената позиция на брашн, държава и позициите на медиите, които са дали яснота на проблема. Според тях тази мярка означава зачеркване на 17% от брутния национален продукт на България, какъвто приход носи на страната международния превоз. Също и фалити за бранша. \"Една от последните статистики, които стигна до мен, показва, че около 70% от стоките за бита се превозват на камиони. Това е индустрия, която е в сферата на услугите и не може да приеме всяко едно административно утежнение за себе си, така че този разход ще бъде прехвърлен към крайния потребител\", заяви Николай Рашков. Сподели:", "date": "2018.12.12", "title": "Българските превозвачи готвят протест в Брюксел"}
{"url": "https://pik.bg/%D0%B2%D0%B5%D0%BD%D0%B5%D0%BB%D0%B8%D0%BD%D0%B0-%D0%B3%D0%BE%D1%87%D0%B5%D0%B2%D0%B0-%D1%81%D1%8A%D0%B1%D1%80%D0%B0-24-%D1%87%D0%B0%D1%81%D0%B0-%D0%BD%D0%B0-%D0%BA%D1%83%D0%BF%D0%BE%D0%BD-%D0%BF%D1%80%D0%B8-%D0%B8%D0%B7%D0%B4%D0%B8%D1%80%D0%B2%D0%B0%D0%BD%D0%B8%D1%82%D0%B5-%D0%BE%D0%BB%D0%B8%D0%B3%D0%B0%D1%80%D1%81%D0%B8-%D0%B0%D1%80%D0%B0%D0%B1%D0%B0%D0%B4%D0%B6%D0%B8%D0%B5%D0%B2%D0%B8-news803549.html", "text": "Колективът на \"24 часа\" е бил поканен на коледно тържество снощи от собственичката Венелина Гочева в салоните на хотел \"Маринела\". Както е известно, хотелът е собственост на издирваните с червена бюлетина от Интерпол Венко и Маринела Арабаджиеви, обвиняеми за укриване на данъци и финансови престъпления. \"Маринела\" бе временно затворен за резервации от органите на НАП. Всичко това обаче не попречи на Венелина Гочева да проведе именно там коледното си тържество. Според нейни служители \"24 часа\" не е плащал за масрафа, а всичко е минало на \"бартер\". Отделен въпрос е кой всъщност плаща сметката и каква е цената на въпросния \"бартер\" - дали пряка реклама или просто спотаяване на редакцията относно казуса с Арабаджиеви. Сподели:", "date": "2018.12.12", "title": "Венелина Гочева събра \"24 часа\" на купон при издирваните олигарси Арабаджиеви"}
{"url": "https://pik.bg/%D0%B2%D0%BE%D1%82-%D0%BD%D0%B0-%D0%BD%D0%B5%D0%B4%D0%BE%D0%B2%D0%B5%D1%80%D0%B8%D0%B5-%D1%81%D1%80%D0%B5%D1%89%D1%83-%D1%82%D0%B5%D1%80%D0%B5%D0%B7%D0%B0-%D0%BC%D0%B5%D0%B9---%D1%89%D0%B5-%D0%BE%D1%86%D0%B5%D0%BB%D0%B5%D0%B5-%D0%BB%D0%B8-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-news803536.html", "text": "Процедурата за гласуване на недоверие на лидерката на британската Консервативна партия и британски премиер Тереза Мей бе задействана и гласуването ще е довечера, предадоха световните агенции. Новината съобщи депутатът от Консервативната партия Греъм Брейди, председател на специалната комисия в Камарата на общините (долната камара в британския парламент). Комисията, оглавявана от Брейди, разглежда въпросите за оспорване на лидерството на партийните лидери от депутати от тези партии. Греъм Брейди съобщи, че вот за оспорване на лидерството се организира, ако най-малко 15 процента от депутатите от партията сезират специалната парламентарна комисия. В случая с Мей прагът е бил от 48 депутати и той е бил преодолян вчера, след като в комисията са били получени писма от 48 депутати, оспорващи лидерството й. Мнозина депутати консерватори са силно разгневени заради начина, по който Мей се справя с процеса по излизане от ЕС. Доверието към Мей освен това намаля, след като тя отмени гласуването в парламента на споразумението за Брекзит, договорено с Брюксел. Ако тази вечер изгуби вота, Мей ще трябва да подаде оставка като лидер на партията. Ако го спечели, тя не може да бъде подлагана на нов вот за една година. Вотът ще бъде тази вечер между 18 ч. и 20 ч. по Гринуич в Камарата на общините на британския парламент. Гласовете ще бъдат преброени незабавно и ще последва изявление. Сподели:", "date": "2018.12.12", "title": "Вот на недоверие срещу Тереза Мей - ще оцелее ли британският парламент"}
{"url": "https://pik.bg/%D0%BD%D0%BE%D0%B2%D0%B0-%D0%B2%D0%B5%D1%80%D1%81%D0%B8%D1%8F-%D0%BD%D0%B0%D0%BF%D0%B0%D0%B4%D0%B0%D1%82%D0%B5%D0%BB%D1%8F%D1%82-%D0%BE%D1%82-%D1%81%D1%82%D1%80%D0%B0%D1%81%D0%B1%D1%83%D1%80%D0%B3-%D0%B8%D0%B7%D0%B1%D1%8F%D0%B3%D0%B0%D0%BB-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D0%BD%D0%B5%D0%BC%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D1%81%D1%8A%D1%89%D0%BE-%D0%B3%D0%BE-%D0%B8%D0%B7%D0%B4%D0%B8%D1%80%D0%B2%D0%B0%D1%82-news803593.html", "text": "Продължава мащабната полицейска операция в Страсбург по издирването на нападателя, който снощи уби най-малко трима души и рани 12. 29-годишният мъж е роден в Страсбург и е известен на полицията с престъпления, които са имали терористичен характер, предава БНТ. Френските и германските власти си сътрудничат активно, не е изключено нападателят да е преминал именно в Германия. Той има присъди по 20 обвинения, знаело се е и че се е радикализирал. Вчера е бил издирван след обир, за който са задържани петима души. В момента се провежда и извънредно заседание на френския кабинет. В страната е повишена степента на сигурност. Сподели:", "date": "2018.12.12", "title": "НОВА ВЕРСИЯ: Нападателят от Страсбург избягал в Германия? Немските власти също го издирват"}
{"url": "https://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B3%D0%B5%D0%BD%D0%B5%D1%80%D0%B0%D0%BB-%D0%B4%D0%B5%D1%81%D0%B8-%D0%BF%D0%B0%D0%BA-%D0%BD%D0%B0-%D0%BF%D0%B0%D0%B7%D0%B0%D1%80-%D1%81-%D0%BB%D0%B8%D0%BC%D1%83%D0%B7%D0%B8%D0%BD%D0%B0%D1%82%D0%B0-%D0%BD%D0%B0-%D0%BD%D1%81%D0%BE-%D1%81%D0%BD%D0%B8%D0%BC%D0%BA%D0%B8-news803595.html", "text": "Очевидно „първата дама“ Десислава Радева отново се готви за височайша визита. Жената на президента е в любимия си бутик на пъпа на София, където съвсем наскоро нейната охрана влезе в пререкания с КАТ заради каране в насрещното, съобщава очевидец, цитиран от Tribune.bg. Човекът е видял как Радева, облечена в сива жилетка, влиза в магазина след 12:30 ч. вчера. Била е придружавана от охранител, който влязъл с нея вътре в бутика. Въпреки че човекът не е видял дали черният Мерцедес, с който се води президентшата, спазва правилата за движение, начинът, по който е паркирана колата е меко казано безобразен. Най-малко четири други автомобила са блокирани, а колата на Радева е по средата на платното. Останалите участници в движението се чудят как да заобиколят огромното черно возило. Агенция ПИК пък след инцидента показа в свой репортаж лъскавото ателие на дизайнерката, откъдето Генерал Деси си взима тоателите. Оттам са две от най-запомнящите се рокли, с които Радева се появи на международни визити – като розовата рокля букле и бяло-черната рокля от дантела за 12 хил. лева. Сподели:", "date": "2018.12.12", "title": "ЕКСКЛУЗИВНО: Генерал Деси пак на пазар с лимузината на НСО (СНИМКИ)"}
{"url": "https://pik.bg/%D0%BF%D0%B0%D1%80%D0%BE-%D0%BD%D0%B8%D0%BA%D0%BE%D0%B4%D0%B8%D0%BC%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%B0%D0%BD%D0%B0%D0%BB%D0%B8%D0%B7-%D0%B7%D0%B0-%D0%B0%D1%80%D0%BC%D0%B5%D0%B9%D1%86%D0%B8%D1%82%D0%B5-news803544.html", "text": "Легендарният треньор на \"армейците\" Аспарух Никодимов даде интервю за \"Тема Спорт\" във връзка с представянето на ЦСКА в края на есенния дял и евентуалното привличане на Тодор Неделев. Паро коментира също предстоящия двубои с Ботев Пд на \"Армията\", както и задаващата се зимна селекция на \"червените\". - Несъмнено. Неделев е добър футболист, въпросът е каква цена ще му искат Ботев, защото е ясно, че ще опитат да изкарат максимално много пари от него. Отделна тема е дали той самият ще иска, но предвид че преди няколко дни каза, че му е време да напуска, значи е ясна работата. ЦСКА определено има нужда от такъв играч като Неделев. Той е лидер. Малко е тихичък, но е лидер с играта си. Дали в ЦСКА ще успее по същия начин като в Ботев, това няма как да го знаем. Но според мен има необходимите качества, за да е от полза. Добър футболист е, вижда играта, голаджия, извеждащ пас, изпълнява фаулове, дузпи... Има доста футбол в него и ако дойде в ЦСКА, ще израсне още повече. - Ще му отива и още как. С червената фланелка ще лети. Това ще е правилен ход за неговата кариера. Пак се връщаме на финансовата тема и дали ЦСКА ще може да плати за него. Но според мен от Ботев не бива да му правят големи спънки и е редно да го пуснат. Още повече че с изказването си преди няколко дни подсказа какво иска да стане. - Ще бъде интересно да видим как ще се представи Неделев, очаквам да е голямата опасност за ЦСКА. Дори и да има някакви мисли при него за трансфер на \"Армията\", не ми се вярва това да му повлияе. Очаквам да стане хубав мач. Ботев натрупа добри резултати в последно време и се утвърди на 4-то място. Не съм ги гледал цялостно, но явно имат прогрес, щом завършват силно есента. А от гледна точка на ЦСКА е ясно, че отборът е задължен да спечели този мач. Това си е някакво дерби. Ако не спечели, тимът ще изостане още повече от лидера. Няма да е лесно, но е време ЦСКА вече да взима трите точки от големите мачове. Само с победи над Витоша и Септември няма да стане и това мисля, че вече им стана ясно. Точките срещу водещите тимове често се оказват шампионски. А ЦСКА не е взел и едно дерби този сезон. Затова и се образува тази разлика в класирането. И пак е добре, че изоставането не е по-голямо. Не е невъзможно да се навакса, защото и Лудогорец все някъде ще изпусне точки. Пък и предстоят още много директни мачове. Шампионските амбиции на ЦСКА все още не са обречена работа. А ако не успеят - значи още не са готови. По това, което гледаме до този момент, ЦСКА като че ли не е достатъчно добър отбор за титлата. Нещо му липсва... - Не съм аз човекът, който да дава акъл, но според мен е по-добре ЦСКА да се насочи към българи. Неделев би бил добро начало. Показателно е, че в момента в титулярния състав има повече наши момчета, отколкото чужденци. В същото време почти всичките летни попълнения търкат пейката. Това казва всичко. Ако вземем и Неделев, тогава ставаме с 6-7 български титуляри. Това е най-хубавото. Много пъти съм го казвал и пак ще се повторя - чужденците не бива да се взимат на бройка. ЦСКА не е благотворително дружество. Привлечи двама-трима скъпи, но да са класни, да те дърпат нагоре, а не да са на едно ниво с българите. Няма смисъл да взимаш чужденци и после да ти стоят на пейката. - Мача с Верея не успях да го гледам, но май не съм изпуснал нищо интересно. По отношение на срещата с Лудогорец - не съм впечатлен. Не бяхме толкова зле, както в предишните двубои с Левски и Разград, но... Жеферсон беше под всякаква критика, Манолев и той се увличаше много в атака и забравяше за защитата. Генерално в отбора трябва да се оттренират много неща, а и е нужна повече дисциплина на терена. - Много майстори станаха (смее се). На мястото на Ел Маестро, честно казано, нямаше да ми е особено спокойно. Но все пак Люпко е доказано име, със сигурност има с какво да е от полза. Сподели:", "date": "2018.12.12", "title": "Паро Никодимов с горещ анализ за \"армейците\""}
{"url": "https://pik.bg/%D1%84%D1%80%D0%B0%D0%BD%D1%86%D0%B8%D1%8F-%D0%B8%D0%B7%D0%B4%D0%B8%D1%80%D0%B2%D0%B0-%D1%81%D1%82%D1%80%D0%B5%D0%BB%D0%B5%D1%86%D0%B0-%D0%B2-%D0%BC%D0%B0%D0%BA%D1%81%D0%B8%D0%BC%D0%B0%D0%BB%D0%BD%D0%BE-%D0%BD%D0%B8%D0%B2%D0%BE-%D0%BD%D0%B0-%D1%82%D1%80%D0%B5%D0%B2%D0%BE%D0%B3%D0%B0-news803604.html", "text": "Франция издаде максимално ниво на тревога, тъй като полицията издирва стрелеца, който откри огън на коледния базар Страсбург, предаде ВВС. При атаката трима души бяха убити и 13 ранени, осем от които сериозно. Убиецът, който е на 29 г., е известен на властите като радикализиран и опасен за страната. Той е избягал, след като е бил ранен от ченгетата. Около 350 офицери участват в търсенето на стрелеца. Вътрешният министър Кристоф Кастанер заяви, че страната е в ситуация на атентат (аварийна атака), в повишено полицейско присъствие и създаване на най-висока степен на бдителност. Той добави, че граничният контрол е засилен и сигурността на всички коледни пазари ще бъде засилена. Кметът на Страсбург, Роланд Рийс, заяви, че коледният базар ще бъде закрит в сряда, а флаговете ще се спуснат наполовина в знак на траур. Протестите също са забранени в града, в който се намира седалището на Европейския парламент. Но това не е така в останалата част на Франция, съобщава Ройтерс. Страната се тресе от вълна от протести, които подчертават икономическата неудовлетвореност и политическото недоверие на по-бедните работещи семейства. Атаката срещу хората на базара стана около 20 ч във вторник, близо до известния коледен базар в Страсбург, близо до един от централните площади, който привлича хиляди посетители по това време на годината. Пред френския телевизионен канал BFM жена на име Одри разказва как се е изправила лице в лице с убиеца. \"Той излезе от верандата на сграда с протегната ръка с пистолет. Насочи се към един джентълмен, който се разхождаше пред мен и веднага изстреля куршум в главата му, посочи тя. След това стрелецът отново откри огън и втори мъж паднал на земята. Приятелите на Одри хукнали да бягат, но тя замръзнала на място. Човекът с пистолета се обърнал и я погледнал, но започнал да бяга. Не знам защо не ме застреля, разказа тя. В следващите моменти стрелецът започнал престрелка с ченгетата, които патрулират в района като част от мерките срещу тероризма. Смята се, че е ранен. Според телевизия BFM той успява да стигне до такси, което го изкарва от сцената на терора и го оставя в близост до полицейското управление в района, където живее. Шофьорът на таксито казал на полицията, че мъжът е ранен в левия си крак. Сподели:", "date": "2018.12.12", "title": "Франция издирва стрелеца в максимално ниво на тревога"}
{"url": "https://pik.bg/%D0%B2%D0%B8%D0%B6%D1%82%D0%B5-%D0%B1%D0%B0%D1%80%D0%BE%D0%B2%D1%81%D0%BA%D0%B8%D1%82%D0%B5-%D0%B8%D0%B3%D1%80%D0%B0%D1%87%D0%BA%D0%B8-%D0%BD%D0%B0-%D0%BD%D0%B0%D0%B9-%D1%81%D0%BA%D1%8A%D0%BF%D0%BE%D0%BF%D0%BB%D0%B0%D1%82%D0%B5%D0%BD%D0%B0%D1%82%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B0-%D1%87%D0%B8%D0%BD%D0%BE%D0%B2%D0%BD%D0%B8%D1%87%D0%BA%D0%B0-%D1%88%D0%B5%D1%84%D0%BA%D0%B0%D1%82%D0%B0-%D0%BD%D0%B0-%D0%BA%D1%84%D0%BD-%D0%BA%D0%B0%D1%80%D0%B8%D0%BD%D0%B0-%D1%81-news803529.html", "text": "Най-скъпоплатената държавна чиновничка Карина Караиванова, шефка на Комисията по финансов надзор, се придвижва из София с кортеж от две служебни коли - като държавен глава, установиха папараците на ПИК. Караиванова се придвижва с джип \"Порше Кайен\" и с \"Хюндай\". Те я взимат от офиса на КФН в идеалния център на София, до бул. \"Дондуков\", и я откарват до луксозното й имение в Горна баня. Джипът \"Порше Кайен\" е сред най-луксозните всъдеходи в автоиндустрията. Странно е защо държавно ведомство е закупило подобен автомобил и дали подобен разход е оправдан - отвъд глезотията шефката да се фука с него. Преди седмица Карина Караиванова бе посочена от правителството като новия представител на България в борда на Европейската банка за възстановяване и развитие. Това означава, че от март тя ще напусне поста си в КФН, където се разписваше срещу рекордна заплата от над 13 000 лв. Към това се добавят и бонуси на всеки три месеца в рамките на допълнителни няколко хиляди лева. Папараците на ПИК вече документираха и друг свръхлуксозен автомобил от служебния парк на КФН - тузарска лимузина \"Мерцедес\". С него Караиванова води сина си на училище в Италианския лицей в Горна баня. След серия от разкрития за баровските навици на държавната служителка Караиванова се закани да заведе дело среще ПИК за уронване на доброто й име. Тя пусна прессъобщение до медиите на бланката на Комисията за финансов надзор. \"Това е безпрецедентно - ползва държавни атрибути за свое частно съдебно действие\", коментираха пред ПИК служители на КФН, пожелали анонимност по обясними причини. Мандатът на Карина Караиванова в КФН ще остане в историята с фалита на един от най-едрите застрахователи - \"Олимпик\". Както и с напускането на заместничката й Ралица Агайн, която бе пожертвана след скандала, за да не изгори шефката й. Скандалите в застрахователния сектор - подкнтролен на комисията на Караиванова, се множат ежедневно. Въпреки това сега тя се \"спасява\" с тлъсто назначение в европейската банка и оставя сектора в хаос. Сподели:", "date": "2018.12.12", "title": "Вижте баровските играчки на най-скъпоплатената държавна чиновничка!  Шефката на КФН Карина се движи с кортеж като държавен глава. Возят я порше, мерцедес и хюндай. Шири се в луксозна прогимназия в Горна баня (УНИКАЛНИ СНИМКИ)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%B0%D0%BD%D0%B8-%D1%86%D0%BE%D0%BB%D0%BE%D0%B2%D0%B0-%D1%81%D0%B5-%D0%BC%D0%BE%D0%BB%D0%B8-%D0%B7%D0%B0-%D1%80%D0%B0%D0%B1%D0%BE%D1%82%D0%B0-%D0%BD%D0%B0-%D0%B4%D0%B5%D1%81%D0%B8-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D0%BF%D0%B0%D0%BF%D0%B0%D1%80%D0%B0%D1%88%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news803571.html", "text": "Ани Цолова не успяла да намери клиенти за частните семинари, с които неотдавна обяви, че се заема. Бившата водеща на „Здравей, България“ планираше да обучава кадри за медийната сфера, но желаещи така и не се намерили въпреки шумната реклама, която тя направи на новото си амплоа. След като ударила на камък, Цолова веднага възобновила приятелството си с Десислава Стоянова. Двете стари дружки отново се виждат твърде често, за да обсъждат бъдещите си планове, видяха ексклузивно фотографите на „Ретро“. Според близки до журналистката закъсалата Цолова опипвала почвата и навивала Стоянова да ходатайства за нея, за да се върне при старите си работодатели, а именно - Би Ти Ви. Все пак Ани имала готов проект за лайфстайл предаване, който бил отхвърлен от ръководството на Нова. Сега тя таяла надежди, че ще успее да го реализира и да захлеби със солидна сума от конкурентната медия. Между разговорите по работа Цолова и Стоянова се отдават и на типично женски удоволствия. Двете тв звезди обикалят магазините, пийват кафета и си хапват заедно. Така Анна разнообразявала иначе твърде скучното си ежедневие и убивала част от многото си свободно време. Тя все още не можела да преодолее тежката депресия от факта, че е безработна, и се чувствала дълбоко засегната от липсата на внимание към нея. Дори редовните тренировки във фитнеса не можели да я тонизират и да я спасят от лошото настроение. В резултат Ани е занемарила и изискванията към външния си вид, както става ясно от снимките. Тя обикаля София в неугледни широки дрехи, а лицето си крие зад слънчеви очила, за да не я разпознават хората и да не става обект на съжаление от тяхна страна. Напоследък журналистката е поела изцяло грижите около сина си Калоян, като единствено тя води и прибира детето от училище, но не и баща му Васил. Напъдената от сутрешния блок на Нова телевизия водеща върти изцяло и домакинството вкъщи, откакто майка ѝ Георгина се върнала да живее обратно в Плевен. Ани пазарувала продукти за трапезата почти всяка вечер, като стриктно подбирала само здравословни и нискокалорични храни. Сподели:", "date": "2018.12.12", "title": "САМО В ПИК И \"РЕТРО\": Ани Цолова се моли за работа на Деси Стоянова (ПАПАРАШКИ СНИМКИ)"}
{"url": "https://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-%D0%BE%D1%82%D0%BA%D1%80%D0%B8%D1%85%D0%B0-%D1%82%D1%8F%D0%BB%D0%BE%D1%82%D0%BE-%D0%BD%D0%B0-%D0%B8%D0%B7%D0%B3%D1%83%D0%B1%D0%B8%D0%BB%D0%B8%D1%8F-%D1%81%D0%B5-%D0%B2-%D1%81%D1%82%D0%B0%D1%80%D0%B0-%D0%BF%D0%BB%D0%B0%D0%BD%D0%B8%D0%BD%D0%B0-%D1%82%D1%83%D1%80%D0%B8%D1%81%D1%82-news803654.html", "text": "Екип на Планинската спасителна служба (ПСС) е открил тялото на турист, изгубил се в Стара планина. „В 15.10 ч. туристът, който беше в неизвестност от 19 ч. на 10 декември беше намерен. За съжаление, не е имал късмет да оцелее. Планинска спасителна служба при Български Червен кръст изказват съболезнования към близките на пострадалия“, посочват от ПСС. 30 планински спасители два дни издирваха изчезналия мъж на билото между хижа „Добрила“ и хижа „Амбарица“ в Стара планина. Последният разговор с туриста е проведен късно вечерта на 10 декември. На терен работиха  отрядите на ПСС в Троян, Ловеч, Сопот, Карлово, София и Банско. В планината видимостта е била до 40 метра по билото на Стара планина, Централен Балкан, вятърът е бил на пориви и навявал снежна покривка, която допълнително е затруднила издирването. Сподели:", "date": "2018.12.12", "title": "ТРАГЕДИЯ: Откриха тялото на изгубилия се в Стара планина турист"}
{"url": "https://pik.bg/%D0%B4%D0%B5%D0%BF%D1%83%D1%82%D0%B0%D1%82-%D0%BE%D1%82-%D0%B1%D1%81%D0%BF-%D0%B3%D0%BE%D0%BB%D1%8F%D0%BC-%D0%BF%D1%80%D0%BE%D1%86%D0%B5%D0%BD%D1%82-%D0%BE%D1%82-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B8%D1%82%D0%B5-%D0%BF%D0%BE%D1%80%D1%8A%D1%87%D0%BA%D0%B8-%D0%B2-%D1%81%D1%82%D1%80%D0%BE%D0%B8%D1%82%D0%B5%D0%BB%D0%BD%D0%B8%D1%8F-%D1%81%D0%B5%D0%BA%D1%82%D0%BE%D1%80-%D0%BD%D0%B5-%D0%BE%D1%82%D0%B8%D0%B2%D0%B0%D1%82-%D0%BF%D0%BE-%D0%BF%D1%80%D0%B5-news803647.html", "text": "Ние смятаме, че отговорността за качеството на пътищата е изцяло на държавата. За съжаление, управляващите се опитват да я прехвърлят на строителите, което не е коректно. Това заяви пред \"Плюс-минус\" депутатът от БСП Димитър Данчев, коментирайки протестите на представителите на строителния сектор. \"За нас е абсолютно сигурно, че един голям процент от обществените поръчки не отиват по предназначение. Очевидно е, че отсечки, които са новоизградени, съвсем скоро след това се налага да бъдат оправяни\", заяви социалистът. Данчев заяви, че \"някои поръчки изглеждат преоразмерени\": \"За отсечка от 3 км са похарчени около 24 млн. лв. Същевременно видяхте какво се случи със спора около вибрационната подложка на \"Граф Игнатиев\" - прокуратурата установи нередностите и повдигна съответните обвинения на зам.-кмета Крусев\". Сподели:", "date": "2018.12.12", "title": "Депутат от БСП: Голям процент от обществените поръчки в строителния сектор не отиват по предназначение"}
{"url": "https://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0---%D1%81%D1%82%D1%80%D0%BE%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%BA%D0%BE%D1%87%D0%B8%D1%85%D0%B0-%D0%BD%D0%B0-%D0%B1%D1%81%D0%BF-%D0%BD%D0%B5-%D1%81%D0%BC%D0%B5-%D1%83%D0%B1%D0%B8%D0%B9%D1%86%D0%B8-news803651.html", "text": "Ние нямаме протест. Това е мирна демонстрация на бранша. Последните няколко месеца бяхме оклеветявани, охулвани, наричани с какви ли не термини. Те бяха отправяни към бранша, не към конкретни хора. Това каза по Нова телевизия изпълнителният директор на Камарата на строителите инж. Мирослав Мазнев по повод на безпочвените атаки на БСП срещу строителите, които станаха повод днес те да извадят на улицата 1000 машини. \"Строителството е добре регулиран процес. Работим за усъвършенстването на нормативната база. Първо, на нас ни се казва, че 40-50% процента от магистралите се отклоняват. Тук стана общо, нарекоха ни убийци, говоренето няма конкретика. Отговорността е конкретна, не обща. Да се прави проверка без да има доказателства, че качеството е безобразно и се казва: \"Айде да направим проверката\", това е несериозно\", разпали се Мазнев. \"Обществото ни е настроено негативно към строителния бранш\", оплака се той. Според него, това било резултат именно от червените клевети. Той отново заподозря, че зад атаката на БСП стоят интереси, свързани със следващия програмен период на европейското финансиране. \"Корупцията се доказва и тогава се говори\", посъветва опозицията инж. Мазнев. \"Притеснението ни е едно - с оклеветяването и охулването, на мястото на българските фирми ще се появят чужди. Нека някои фигури да не градят своя образ върху нашия бранш\", завърши той. Сподели:", "date": "2018.12.12", "title": "ГОРЕЩА ТЕМА - Строителите скочиха на БСП: Не сме убийци"}
{"url": "https://pik.bg/%D0%BF%D1%80%D0%B0%D0%B2%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%BD%D0%B0-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BE%D0%B4%D0%BE%D0%B1%D1%80%D0%B8-%D0%BD%D0%BE%D0%B2%D0%B8%D1%82%D0%B5-%D0%BF%D1%80%D0%B0%D0%B2%D0%B8%D0%BB%D0%B0-%D0%B7%D0%B0-%D1%81%D1%8A%D0%B1%D0%B8%D1%80%D0%B0%D0%BD%D0%B5-%D0%BD%D0%B0-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82-news803653.html", "text": "На извънредно заседание, правната комисия на Европейския парламент гласува с пълно единодушие за промяна на регламента за сътрудничеството между съдилищата при събирането на доказателства по граждански и търговски дела. Автор на текста е българският евродепутат Емил Радев. Новите правила ще осигурят по-ефективна рамка за трансгранично съдебно сътрудничество и ще направят директното събиране на доказателства по-лесно и сигурно. „Събирането на доказателства по трансгранични дела е от решаващо значение за регулирането на взаимната правна помощ по граждански и търговски дела между държавите-членки”, бе категоричен Радев. В хода на работата по досието, българският евродепутат направи и редица допълнителни пояснения в текста. Те се отнасят до определенията за съд по смисъла на регламента, въвеждането на възможност за събиране на доказателства от разстояние чрез съвременни комуникационни технологии, в това число видеоконференции, както и необходимостта да се гарантира прилагането на професионалната тайна в тези условия. Едно от нещата, за които Радев най-силно настояваше по време на дискусиите по досието бе необходимостта обработването и защитата на личните данни в съвременната технологична среда да бъдат напълно съобразени с изискванията на приетия не отдавна нов регламент за защита на личните данни. Сподели:", "date": "2018.12.12", "title": "Правната комисия на Европейския парламент одобри новите правила за събиране на доказателства по трансгранични дела"}
{"url": "https://pik.bg/%D0%BF%D1%8A%D1%80%D0%B2%D0%BE-%D0%B2-%D0%BF%D0%B8%D0%BA-tv-%D1%86%D0%B0%D1%86%D0%B0%D1%80%D0%BE%D0%B2-%D0%B8-%D0%BF%D0%BB%D0%B0%D0%BC%D0%B5%D0%BD-%D0%B3%D0%B5%D0%BE%D1%80%D0%B3%D0%B8%D0%B5%D0%B2-%D0%BD%D0%B0-%D1%89%D1%83%D1%80%D0%BC-%D1%81%D1%80%D0%B5%D1%89%D1%83-%D0%B7%D0%B0%D1%89%D0%B8%D1%82%D0%B0%D1%82%D0%B0-%D0%BD%D0%B0-%D0%BE%D0%BB%D0%B8%D0%B3%D0%B0%D1%80%D1%85%D0%B8%D1%8F%D1%82%D0%B0-%D0%BE%D1%82-%D1%81%D1%82%D1%80%D0%B0%D0%BD%D0%B0-%D0%BD-news803586.html", "text": "Депутатите от правната комисия в парламента заседават по промените в \"МВР изцяло подкрепя текстовете за промяна закона, защото така ще бъде възстановена справедливостта и ще се защити държавният интерес за борба с корупцията. , заяви и вътрешният министър Младен Маринов. Председателят на комисията Данаил Кирилов се възмути, че шефът на ВКС Лозан Панов не е дошъл на заседанието и не е уведомил законодателя, че няма да се появи. Главният прокурор Сотир Цацаров припомни, че в особеното мнение на 11-те съдии по повод тълкувателното решение на ВКС се казва, че тълкуването не отговаря на целта на закона. \"Производството за отнемане на незаконно имущество се провежда независимо от наказателното производство и това е записано в закона ясно. Същото е заявил и Конституционният съд - гражданската конфискация не е обвързана с наказателен процес и приключването му с влязла сила присъда. Затова смятам, че тълкуванието на ВКС е въпреки закона, въпреки волята на законодателя и въпреки решението на Конституционни съд. Това тълкуване изменя закона. Но с цялото ми уважение към съда, той не създава закони, а има право само да ги прилага. Затова считам, че приемането на този законопроект е начин да се възстанови справедливостта, която е нарушена с това тълкувателно решение\", категоричен бе Цацаров. След заседанието шефът на МВР разкри, че е съгласувал предложението за главен секретар на МВР с президентството днес. \"Последователно ще караме и ако бъде назначен Ивайло Иванов, ще решим и кой да го смени в СДВР\", обяви министърът. Маринов каза, че в момента се обсъжда какъв бюджет има в МВР, за да се види дали има възможност за плащане на бонуси на полицаите. \"Моята воля е да дам на колегите, каквото има възможност и се надявам това да стане\", заяви още министърът. След заседанието Пламен Георгиев заяви, че за него е важно да се изпълни волята на законодателя, която е била препотвърдена с гласуването на комисията, която прие промените в закона. Той обаче отказа да отговори на въпрос на ПИК TV дали ВКС и Лозан Панов са направили такова тълкувателно решение, което обезсмисля работата на КОНПИ, както и дали има личен мотив в него. Закона за противодействие на корупцията и за отнемане на незаконно придобитото имущество, внесен от народния представител от ГЕРБ Данаил Димитров Кирилов. На обсъждането присъстват главния прокурор Сотир Цацаров и шефът на КОНПИ Пламен Георгиев. Промените се наложиха, след като шефът на ВКС Лозан Панов прие тълкувателно решение, според което при оправдателна присъда за когото и да било, действията по конфискация на имуществото му също се прекратяват, независимо дали съответният човек може да докаже произхода на парите, с които го е придобил. Пламен Георгиев вече заяви в интервю за ПИК, че това обезсмисля действието на неговата комисия и освобождава от отговорност обектите на над 600 дела, както и всички  разследвани олигарси, ако съдът ги оправдае, като държавата ще загуби над 21 млн. лв. веднага и милиарди в бъдеще ( ). \"Става дума за повече от 22 млн. лв. и може да порасне още. Това е достатъчен повод да стане ясно, защо е необходима спешност за приемането на това решение, което ще даде действителен израз на волята на законодателя, която е ясна - отнемане на незаконно придобито имущество\", заяви Пламен Георгиев. Според него оправдателно решение на съда не може да има връзка с производството за отнемане на имущество, както е обявено в мотивите на ВКС. Пламен Георгиев се обърна към депутатите, че техните мотиви вече са напълно ясни и е изненадан защо е повдигнат въпросът за тълкуване. Тълкувателното решение на ВКС се изменя закона, което е юридически абсурд. \"Във вашата власт е да отмените или не гражданска конфискация. Това не е в правомощията на съда - да отписва и отменя   закон с решенията си. В текстовете на законодателя е ясна категоричната му воля да има конфискация. Не бива да допускате намеса на една власт в правомощия на друга власт\", заяви Георгиев. Той напомни и мотивите на 11-те съдии, които също се обявиха против тълкувателното решение на ВКС. \"Ясна е волята на законодателя да има конфискация вън и независимо от съдебното производство. Това е действащ закон на законодателя и не може ВКС да го отменя. Напълно ясно е и конституционното решение по въпроса, чиято воля също се отменя с това тълкувателно решение на ВКС, а не бива да забравям, че Конституционният съд е най-висшият правов орган\", заяви шефът на комисия \"Антимафия\".  Според него предложените от Данаил Кирилов промени целят именно да покажат още по-категорично волята на законодателя и да върнат нормалното прилагане на закона, както и да покажат, че има разделение на властите в правовата държавата, както и, че се зачитат решенията на Конституционния съд. \"Подчертавам, че не е допустимо да се изменя закон с тълкувателно решение и да се тълкуват ясни правни норми. Подчертавам и че законите се приемат на светло, в присъствие на медии, НПО-та, както и всички политически сили, докато тълкувателното решение не се знае как е изработено и подкрепено\", заяви още Георгиев и още веднъж напомни, че стотици милиони с криминален и недоказан произход няма да могат да бъдат върнати на държавата. Председателят на комисията след изказването на Георгиев заяви, че и правосъдният министър Цецка Цачева е предоставила становище по темата. Тя напомни, че антикорупционният закон е приет вследствие на стратегически конвенции. \"Има много моменти, които ясно разграничават конфискацията от преследването по наказателен кодекс. Изрично е изтъкнато, че гражданската конфискация представлява наказание за недоказани доходи и не е съдебно преследване. Наказателната отговорност се отсъжда от съдебната власт. Необяснимото богатство обаче може да бъде отнето независимо от наказателните дела. Отнемането на това имуществото представлява и превенция за членовете на обществото, с него се проследява незаконно придобито имущество и възможност за държавата да възстанови справедливостта чрез отнемане това имущество. Основание за конфискация не е само наказателно дело, но и установено несъответствие според антикорупционния закон, независимо дали има други дела\", обясни Цачева и припомни всички хипотези за прилагане на процедура за отнемане на имущество, сред кои оса и неподаване на декларация, конфликт на интереси и други, които нямат общо с наказателното производство. МВР е част от системата, която работи по противодействия на корупцията. За да сме ефективни трябва да имаме ефективни средства за противодействие на този тип дейност. Трябва да направим всичко възможно предвидените инструменти в антикорупционния закон да бъдат използвани ефективно\" Сподели:", "date": "2018.12.12", "title": "ПЪРВО В ПИК TV: Цацаров и Пламен Георгиев на щурм срещу защитата на олигархията от страна на Лозан Панов - шефът на ВКС се скри от законодателите и не обясни защо спестява милиони на престъпници (ОБНОВЕНА)"}
{"url": "https://pik.bg/%D1%80%D0%B5%D1%88%D0%B5%D0%BD%D0%BE-%D0%BF%D1%80%D0%B5%D1%80%D0%B0%D0%B7%D0%BF%D1%80%D0%B5%D0%B4%D0%B5%D0%BB%D1%8F%D1%82-%D0%BF%D0%B0%D1%80%D0%B8%D1%82%D0%B5-%D0%BE%D1%82%D0%BF%D1%83%D1%81%D0%BD%D0%B0%D1%82%D0%B8-%D0%B7%D0%B0-%D1%87%D1%83%D0%BC%D0%B0%D1%82%D0%B0-%D0%BF%D0%BE-%D1%81%D0%B2%D0%B8%D0%BD%D0%B5%D1%82%D0%B5-news803579.html", "text": "Правителството одобри преразпределение на отпуснатите допълнителни разходи по бюджета на Министерството на земеделието, храните и горите (МЗХГ) за изпълнението на неотложни мерки за предотвратяване появата на африканска чума по свинете. В началото на месец юли тази година Министерски съвет отпусна 4,5 млн. лева за борба с болестта. МЗХГ проведе информационна кампания за запознаване със заболяването и превенция от проникването му на територията на страната. Бяха обособени места за първична обработка на дива свиня и съоръжения (ями) за отпадни животински продукти към ловните дружинки, поради което отпадна необходимостта за разходване на бюджетни средства за целта. Първият случай на заболяването в страната беше регистриран на 30 август 2018 г. Поради откриването на ловния сезон за групов лов на дива свиня се наложи закупуване на допълнителни консумативи и диагностикуми от Българската агенция по безопасност на храните (БАБХ) за откриване и доказване на заболяването. Преразпределението на средствата ще обезпечи и ремонта, оборудването и изграждането на дезинфекционни съоръжения по Граничните контролно-пропускателни пунктове в страната. Сподели:", "date": "2018.12.12", "title": "РЕШЕНО: Преразпределят парите, отпуснати за чумата по свинете"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D0%BE%D0%B1%D0%B2%D0%B8%D0%BD%D0%B5%D0%BD%D0%B0-%D0%B7%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BD%D0%BE%D0%B2%D0%BE%D1%80%D0%BE%D0%B4%D0%B5%D0%BD%D0%BE-%D0%BB%D0%B5%D0%BA%D0%B0%D1%80%D0%BA%D0%B0-%D0%B8%D0%B7%D0%BB%D0%B5%D0%B7%D0%B5-%D0%B2-%D0%BE%D1%82%D0%BF%D1%83%D1%81%D0%BA-news803659.html", "text": "Обвинената за смъртта на бебе лекарка от сливенската УМБАЛ \"Д-р Иван Селимински“  д-р Таня Пашева е излязла в отпуск, съобщи шефът на здравното заведение д-р Васислав Петров. По думите му дългогодишната специалистка, която е и началник на АГ-отделението възнамерявала веднага след Нова година да подаде заявление за напускане. \"Колежката е страшно депресирана, на този етап съм разпоредил да бъде извършено вътрешно болнично проучване на инцидента, очакваме да пристигнат експертите от агенция „Медицински одит“, допълни още д-р Петров, цитиран от \"Монитор\". Обвиненията за смъртта на бебето отправиха бащата Пламен Желязков и близката на родилката Петя Телалова, като твърдят че то дори не изплакало. Името на същата акушер-гинеколожка бе повод за множество коментари и обвинения през лятото, когато на 17 август при раждане почина по време на нейно дежурство 33-годишната Ренета Томова. Тогава се твърдеше, че тя е жертва на използван отдавна отречения \"Метод на Кристелер“, при който лекарят избутва бебето с натиск от утробата на родилката. Сподели:", "date": "2018.12.12", "title": "СКАНДАЛНО: Обвинена за смъртта на новородено лекарка излезе в отпуск"}
{"url": "https://pik.bg/%D0%BF%D1%83%D1%82%D0%B8%D0%BD-%D0%BF%D0%BE%D0%B4%D1%85%D0%B2%D0%B0%D0%BD%D0%B0-%D1%80%D0%B0%D0%BF%D0%B0-news803582.html", "text": "Държавният глава днес в Москва проведе заседание на Съвета за развитие на гражданското общество и правата на човека към администрацията на руския президент. Той пред участниците посочи, че забраната на прояви на музиканти в части от страната вече придобива характер на епидемия. \"Какви са причините за това явление? Намерете ги!\", заяви той. Няколко местни управи отмениха изяви на известните в Русия изпълнители Хъски (негов клип може да видите по-долу) и Елджей, както и на групите  IC3PEAK и \"Френдзона\". Решенията на управниците бяха мотивирани  с твърдения, че рапърите проповядват екстремизъм. Защо се отменят концерти на рапъри?, попита Владимир Путин, предаде ТАСС. Сподели:", "date": "2018.12.12", "title": "Путин подхвана рапа"}
{"url": "https://pik.bg/%D0%BC%D0%B8%D1%82%D0%BA%D0%BE-%D0%B1%D0%B5%D1%80%D0%B1%D0%B0%D1%82%D0%BE%D0%B2-%D1%85%D0%B2%D0%B0%D0%BB%D0%B8-%D1%82%D0%BE%D1%82%D0%BD%D1%8A%D0%BC-%D0%BD%D0%BE-%D1%81-%D0%B8%D1%80%D0%BE%D0%BD%D0%B8%D1%8F-news803671.html", "text": "Димитър Бербатов коментира мача на бившия си клуб Тотнъм срещу Барселона в Шампионската лига. На \"Ноу Камп\" \"шпорите\" стигнаха до 1:1. Бербатов вярва, че е дошъл моментът в, който Тотнъм ще спечели някакъв трофей. \"Този отбор на Тотнъм е по-добър от онзи, в който бях аз. Иронията обаче е, че ние спечелихме трофей, докато настоящият състав все още не е спечелил нищо. Продължаването напред в Шампионската лига показва, че Тотнъм върви в правилната посока. Именно това е сцената, на която тимът може да покаже, че е един от най-добрите в света. Те трябва да опитат да спечелят нещо. Така можеш да задържиш най-добрите си играчи - спечелвайки нещо\", коментира Бербатов пред BT Sport. Сподели:", "date": "2018.12.12", "title": "Митко Бербатов хвали Тотнъм, но с ирония"}
{"url": "https://pik.bg/%D0%B1%D0%BE%D0%BB%D0%BD%D0%B8-%D0%BB%D0%B8-%D1%81%D1%82%D0%B5-%D0%BF%D1%80%D0%BE%D0%B2%D0%B5%D1%80%D0%B5%D1%82%D0%B5-%D1%83%D0%B1%D0%B8%D0%B2%D0%B0-%D0%BB%D0%B8-%D0%B2%D0%B8-%D1%81%D1%82%D1%80%D0%B5%D1%81%D1%8A%D1%82-news803064.html", "text": "Стресът се определя като психическо или емоционално напрежение. Според проучване 33 % от възрастните изпитват високи нива на стрес. Един от признаците на прекалено много стрес е акнето. Когато хората са стресирани, те започват да докосват лицата си по-често, а това може да доведе до разпространение на бактерии, които да причинят пъпки. В едно изследване 22 души са били подложени на стрес, като преди него те не са имали акне. Резултатите показват, че след преживяното напрежение, се е появило кожното неразположение. Вторият най-често срещам симптом на твърде много стрес е главоболието. В проучване на 267 души с хронично главоболие се установява, че стресиращо преживяване предхожда този тип главоболие на 45% от случаите. Освен на главоболие, стресът е причинител и на болка в тялото като цяло. Напрежението може да повлияе сериозно и на имунната система. 235 възрастни са категоризирани в група с висок и съответно нисък стрес за шест месеца. Тези, които са в групата с високи нива на стрес, са с 70% повече респираторни инфекции и 61% повече симптоми спрямо групата с по-малко стрес. Твърди се, че той е свързан с повишена чувствителност към развитие на инфекция на горните дихателни пътища. Умората и намалените енергийни нива също могат да бъдат причинени от продължителен стрес. Той е основен противник и на съня. В проучване се установява, че високите нива на напрежение, са свързани с безпокойство преди лягане, както и безсъние след това. По този начин се счита, че стресът е причинител на депресията. В едно изследване се показва, че високите нива на стрес и напрежение са свързани с повишени нива на депресивни симптоми на 240 юноши. Либидото също може да бъде повлияно от стреса и напрежението. Жените, които са под въздействие на хроничен стрес, изпитват по-малко възбуда, удовлетвореност и са с по-ниски нива на сексуална активност в сравнение с тези, които са по-малко стресирани, сочи проучване. Храносмилателните проблеми като диария или запек могат да бъдат признаци за прекалено много стрес. Продължителното напрежение може да предизвика храносмилателни смущения като синдром на раздразнените черва или възпалително заболяване на червата. Те се характеризират със стомашна болка, подуване на корема, диария и запек. В анализ от 18 проучвания е отбелязано, че 72% от изследванията установяват връзка между стреса и храносмилателните проблеми. Той може да повлияе и на апетита. Близо 62% от анкетираните са имали повишен глад. Не на последно място по важност е и сърцебиенето, което се счита за симптом на продължителен стрес. В изследване се установява, че сърдечната честота е значително по-висока по време на стресираща ситуация. Напрежението води също да повишено кръвно налягане и сърдечен ритъм. Сподели:", "date": "2018.12.12", "title": "БОЛНИ ЛИ СТЕ? Проверете убива ли ви стресът"}
{"url": "https://pik.bg/%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B4%D0%B0%D0%B2%D0%B0-300-%D1%85%D0%B8%D0%BB%D1%8F%D0%B4%D0%B8-%D0%BB%D0%B5%D0%B2%D0%B0-%D0%B7%D0%B0-%D1%80%D0%B5%D0%BC%D0%BE%D0%BD%D1%82-%D0%BD%D0%B0-%D1%86%D1%8A%D1%80%D0%BA%D0%B2%D0%B0%D1%82%D0%B0-%E2%80%9E%D1%81%D0%B2-%D1%83%D1%81%D0%BF%D0%B5%D0%BD%D0%B8%D0%B5-%D0%B1%D0%BE%D0%B3%D0%BE%D1%80%D0%BE%D0%B4%D0%B8%D1%87%D0%BD%D0%BE%E2%80%9C-news803585.html", "text": "Правителството одобри допълнителни разходи по бюджета на Министерския съвет за 2018 г. в размер 25 868 400 лв. Средствата се осигуряват за сметка на предвидените разходи по централния бюджет за 2018 г. - 23 491 400 лв. и за сметка на преструктуриране на разходите и/или трансферите по централния бюджет за 2018 г. - 2 377 000 лв. Част от допълнителните разходи в размер на 23 191 400 лв. са за разплащането на разходи за дейности на администрацията на Министерския съвет по предоставяне на софтуерната осигуровка за програмни продукти на Майкрософт с придобит лиценз за безсрочно право на ползване и предоставяне на услуги от типа Premier Support Services и от типа Digital Advisory Services за нуждите на държавната администрация на Република България. Също така, с постановлението се одобряват допълнителни разходи в размер на 2 377 000 лв. за разплащане на дължимите от областните администрации към общините данък сгради и такса битови отпадъци за 2018 г. Осигуряват се и 300 000 лв. за извършването на спешни ремонтно- възстановителни дейности в църквата „Св. Успение Богородично“ в село Драговищица, община Кюстендил, която е построена през 1859 г. и е паметник на културата от местно значение. С друго Постановление правителството одобри допълнителни трансфери по бюджетите на общини за 2018 г. в общ размер 4 270 289 лева. Средствата се предоставят за разплащане на непредвидени разходи за спасителни и неотложни аварийни работи при овладяване на бедствени положения и за възстановяване на инфраструктурни обекти. Сумата се осигурява от резерва за непредвидени и/или неотложни разходи по Закона за държавния бюджет на Република България за 2018 г. в частта на средствата за предотвратяване, овладяване и преодоляване на последиците от бедствия. Сподели:", "date": "2018.12.12", "title": "Правителството дава 300 хиляди лева за ремонт на църквата „Св. Успение Богородично“"}
{"url": "https://pik.bg/%D1%83%D0%BD%D0%B8%D0%BA%D1%83%D0%BC-%D1%81%D1%82%D0%B0%D0%BD%D0%B8%D0%BC%D0%B8%D1%80-%D0%B3%D1%8A%D0%BC%D0%BE%D0%B2-%D1%88%D0%B0%D1%88%D0%BD%D0%B0-%D1%81-%D0%BB%D0%B0%D0%BA%D0%B8%D1%80%D0%B0%D0%BD%D0%B8-%D0%BD%D0%BE%D0%BA%D1%82%D0%B8-%D0%BD%D0%B0-%D0%B0%D1%84%D1%82%D1%8A%D1%80-%D0%BF%D0%B0%D1%80%D1%82%D0%B8%D1%82%D0%BE-%D0%BD%D0%B0-%D0%B1%D0%B8%D0%B3-%D0%B1%D1%80%D0%B0%D0%B4%D1%8A%D1%80-%D1%83%D0%BD%D0%B8%D0%BA%D0%B0%D0%BB%D0%BD%D0%B8-%D1%81%D0%BD%D0%B8%D0%BC%D0%BA-news803523.html", "text": "Паметно афтър парти, с което екипът и участниците в \"Биг Брадър\" поляха края на сезона, разтърси \"Найт Флайт\" в Студентски град. В понеделник срещу вторник, малко след като Уош МС спечели сезона \"Мост Уонтед\", част от звездните съквартиранти и хората на Радо Тушев щурмуваха нощния клуб, където техни домакини бяха Петко и Яна Димитрови - участници във ВИП-сезона, видя ПИК. Оказа се, че водещите на сутрешния блок на Нова телевизия Виктор Николаев, Аделина Радева и Богомил Грозев дължат извинение на победителя Уош МС. Във вторник рано заранта те анонсираха участието му в предаването на Гала, но го направиха доста подигравателно: \"Бил е цяла нощ на купон. Поради тази причина ще долази до студиото\". Уош обаче изобщо не е бил на афтър партито - рапърът е предпочел да прекара първите си часове в реалния свят в компанията на своята приятелка Мария, заради която проля няколко сълзи в Къщата. Актьорът Станимир Гъмов бе в центъра на купона. Зевзекът поля подобяващо, буквално, края на риалити формата и цяла нощ вършееше края сцената, а и върху нея, с чашка в ръка. Гъмето бе атракцията на вечерта. Първо - появи се в боядисани с ярко червен лак нокти, впусна се във флиртове с танцьорките на клуба, а за капак - пробва да изземе функциите на диджей Ники зад пулта. Освен Петко и Яна, от ВИП-сезона афтър партито уважиха Ричард Величков, Розмари и Нора Недкова. Андреа, която часове по-рано от студиото в Нови хан защитаваше Благой и Златка, се забавлява в компанията на плеймейтката. Гримьорът Цецо Андреев правеше маймунджилъци в свой стил пред фотокамерите, а Никита Джонсън кръжеше влюбено около мъжа си Боби Ръгбиста. Сред най-търсените за снимки бе и Ники Кънчев, който вдигаше наздравици за края на формата с чаша бяло вино. Сподели:", "date": "2018.12.12", "title": "УНИКУМ! Станимир Гъмов шашна с лакирани нокти на афтър партито на \"Биг Брадър\" (УНИКАЛНИ СНИМКИ)"}
{"url": "https://pik.bg/%D1%81%D0%BA%D0%B0%D0%BD%D0%B4%D0%B0%D0%BB-%D0%B3%D0%B5%D1%80%D0%B1-%D1%81-%D1%82%D0%B5%D0%B6%D1%8A%D0%BA-%D1%83%D0%B4%D0%B0%D1%80-%D0%BF%D0%BE-%D0%B1%D1%81%D0%BF-%D1%85%D0%B2%D0%B0%D0%BD%D0%B0%D1%85%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B2-%D0%BD%D0%BE%D0%B2%D0%B0-%D0%BB%D1%8A%D0%B6%D0%B0-%D0%B7%D0%B0-%D0%B5%D0%B4%D0%BD%D0%B8-155-%D0%BC%D0%BB%D0%BD-%D0%BB%D0%B5%D0%B2%D0%B0-news803573.html", "text": "Когато от опозицията поставят на вниманието на медиите и гражданите важни теми, свързани с развитието на област Бургас, е добре да боравят с точни факти и цифри. В пъти е занижена сумата за основни ремонтни дейности на пътя Царево-Малко Търново, посочена от БСП. Близо 1,6 млн. лв. е проектът за рехабилитацията, която вече е стартирала, а не 50 000, както се твърди и се опитва да се манипулира общественото мнение. Това заявиха народните представители от ГЕРБ-Бургас по повод извършващия се в момента ремонт на важния пътен участък. На място днес той бе инспектиран и лично от кмета на Царево инж. Георги Лапчев, съобщава \"Флагман\". „Посочената сума от Петър Кънев е в пъти занижена, има голямо разминаване между сочените от БСП цифри и реално отпуснатите средства до момента. 50 000 лв. не могат да покрият само изкарването и работата на машините на пътя. Ето такава е и цялата политика на опозицията – едно говорене и хвърляне в пространството на неверни твърдения“, коментира народният представител и областен лидер на ГЕРБ Димитър Бойчев. Бургаските депутати припомниха, че от АПИ е бил извършен ремонт през пролетта тази година отново на участък от пътя Царево-Малко Търново, който е били с належаща нужда - на стойност 600 000 лв. Агенция „Пътна инфраструктура“ обяви през ноември обществена поръчка за изработването на техническите проекти за основния ремонт на пътя Царево – Малко Търново. Дължината на участъка, за който е необходим технически проект, е 59 км, от 58-ми до 117 – ти километър. Прогнозната стойност на проекта е 710 000 лв. без ДДС. Той е за цялостна рехабилитация, за която ще бъдат инвестирани над 20 млн. лв. на следващ етап. Сподели:", "date": "2018.12.12", "title": "СКАНДАЛ: ГЕРБ с тежък удар по БСП, хванаха червените в нова лъжа за едни 1,55 млн. лева"}
{"url": "https://pik.bg/%D1%81%D0%BB%D0%B5%D0%B4-%D1%82%D0%B5%D1%80%D0%BE%D1%80%D0%B0-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F---%D0%B5%D0%BA%D1%81%D0%BF%D0%B5%D1%80%D1%82-%D0%BF%D0%BE-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D1%81-%D0%BF%D1%8A%D0%BB%D0%BD%D0%B0-%D0%B4%D0%B8%D1%81%D0%B5%D0%BA%D1%86%D0%B8%D1%8F-%D0%BD%D0%B0-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D1%82%D0%BE%D0%B2%D0%B0-%D0%B5-%D0%BD%D0%B5%D0%BE%D0%B1-news803672.html", "text": "Лично за мен това е необичаен акт. Той е провокиран от някакво действие, той не е замислен предварително. Извършителят е трябвало да бъде арестуван и обвинен в опит за убийство и грабеж, но полицията не е могла да свърши тази дейност и са го изпуснали и тогава той решава да извърши нещо такова. Това каза по Би Ти Ви експертът по контратероризъм Славчо Велков по повод на терористичната атака в Страсбург от вчера, когато въоръжен мюсюлманин откри стрелба и уби двама души. \"Той първо открива огън по силите на реда, които охраняват базара. Първият му сблъсък е с представителите на реда. Това е акт на отмъщение, на сблъсък с държавата Франция\", допълни Велков. \"Той е бил достатъчно добре подготвен и въоръжен, лежал е в затвори, възможно е да се е радикализирал. Това е градски тероризъм и се нарича криминален тероризъм. Сам той го прави. Бих го сравнил с акта в Осло и в Тулуза. При братята Куаши беше замислено предварително. Опасно е, че той е на свобода. Той е ранен, знае какво го чака и може да отиде и на вариант на взимане на заложници\", продължи с анализа на атаката експертът. \"За мен остава неясно защо не е убил шофьора на таксито. За пореден път системата във Франция не сработи, това не е за първи път. Този акт има голям политически оттенък. Той отклонява вниманието от протестите на „жълтите жилетки“. Актът ще има продължение в следващите дни. Твърде възможно е да завърши с куршум в главата от снайперист като в Тулуза\", коментира още Славчо Велков. \"Името му не е Шериф, а Шариф и означава \"честен човек“, има символика в това\", отбеляза контратерористът. \"Ние сме точно толкова заплашени, колкото и останалите държави\", заключи Славчо Велков. Сподели:", "date": "2018.12.12", "title": "СЛЕД ТЕРОРА ВЪВ ФРАНЦИЯ - Експерт по сигурността с пълна дисекция на стрелбата: Това е необичаен акт, не е замислен предварително"}
{"url": "https://pik.bg/%D0%BC%D0%B5%D1%80%D0%BA%D0%B8-%D0%B0%D0%B3%D0%B5%D0%BD%D1%82%D0%B8-%D0%BF%D0%BE%D0%B4-%D0%BF%D1%80%D0%B8%D0%BA%D1%80%D0%B8%D1%82%D0%B8%D0%B5-%D0%BD%D0%B8-%D0%B4%D0%B5%D0%B1%D0%BD%D0%B0%D1%82-%D0%BD%D0%B0-%D0%BA%D0%BE%D0%BB%D0%B5%D0%B4%D0%BD%D0%B8%D1%82%D0%B5-%D0%B1%D0%B0%D0%B7%D0%B0%D1%80%D0%B8-news803695.html", "text": "Полицейски агенти под прикритие ще има по коледните базари в големите градове у нас, както и на местата, където се събират повече хора. Мерките са превантивни и целят да се следи за съмнителни лица, които може да са терористи. След последния атентат в Страсбург мерките са още по-затегнати, въпреки че пряка терористична опасност за страната ни няма. Въпреки това цивилният състав, който ще работи под прикритие, е увеличен, твърди \"Монитор\", като се позовава на свои източници. По неофициална информация на всички места, където хората пазаруват или празнуват почивните дни и прекарват времето след работа, ще има поне по двама цивилни души. Те са специално обучени, за да разпознават хора, които имат терористични намерения. Ще се следи и за такива, които са пияни или могат да създат опасност за останалите. \"Не чакаме да стане атентат, за да вземем мерки. Те са разписани още преди началото на празниците и сме взели отношения към всички критични места”, обясниха от МВР. Оттам отново поясниха, че опасност за страната ни няма, въпреки това са взети всички небходими мерки, за да не се стига до инциденти или до евентуални атаки. След атентата в Страсбург, където трима души изгубиха живота си, а 13 други бяха ранени, от МВР са започнали проверка и на рисковия контингент у нас. Това са основно мигранти, за които има информация, че са от райони, където има клетки на терористични организации. Сподели:", "date": "2018.12.12", "title": "МЕРКИ: Агенти под прикритие ни дебнат на коледните базари"}
{"url": "https://pik.bg/%D1%8E%D0%B1%D0%B8%D0%BB%D1%8F%D1%80-%D1%80%D0%B0%D0%BF%D1%8A%D1%80%D1%8A%D1%82-%D0%BF%D0%B0%D0%B2%D0%B5%D0%BB-%D1%87%D1%83%D0%BA%D0%BD%D0%B0-30-%D0%B2%D0%B8%D0%B5%D1%82%D0%BD%D0%B0%D0%BC%D0%BA%D0%B0%D1%82%D0%B0-%D0%B0%D0%BF%D0%BB%D0%BE%D0%B4%D0%B8%D1%80%D0%B0-%D0%BD%D0%BE%D0%B2%D0%B0%D1%82%D0%B0-%D0%BC%D1%83-%D1%89%D1%83%D1%80%D0%BE%D1%82%D0%B8%D1%8F---%D0%B5%D1%82%D0%BE-%D0%BA%D0%B0%D0%BA-%D0%B7%D0%B0%D0%B1%D0%B8-%D0%B3%D0%BB%D0%B0%D0%B2%D0%B0--news803602.html", "text": "Водещият на \"Гласът на България\" Павел чукна 30 години със скромно парти в Балчик, където блестеше неговото гадже Кристина Нгуен. Музикантът и българката с виетнамско потекло дълго време криеха връзката си и въобще не говорят за нея в публичното пространство, но клип от купона ги издаде. Красавицата, която наскоро се премести от родното Велико Търново в София, е избрала класическата малка черна рокля за празненството, а най-добрият й аксесоар е усмивката, пише \"Хотнюз\". Бившият на Михаела Филаве обяви, че е по-щастлив от всякога. \"Равносметката: На 30 съм! И продължавам да пътувам! Пътят ми не е изменял курса си, откакто на 11 чух Еминем за пръв път. Само дето научавайки повече за родителите си, напоследък откривам, че всичко е започнало още по-рано. Чувствам се в разцвета на силите си, физически и ментално. Не само, че не съм загубил пламъка, с който правя музика, а едва удържам пожара да не ме погълне целия. Държа очите, ушите и сърцето си широко отворени за всичко, което ме заобикаля!\", заяви рожденикът. Сподели:", "date": "2018.12.12", "title": "ЮБИЛЯР: Рапърът Павел чукна 30, виетнамката аплодира новата му щуротия - ето как заби глава в тортата си (СНИМКИ)"}
{"url": "https://pik.bg/%D0%B0%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BC%D0%B0%D0%B9%D0%BA%D0%B0-%D0%B8-%D1%81%D0%B8%D0%BD-%D0%BE%D1%82-%D1%81%D1%82%D0%BE%D0%BB%D0%B8%D0%BF%D0%B8%D0%BD%D0%BE%D0%B2%D0%BE-%D0%B7%D0%B0-%D1%80%D0%B0%D0%B7%D0%BF%D1%80%D0%BE%D1%81%D1%82%D1%80%D0%B0%D0%BD%D0%B5%D0%BD%D0%B8%D0%B5-%D0%BD%D0%B0-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-news803574.html", "text": "Двама жители на пловдивския квартал „Столипиново“ са били задържани за разпространение на наркотични вещества. При процесуални и следствени действия в понеделник служители на Шесто РУ открили множество таблетки ривотрил на адреса на 42-годишен мъж и 62-годишната му майка. Извършителите били отведени за едно денонощие в районното управление. Срещу тях е образувано бързо производство. Работата по цялостното документиране на случая продължава под наблюдението на Окръжна прокуратура - Пловдив. Сподели:", "date": "2018.12.12", "title": "Арестуваха майка и син от \"Столипиново\" за разпространение на наркотици"}
{"url": "https://pik.bg/%D0%BF%D1%8A%D1%80%D0%B2%D0%B8%D1%82%D0%B5-20-%D0%B5%D0%BB%D0%B5%D0%BA%D1%82%D1%80%D0%BE%D0%B1%D1%83%D1%81%D0%B0-%D1%82%D1%80%D1%8A%D0%B3%D0%B2%D0%B0%D1%82-%D0%BF%D0%BE-%D1%80%D0%B5%D0%B4%D0%BE%D0%B2%D0%BD%D0%B8%D1%82%D0%B5-%D0%BB%D0%B8%D0%BD%D0%B8%D0%B8-%D0%B2-%D1%81%D0%BE%D1%84%D0%B8%D1%8F-news803605.html", "text": "Изключително се радвам, че днес пускаме в движение първите 20 електробуса по редовни линии на градския транспорт в София. Това каза кметът на София Йорданка Фандъкова на официалното представяне на електробусите, предаде репортер на Агенция „Фокус“. „Това са първите електробуси в страната изобщо като градски транспорт. Знаете, че модернизацията на градския транспорт в последните години е наш основен приоритет. Следобед тези 20 автобуса тръгват по линиите на номера 9 и 309. Това е първата доставка на електробуси, след като в последните години тествахме няколко различни технологии по различни линии на града. Столичният автотранспорт проведе процедурите и беше избран доставчикът, с който сме тук днес заедно – \"YUTONG\". С едно зареждане автобусите имат пробег около 320 километра. Изградени са 10 единични и 5 двойни зарядни станции в гаражите на Столичния градски транспорт. Автобусите разполагат с климатична система, ниско подови са, с рампи за облекчаване на движението на хора с двигателни проблеми, както и за детски колички. Оборудва ни са с USB-гнезда за зареждане на мобилни устройства, видеонаблюдение, планира се в скоро време да бъде пуснат и безплатен Wi Fi достъп. Настина автобусите позволяват всеки пътник да се чувства добре“, каза още кметът на столица. Сподели:", "date": "2018.12.12", "title": "Първите 20 електробуса тръгват по редовните линии в София"}
{"url": "https://pik.bg/%D0%BA%D0%B0%D0%BC%D0%B8%D0%BE%D0%BD-%D0%BF%D1%80%D0%BE%D0%BF%D0%B0%D0%B4%D0%BD%D0%B0-%D0%B2-%D1%88%D0%B0%D1%85%D1%82%D0%B0-%D0%BD%D0%B0%D1%81%D1%80%D0%B5%D0%B4-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news803587.html", "text": "Водачът на камиона доставил стока в магазин от верига хипермаркети в центъра на града. На паркинга, където маневрирал камионът изведнъж, стъпвайки с лява задна гума, пропаднал в дупка, образувала се от поддала под натиска шахта. Част от асфалтовата настилка е напълно пропаднала също. Паркингът е затворен за движение. Товарен автомобил със софийска регистрация пропадна в шахта в Благоевград. Сподели:", "date": "2018.12.12", "title": "Камион пропадна в шахта насред Благоевград"}
{"url": "https://pik.bg/%D0%BC%D0%B0%D1%80%D0%B5%D1%88%D0%BA%D0%B8-%D1%81%D0%BA%D0%BE%D1%87%D0%B8-%D0%BD%D0%B0-%D1%80%D0%B0%D0%B4%D0%B5%D0%B2-%D0%BD%D0%B0%D0%B4%D1%83%D1%82-%D0%B1%D0%B0%D0%BB%D0%BE%D0%BD-%D1%81-%D0%B2%D1%8A%D0%B7%D0%B4%D1%83%D1%85-%D0%BF%D0%BE%D0%B4-%D0%BD%D0%B0%D0%BB%D1%8F%D0%B3%D0%B0%D0%BD%D0%B5-%D0%B7%D0%B0-%D1%81%D0%B0%D0%BC%D0%BE%D0%BB%D0%B5%D1%82%D0%B8-%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80%D1%87%D0%B5%D1%82%D0%B0-%D0%B8%D0%BC%D0%B0%D0%BC-news803674.html", "text": "Още преди президентските избори казах, че Румен Радев е опит да се промени статуквото, което няма да доведе до нищо. Две години от мандата минаха и се видя, че нищо хубаво за българския народ не се е случило. Това заяви пред Би Ти Ви лидерът на партия \"Воля\" Веселин Марешки. \"Разни балони, които ни надуват с добър пиар. При случая \"Радев\" това е един чист въздух под налягане. Но разочарованието беше убийствено\", допълни той. Марешки поднови атаките си срещу вицепремиера и министър на отбраната Красимир Каракачанов и заяви: \"Считаме, че е недопустимо един вицепремиер да е в постоянни скандали и съмнения за корупция. Ние какво? - Да си затваряме очите и да ги галим ли?!  Схемата на Радев и Каракачанов беше тази - да се изхарчат едни 10 милиона български пари. За самолети и хеликоптерчета имаме пари, а  за децата и пенсионерите не. С есемеси събираме за Българската коледа\". \"Ако нямаше някой, който да си сложи главата в торбата и да го пробута, нямаше да стигне до такова безобразие - при липса на здравеопазване, образование за хората, липса на нормален живот... За здраве пари няма, но за самолети има. Здравите сили в кабинета се изправят срещу това решение - да се изхарчат едни български пари за тези самолети. Очаквам нашето общество да се противопостави. Не искам едни мои 1500 лева да отиват за самолети, хеликоптери и подводници, искам да отиват за здравеопазване\", заяви Марешки. Той се оплака, че е \"потърпевш от фалшификати на изборите\" и затова от \"Воля\" настояват за камери при броенето на бюлетините. \"Свършва изборният ден и преди отварянето на бюлетините се включва камерата. Вади се една бюлетина - показва се на камерата и няма нужда от 1000 човека стълпотворение в секциите. Няма как след това да се фалшифицират изборите. Ако неправилно са ни разбрали, между двете четения ще направим така, че да бъдем разбрани и мисля, че предложението ни ще има успех\". \"Нямам нищо против Радев и Каракачанов. Като хора са ми симпатични - на ядене и на приказка. Добре хапват и добре пийват. Важно е какво оставяме зад нас, за поколенията\", заяви още той. Сподели:", "date": "2018.12.12", "title": "Марешки скочи на Радев: Надут балон с въздух под налягане. За самолети и хеликоптерчета имаме пари, а за децата и пенсионерите - не"}
{"url": "https://pik.bg/%D1%81%D0%B2%D0%B5%D1%82%D0%B8%D1%8F%D1%82-%D1%81%D0%B8%D0%BD%D0%BE%D0%B4-%D1%81-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%B0-%D0%BF%D0%BE%D0%B7%D0%B8%D1%86%D0%B8%D1%8F-%D0%B7%D0%B0-%D1%82%D1%80%D0%B0%D0%BD%D1%81%D0%BF%D0%BB%D0%B0%D0%BD%D1%82%D0%B0%D1%86%D0%B8%D0%B8%D1%82%D0%B5---%D0%BE%D0%B4%D0%BE%D0%B1%D1%80%D1%8F%D0%B2%D0%B0-%D0%B4%D0%BE%D0%BD%D0%BE%D1%80%D1%81%D1%82%D0%B2%D0%BE%D1%82%D0%BE-%D0%BD%D0%BE-%D0%BF%D1%80%D0%B8-%D0%BE%D0%BF%D1%80%D0%B5%D0%B4%D0%B5-news803638.html", "text": "Даряването на органи от донори в мозъчна смърт, както и трезвото и съзнателно съгласие на здрав човек да дари свой орган на страдащ свой събрат като акт на алтруизъм и обич, е в съгласие с учението и мнението на нашата Църква, се казва в позиция на Светия Синод на Българската православна църква – Българска патриаршия по Закона за трансплантация на органи, тъкани и клетки. В началото на месеца, от Светия Синод поеха ангажимент пред здравния министър Кирил Ананиев да излязат със специално решение, с което да насърчат донорството у нас. Патриарх Неофит увери министъра, че въпросът ще бъде обсъден на следващото редовно заседание на Синода. Сподели:", "date": "2018.12.12", "title": "Светият Синод с официална позиция за трансплантациите - одобрява донорството, но при определени условия"}
{"url": "https://pik.bg/%D0%B1%D1%80%D1%8E%D0%BA%D1%81%D0%B5%D0%BB-%D0%BE%D1%82%D0%BF%D1%83%D1%81%D0%BA%D0%B0-71-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0-%D1%81%D0%BF%D0%B5%D1%88%D0%BD%D0%B0%D1%82%D0%B0-%D0%BF%D0%BE%D0%BC%D0%BE%D1%89-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news803612.html", "text": "71 милиона евро от фондовете на политиката на сближаване ще финансират подобряването на оборудването, ефективността и достъпността на спешните здравни услуги в България. В рамките на този нов проект, финансиран от ЕС, всички 237 звена на спешната помощ в цялата страна ще могат да подобрят състоянието на спешните си отделения и да ги снабдят с най-съвременно медицинско оборудване. ЕС ще съфинансира закупуването на 400 нови линейки, оборудвани с модерни средства за комуникация и животоспасяващи устройства, които да позволят бързо и ефективно оказване на помощ, особено в по-отдалечените райони и сред най-уязвимите групи от пациенти. Комисарят по въпросите на регионалната политика Корина Крецу заяви: „Този проект, финансиран от ЕС, значително ще подобри качеството и достъпността на здравеопазването в България. Той е нагледно доказателство за практическата полза от политиката на сближаване като средство за осигуряване на по-добра защита за нашите граждани.\" Проектът ще допринесе за качественото и бързо обслужване на пациентите, като същевременно ще подобри икономическата ефективност на цялата система и условията на работа на медицинския персонал. Сподели:", "date": "2018.12.12", "title": "Брюксел отпуска 71 млн. евро за спешната помощ в България"}
{"url": "https://pik.bg/%D0%B2-%D0%BE%D1%87%D0%B0%D0%BA%D0%B2%D0%B0%D0%BD%D0%B5-%D0%BD%D0%B0-%D1%89%D1%8A%D1%80%D0%BA%D0%B5%D0%BB%D0%B0-%D0%BB%D1%83%D0%B4%D0%B8%D1%8F-%D1%80%D0%B5%D0%BF%D0%BE%D1%80%D1%82%D0%B5%D1%80-%D0%B3%D1%83%D1%88%D0%B2%D0%B0-%D1%81%D0%B8%D0%BD-%D0%B4%D0%BE-%D0%BC%D0%B5%D1%81%D0%B5%D1%86-news803616.html", "text": "Моделът Алекс Богданска и Лудият репортер Дани Петканов ще гушнат първия си наследник до месец. Бъдещата майка оповести пред последователите си в социалните мрежи, че вече е бременна в осмия месец и се пошегува, че коремчето й пречи да се грижи за външния си вид. \"Моментът, в който осъзнаеш, че вече е невъзможно да си направиш педикюра сама и най-вероятно ще си ходиш с един и същ червен лак до края!\", написа тя. Младото семейство е в очакване на мъжка рожба. Това стана ясно през септември от кратко видео, на което красавицата пука балон и от него изскачат сини конфети, пише \"Монитор\". Сподели:", "date": "2018.12.12", "title": "В ОЧАКВАНЕ НА ЩЪРКЕЛА: Лудия репортер гушва син до месец"}
{"url": "https://pik.bg/%D0%B5%D0%BA%D1%88%D1%8A%D0%BD-%D1%81-%D1%82%D1%83%D1%80%D1%81%D0%BA%D0%B8-%D1%82%D0%B8%D1%80-%D0%BD%D0%B0-%D0%B4%D1%83%D0%BD%D0%B0%D0%B2-%D0%BC%D0%BE%D1%81%D1%82-news803703.html", "text": "Петчасов екшън се разигра край Дунав мост заради турски камион. След катастрофа той затвори международния път, а шофьорът и собственикът на фирмата-превозвач отказаха да платят за издърпването му, съобщава Би Ти Ви. Камионът превозвал цитрусови плодове  от Турция за Румъния, но излязъл от пътя и блокирал движението. Автомобилните инспектори не са успели да го преместят, защото по закон могат само да свалят номерата и да съставят акт за нарушение. След няколкочасови преговори, камионът е издърпан, а шофьорът глобен. \"В друга държава, като се случи това нещо, хората въобще не се разправят. Идват, вадят те, слагат те на наказателен паркинг, вземат ти парите и това е\", обясни Деян Дацев, който е ръководител на аварийния екип. Сподели:", "date": "2018.12.12", "title": "Екшън с турски тир на Дунав мост"}
{"url": "https://pik.bg/%D0%BF%D1%8A%D1%80%D0%B2%D0%B0-%D1%81%D0%BD%D0%B8%D0%BC%D0%BA%D0%B0-%D1%89%D1%80%D0%B0%D0%BA%D0%BD%D0%B0%D1%85%D0%B0-%D0%B3%D1%80%D1%83%D0%B5%D0%B2%D1%81%D0%BA%D0%B8-%D0%B4%D0%B0-%D0%B8%D0%B7%D0%BB%D0%B8%D0%B7%D0%B0-%D0%BE%D1%82-%D0%BA%D1%80%D1%8A%D1%87%D0%BC%D0%B0-%D0%B2-%D0%B1%D1%83%D0%B4%D0%B0%D0%BF%D0%B5%D1%89%D0%B0-news803704.html", "text": "Докато в Македония се опитват да върнат бившия премиер Никола Груевски, за да го вкарат в затвора, той спокойно си се разхожда из Будапеща и си пийва бира. За първи път Груевски бе забелязан на публично място, след като избяга от родината си в средата на ноември и пристигна в Унгария, където получи политическо убежище, съобщава журналист на вестник \"Гардиън\", който качи снимка в Twitter. Към снимката написа многозначителния текст: \"Хванах те!\" Облечен в червено яке Груевски е уловен точно как излиза от бирария в унгарската столица. Сподели:", "date": "2018.12.12", "title": "ПЪРВА СНИМКА: Щракнаха Груевски да излиза от кръчма в Будапеща"}
{"url": "https://pik.bg/%D1%83%D0%BD%D0%B8%D1%89%D0%BE%D0%B6%D0%B8%D1%85%D0%B0-%D0%B4%D0%B6%D0%B5%D0%BD%D0%B4%D1%8A%D1%80%D1%81%D0%BA%D0%B8-%D0%B1%D0%B8%D0%BB%D0%B1%D0%BE%D1%80%D0%B4-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-%D1%81%D0%BD%D0%B8%D0%BC%D0%BA%D0%B0-news803620.html", "text": "Джендърски билборд скандализира Варна. Провокативната реклама обаче на мига е била унищожена от зачитащи традициите варненци. Скандалният билборд цъфнал вчера на оживено кръстовище в морската столица, но часове по-късно вулгарната снимка, показваща двама прегърнали се мъже пред Народното събрание е била нацапана с блажна боя. Към гнусното фото на мъжеловците имало и текст, който гласял \"Няма страшно. Това е просто любов\". Освен това се виждало и мотото на ЛГБТ общността с гръмкото наименование \"Различни хора, равни права\". \"Л С малки букви било написано, че джендърският билборд е изработен с европейски средства по една от многобройните програми. юбов има само между мъж и жена. Тази любов ражда деца и семейство. Другото не бива да се нарича любов. Има си достатъчно свободни термини, повечето от които нецензурни\", коментираха джендърската атака гневни варненци. Сподели:", "date": "2018.12.12", "title": "Унищожиха джендърски билборд във Варна (СНИМКА)"}
{"url": "https://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B5%D1%82%D0%BE-%D0%B3%D0%B8-%D0%B1%D0%B5%D1%81%D1%82%D1%81%D0%B5%D0%BB%D1%8A%D1%80%D0%B8%D1%82%D0%B5-%D0%BD%D0%B0-%D0%BF%D0%B0%D0%BD%D0%B0%D0%B8%D1%80%D0%B0-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-%D0%B2-%D0%BD%D0%B4%D0%BA---%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BC%D0%B8%D0%BB%D0%B5%D0%BD%D0%B8%D1%83%D0%BC-news803657.html", "text": "На щанд №103, партера, вляво, са наредени бестселърите на водещото българско издателство, където ще намерите и . За ценителите на добрата поезия е премиерната със съставители Недялко Йорданов и Георги Райков. Уникалният , който побира цялата календарно-празнична обредност, пък е задължителен за всеки дом. В актуалния афиш на „Милениум” е и убийственият психотрилър от известния американския майстор Нийл Олсън - завладяващ роман, който ще ви държи будни, докато не прочетете и последната страница. Сборникът пък побира смразяващи кръвта истории на класици в жанра. За почитателите на съспенса и заплетените сюжети са още трилогията на Дот Хъчисън, на Джак Джордан и на Доминик Мезон. Идеален подарък за изкушените от добрата литература са романи, спечелили множество награди: на Давид Сàлаи, на Ема Донахю, на Уайки Уанг, и на Дженифър Игън. Читателите ще могат да проникнат в мъдростта на вековете с популярната  поредица , която до този момент се състои от 11 заглавия. Всеки от сборниците съдържа 44 притчи на най-великите мъдреци от цял свят и побира най-важните им мисли, синтезирани в надживелите хилядолетията притчи, крилати фрази и сентенции. Специално за Коледния панаир ще излезе и 12-ото издание – , посветено на атинския оратор и мислител. Само на изложението с намаление можете да закупите документалните книги, които вече се превърнаха в бестселъри - на  Дъглас Смит, на Оливър Стоун, на Майкъл д’Антонио, най-подробната биография на Йосиф Сталин от проф. Стивън Коткин – – 1-ви том. Изключителният на Александър Дюма, безценните билкови рецепти на Ванга, Дънов, Димков, Слава Севрюкова са в богатия каталог на „Милениум”. Изключително подходящ за подарък е сборникът с коледни разкази на класици от цял свят . В изящната книга са поместени 15 творби на автори като  Толстой, Достоевски, Чехов, Мопасан, Марк Твен, Джеймс Джойс, Труман Капоти... Ако светът ви изглежда скучно и неприятно място, то книгата на Рутгер Брегман е точно за вас. В изданието е представено революционно проучване, което предлага няколко прости, но гениални идеи как да превърнем света в идеално място – без бедност и тревоги, в което има от всичко за всеки. В рамките на изложението сред изненадите, които предлага издателство „Милениум“, е „Книга на деня“. Във всеки от панаирните дни ще бъде избрана една книга, която ще се продава със значително намаление – 30%. Читателите, които пазаруват на стойност над 20 лв., ще получат ваучер за намаление от 10 до 50% при следваща покупка през сайта на издателството. Сподели:", "date": "2018.12.12", "title": "ИЗВЪНРЕДНО В ПИК TV: Ето ги бестселърите на \"Панаира на книгата\" в НДК - издателство \"Милениум\" с най-хитовите заглавия за сезона на най-достъпни цени (ОБНОВЕНА)"}
{"url": "https://pik.bg/%D1%82%D0%BE%D1%82%D0%B0%D0%BB%D0%B5%D0%BD-%D1%85%D0%B8%D1%82-%D0%B2-%D0%BD%D0%B5%D1%82%D0%B0-%D1%88%D0%B8%D0%B2%D0%B0%D1%87%D0%BA%D0%B8-%D0%BC%D1%8F%D1%82%D0%B0%D1%82-%D1%81%D0%BE%D1%87%D0%BD%D0%B8-%D0%B3%D1%8E%D0%B1%D0%B5%D1%86%D0%B8-%D0%B2%D1%8A%D1%80%D1%85%D1%83-%D0%BC%D0%B0%D1%81%D0%B8%D1%82%D0%B5-%D1%84%D0%B5%D0%B9%D1%81%D0%B1%D1%83%D0%BA-%D1%81%D0%B5-%D1%80%D0%B0%D0%B7%D0%B4%D0%B2%D0%BE%D0%B8-%D0%B7%D0%B0-%D0%B2%D0%B5%D1%81%D0%B5%D0%BB%D0%B1%D0%B0%D1%82%D0%B0-news803261.html", "text": "Луди кючеци мятат работнички от шивашки цех на видео, което се разпространява в мрежата от седмица насам. От 3 декември до днес кадрите от веселбата, публикувани във Фейсбук под слогана: \"Така се работи, когато Шефа го няма!\" в групата \"Поп-фолк хитовете са тук\" са набрали 1,7 хил. коментара, 14 812 споделяния и 1,3 млн. преглеждания. Не е ясно в кой град се намира цехът, но видеото наистина е забавно. Под звуците на кючек жените се тресат, качени върху машините. Някои от тях са само зяпачки, други подскачат на земята около \"звездите\" на купона. \"ПреработИхме се...та танци, манци...\", коментира икономистът Владимир Каролев, който също е пуснал видеото на профила си в социалната мрежа със смеещо се емотиконче. Но не всички одобряват забавното видео. Потребителите на мрежата са разделени на два лагера - едните хулят жените, че удрят гюбеци, другите пък ги приветстват, че се забавляват от сърце \"нали и без друго взимат малки заплати\". \"Браво на дамите, забавляват се от сърце... А питате ли ги иначе как се бачка на тия машини по 10часа за 550 лв.?\", отбелязва привърженичка на веселата част. А критик отбелязва: \"Хубаво, а защо не хоро, а кючеци, а иначе много мразим циганите, но метаме кючеци като тях., ако бяха мургави всички щяха да псуват и да обиждат, с сега тииишиинааа\". \"Сивото ежедневие,невидимите заплати и напрежението от това как ще си платиш сметките...За съжаление, повечето от вас, които живеят в България са доста черногледи и все още с ограничено мислене. Хора, не бъдете като Коне с капаци,а живейте живота си! Късно ще осъзнате как живота Ви е вече на половина,а Вие вглъбени в това да сте черногледи,сте забравили да живеете! Да се наслаждавате на живота! Браво на хората,които въпреки трудностите успяват да се забавляват и да са позитивни.Това е ключът към по-добър начин на живот! Научете се как да живеете! Скъпи дами,забавлявайте се! Човек трябва да съумява да съчетава работата със забавленията.Така работата става по продуктивна и ефективна. Личен опит\", коментира дама, която живее в странство. Фенка на шивачките е категорична: \"Много тъпи коментари без да се гледа и без да се мисли. Шефката е там и им се радва без да прекалява. По машините няма работа, на масата има пакети... прилича на приключена поръчка цялата веселба. Да сте живи и здрави всичките\". \"Хубаво се разтоварват тези момичета , но могат да изиграят някое българско хоро , а не да хвърлят тези цигански гюбеци ! И КОЙ Е ТОЗИ РАБОТОДАТЕЛ , който не им е дал полагащото се работно облекло и позволява да се играе по машинния парк ! Айде да го видя този шеф тарикат ли е! Ама със сигурност няма да има смелоста да ги изгони. Е това се казва щастлив народ, никога няма да стане в Западна Европа това защото онези капиталисти и лайна ядат за пари.\", отсича недоволен от кадрите мъж. Приглася му и друга дама: \"Еййй ако беше едно хубаво българско хорце направо щяхте да изтрепете рибата . Ама таз цигания дето само тука си я слушаме направо е грозна гледка . Все едно сте в някоя долнопробна кръчма на незнам колко си ракии и салати.\" Сподели:", "date": "2018.12.12", "title": "ТОТАЛЕН ХИТ В НЕТА! Шивачки мятат сочни гюбеци върху масите, Фейсбук се раздвои за веселбата (ВИДЕО)"}
{"url": "https://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B4%D0%B5%D1%81%D0%B8-%D0%B4%D0%BE%D0%B1%D1%80%D0%B5%D0%B2%D0%B0-%D0%B1%D1%80%D1%8A%D0%BC%D1%87%D0%B8-%D1%81-%D1%80%D0%B5%D1%82%D1%80%D0%BE-%D0%B1%D0%BC%D0%B2---%D1%87%D1%83%D0%BA%D0%BD%D0%B0%D1%85%D0%B0-%D0%BE%D1%82%D0%B7%D0%B0%D0%B4-%D0%B1%D0%B8%D0%B2%D1%88%D0%B0%D1%82%D0%B0-%D0%BF%D0%B5%D0%B2%D0%B8%D1%86%D0%B0-%D0%BD%D0%B0-%D0%BA%D1%83-%D0%BA%D1%83-%D0%B1%D0%B5%D0%BD%D0%B4-%D0%BF%D0%B0-news801952.html", "text": "Деси Добрева не е от жените, които треперят над автомобилите си. Точно обратното - бившата вокалистка на \"Ку-ку Бенд\" нито държи да се вози в последен модел, нито пък вкарва возилото си в сервиз за всяка щета. Къдрокосата блондинка шофира \"БМВ\" на поне 20 години с тук-там поогънати ламарини, забелязаха папараците на ПИК. От няколко дни Добрева, която по принцип живее във Варна, е в столицата. В началото на седмицата ангелогласната певица бе поела ангажимент към Би Ти Ви - гостува в сутрешния им блок. Пред Виктор Николаев и Аделина Радева разкри, че ще представи най-новата си песен \"Дос\" на концерта си в столичен лайв клуб на 8 декември. Само преди няколко месеца Добрева покори препълнената Зала 1 на НДК с първия си самостоятелен концерт, а в събота отново ще радва своите фенове с \"Лудо Младо, \"Джоре дос\" и \"Море сокол пие\" на бутиковата изява. След края на изявата си в сутрешния блок, Добрева се отправи към следващия си ангажимент за деня с личния си автомобил. Баварецът с варненска регистрация е доста стар модел - знак, че блондинката не робува на нови и скъпи коли. Бившата певица на Слави явно толкова е ангажирана с професионалните си изяви, че не й остава време да вкара беемвето си в сервиз. Капакът на багажника й видимо е претърпял произшествие и е огънат, но щетата не дразни Добрева. Сподели:", "date": "2018.12.12", "title": "САМО В ПИК: Деси Добрева бръмчи с ретро БМВ - чукнаха отзад бившата певица на \"Ку-ку бенд\" (ПАПАРАШКИ СНИМКИ)"}
{"url": "https://pik.bg/%D0%B0%D0%B4%D0%B2%D0%BE%D0%BA%D0%B0%D1%82%D1%8A%D1%82-%D0%BD%D0%B0-%D1%82%D1%80%D1%8A%D0%BC%D0%BF-%D0%BE%D1%81%D1%8A%D0%B4%D0%B5%D0%BD-%D0%BD%D0%B0-%D1%82%D1%80%D0%B8-%D0%B3%D0%BE%D0%B4%D0%B8%D0%BD%D0%B8-news803697.html", "text": "Съдът в Ню Йорк осъди на 3 години затвор бившия адвокат на президента на САЩ Доналд Тръмп Майкъл Коен, съобщава Си Ен Ен. Той бе признат за виновен във финансови злоупотреби, укриване на данъци, нарушения в предизборната кампания, представяне на лъжливи сведения пред американските финансови организации. Освен това той е признат за виновен и в даване на лъжливи показания пред Конгреса. Сподели:", "date": "2018.12.12", "title": "Адвокатът на Тръмп осъден на три години"}
