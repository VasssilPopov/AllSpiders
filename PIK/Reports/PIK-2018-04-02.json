{"url": "http://pik.bg/%D1%81%D0%B8%D1%80%D0%B0%D0%BA-%D1%80%D0%B0%D0%B7%D0%B4%D0%B0%D0%B2%D0%B0-%D1%8E%D0%BC%D1%80%D1%83%D1%86%D0%B8-%D0%BD%D0%B0-%D0%B2%D1%8A%D0%B7%D0%BF%D0%B8%D1%82%D0%B0%D1%82%D0%B5%D0%BB%D0%B8-%D0%BE%D1%82-%D0%B4%D0%BE%D0%BC-%D0%BF%D0%BB%D0%B0%D1%88%D0%B8-%D0%B4%D0%B0-%D1%83%D0%B4%D1%83%D1%88%D0%B8-%D0%BF%D1%80%D0%B5%D0%BF%D0%BE%D0%B4%D0%B0%D0%B2%D0%B0%D1%82%D0%B5%D0%BB%D0%BA%D0%B0-news739786.html", "text": "14-годишно сираче раздава юмруци на възпитателка на Центъра за семейно настаняване в Ловеч. В края на март момчето било настанено в центъра за младежи с увреждания от Смолян в Ловеч. Още първата вечер тийнейджърът налетял на бой на една от възпитателките, която отказала да го пусне да излезе навън. „Каза, че ще ме удуши. Аз държах паникбутона и му казах: „Ха си ме стиснал, ха съм натиснала бутона и той ме пусна“, разказа пред БНР възпитателката. Персоналът на Центъра за настаняване за деца с увреждания твърди, че Затова всеки ден възпитателите звънели в районното с оплаквания от момчето и така си осигурявали полицейска охрана на смени. Възпитателите твърдят, че 14-годишният тийнейджър се опитал да убие управител на Центъра. Когато отишли в психиатрията с Митко, лекарите им казали, че не могат да му дадат успокоителни, нито да го хоспитализират. Работещите на центъра в Ловеч планират протест с искане 14-годишното момче да бъде изведено от дома. „Той е заплаха както за нас, така и за останалите деца и младежи в центъра“, твърдят възпитателите. Те вече са поискали заповедта за настаняване на Митко в центъра в Ловеч от 23 март да бъде отменена. До преместването на момчето се стигнало, след като Центърът за деца с увреждания в Смолян бил преструктуриран в заведение за младежи без заболявания. Причината за промяната на статута била липсата на обучен персонал, който да работи с децата с увреждания. Заедно с Митко в центъра в Ловеч заминава още едно дете – Махмуд. „Те бяха от най-тежките ни случаи, но всички трябва да знаят, че тези деца нямат вина за това. Те са такива, защото така са се родили, получили са някакво увреждане и във времето уврежданията са се задълбочили“, заяви шефката на Регионалната дирекция „Социално подпомагане“ в Смолян Петя Пампорово. „Търсят се най-добрите възможности за настаняване на момчето, съобразно неговото заболяване и съществуващите възможности за това”, обясниха пред „Монитор“ от Агенция за социално подпомагане. С момчето вече работи психолог и специалист към Дневен център за деца и възрастни с увреждания в Ловеч. Сподели:", "date": "2018.04.02", "title": "Сирак раздава юмруци на възпитатели от дом, плаши да удуши преподавателка"}
{"url": "http://pik.bg/%D1%88%D0%BE%D0%BA-%D0%B2%D0%B8%D1%81%D0%BE%D0%BA%D0%BE%D0%B2%D0%BE%D0%BB%D1%82%D0%BE%D0%B2%D0%B8-%D0%BA%D0%B0%D0%B1%D0%B5%D0%BB%D0%B8-%D0%B2%D0%B8%D1%81%D0%B5%D0%BB%D0%B8-%D0%BD%D0%B0%D0%B4-%D0%B3%D0%BB%D0%B0%D0%B2%D0%B8%D1%82%D0%B5-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D0%B2-%D0%BA%D0%B5%D0%BC%D0%B5%D1%80%D0%BE%D0%B2%D0%BE-news739777.html", "text": "Следователи-криминалисти откриха обгорели кабели, които висели над сухия басейн с дунапренени кубчета в изгорелия търговски център \"Зимняя вишня\" в Кемерово. В хода на инспекцията, направена от шефа на Следствения комитет на Русия Александър Бастрикин в Кемерово, му е било докладвано, че кабелите с високо напрежение са били прокарани през цялата зала на батутния център. \"Кабели с високоволтово напрежение! В нарушение на всички правила те са прекарани през цялата зала! Причината за пожара най-вероятно е късо съединение\", са заявили следователите. Отбелязва се също, че повечето от загиналите в кинозалата първо са били задушени от отровния дим, отделен от горящите предмети, тъй като не са могли да избягат навън. Жертви на трагедията в Кемерово станаха 64 души, от които 41 деца. Сподели:", "date": "2018.04.02", "title": "ШОК! Високоволтови кабели висели над главите на децата в Кемерово "}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%81%D0%B8%D1%80%D0%B8%D0%B5%D1%86-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D0%BC%D0%B5%D0%BD%D1%82%D0%B5-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%BA%D1%80%D0%B8%D1%82-news739801.html", "text": "На летище „Хания“ на гръцкия остров Крит е задържан 35-годишен сирийски мъж, опитващ се да излети за Италия. Мъжът е използвал фалшиви български документи, пише \"Фокус\", позовавайки се на Ekathimerini. Документите са конфискували и той ще бъде изправен пред съд на острова. Сподели:", "date": "2018.04.02", "title": "Задържаха сириец с български документи-менте на летището в Крит"}
{"url": "http://pik.bg/%D1%83%D0%B4%D0%B0%D1%80-%D1%85%D0%B0%D0%BA%D0%B5%D1%80%D0%B8-%D0%B4%D1%83%D0%BC%D0%BD%D0%B0%D1%85%D0%B0-5-%D0%BC%D0%B8%D0%BB%D0%B8%D0%BE%D0%BD%D0%B0-%D0%BA%D1%80%D0%B5%D0%B4%D0%B8%D1%82%D0%BD%D0%B8-%D0%BA%D0%B0%D1%80%D1%82%D0%B8-news739715.html", "text": "В резултат на действия на киберпрестъпници в САЩ 5 милиона души могат да се лишат от спестяванията си. Хакерите вече са започнали да продават данните на разблокираните кредитни карти. За да стигнат до тях, мошениците поставили скиминг устройства на касовите апарати на известни магазини, чието име обаче засега не се съобщава. Докато върви разследването, ръководствата на популярните бутици бързат да успокоят клиентите си. Техни представители обещават да предоставят защита на личните данни и уверяват, че хакерите едва ли ще успеят да изтеглят парите. За всеки случай те препоръчват на клиентите си да проверят състоянието на банковите си сметки. Сподели:", "date": "2018.04.02", "title": "УДАР! Хакери думнаха 5 милиона кредитни карти "}
{"url": "http://pik.bg/%D1%89%D0%B5-%D0%B8%D0%BC%D0%B0-%D0%BB%D0%B8-%D0%B6%D1%8A%D0%BB%D1%82%D0%BE-%D1%87%D0%B5%D1%80%D0%BD%D0%B0-%D1%80%D0%B0%D0%B4%D0%BE%D1%81%D1%82-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D1%81%D0%BF%D0%BE%D0%BD%D1%81%D0%BE%D1%80%D1%8A%D1%82-%D0%BD%D0%B0-%D0%B1%D0%BE%D1%82%D0%B5%D0%B2-%D0%BD%D0%B0%D0%BF%D1%80%D0%B0%D0%B2%D0%B8%D1%85%D0%BC%D0%B5-%D0%B4%D0%B2%D0%B5-%D0%BA%D1%80%D0%B0%D1%87%D0%BA%D0%B8-%D0%B7%D0%B0-%D0%BF%D0%BE%D0%B4%D0%BD%D0%BE%D0%B2%D1%8F-news739719.html", "text": "\"Ще дадем по-точна информация. Нека сме малко търпеливи. Ще дадем специална пресконференция. Феновете трябва да бъдат също малко търпеливи. Досега сме търпели толкова време, знаете Ботев през какви периоди е минал. Изисква се още малко търпение\", допълни още Самуилов. Както ПИК съобщи преди дни, концесията за стадиона ще бъде удължена. Очаква се това да се случи на сесията на Общинския съвет на 12 април. Направихме две крачки към подновяването на строежа на Колежа, както и придобиването на акциите на клуба. Всичко е готово, технически се изисква време. Феновете да имат търпение. Между 16 и 20 април всичко ще е готово. Това каза благодетелят на Ботев Георги Самуилов, който заедно с президента Ангел Палийски се срещна днес с кмета Иван Тотев. Удължението на концесията по всяка вероятност ще е за срок от 2 години. Сподели:", "date": "2018.04.02", "title": "Ще има ли жълто-черна радост в Пловдив? Спонсорът на Ботев: Направихме две крачки за подновяването на строежа на Колежа"}
{"url": "http://pik.bg/%D0%B4%D0%B0-%D0%BD%D0%B5-%D0%BE%D1%81%D1%82%D0%B0%D0%BD%D0%B5-%D0%BF%D0%BE-%D0%BD%D0%B0%D0%B7%D0%B0%D0%B4-%D0%B6%D0%B5%D0%BD%D0%B0%D1%82%D0%B0-%D0%BD%D0%B0-%D0%B1%D0%BB%D0%B0%D0%B3%D0%BE-%D1%82%D1%80%D1%8A%D0%B3%D0%BD%D0%B0-%D0%BD%D0%B0-%D0%BB%D0%BE%D0%B2-%D0%B7%D0%B0-%D0%BC%D1%8A%D0%B6%D0%B5-news739718.html", "text": "Бившата съпруга на Благой Георгиев - Есмер, го зачеркна от живота си и е готова за нова връзка. Рускинята, която се развежда с ексфутболист, не иска нищо да я свързва с него. Още повече фамилията. Есмер официално заряза името Георгиева, която прие след сватбата си с Благо. След раздялата с футболиста тя скоростно си върна моминското Омерова, с което стана известна в света на спортните танци. С тази фамилия Есмер се представя и в социалните медии от две-три седмици насам. Бившата футболна половинка, подобно на Георгиев, тръгна на лов. Докато екснационалът обикаля чалготеките в София, Есмер си търси нов мъж из клубовете в Москва. Всяка вечер мацката е в различно известно заведение за латинотанци в руската столица. Компания й прави нейна близка приятелка. Ако се съди по подаръците, които Есмер показва, явно вече има поне един обожател. Предстои да разберем дали рускинята скоро ще започне нова връзка или е решила само да се забавлява. Подобно на бившия й, който е като отвързан в София. След раздялата си с Благо Есмер се върна и към голямата си любов - аржентинското танго. Омерова, която вече е и блондинка, отново е в залата. Там тя танцува с различни партнъори. Изпълненията са повече от страстни, показват качените от Есмер клипове. След това вечер следва обиколка на специализираните клубове по латинотанци, където бившата вече жена на Джизъса е във вихъра си, пише \"Спортал\". Сподели:", "date": "2018.04.02", "title": "ДА НЕ ОСТАНЕ ПО-НАЗАД! Жената на Благо тръгна на лов за мъже"}
{"url": "http://pik.bg/%D0%B1%D0%B5%D0%B7%D1%85%D0%B0%D0%B1%D0%B5%D1%80%D0%BD%D0%B8-%D1%87%D0%B8%D0%BD%D0%BE%D0%B2%D0%BD%D0%B8%D1%86%D0%B8-%D0%B1%D0%B0%D1%89%D0%B0-%D0%BE%D1%81%D1%8A%D0%B4%D0%B8-%D1%84%D0%BE%D0%BD%D0%B4%D0%B0-%D0%B7%D0%B0-%D0%BB%D0%B5%D1%87%D0%B5%D0%BD%D0%B8%D0%B5-%D0%BD%D0%B0-%D0%B4%D0%B5%D1%86%D0%B0-news739756.html", "text": "Баща осъди Фонда за лечение на деца, защото на сина му неправомерно е отказана операция във Виена. Заради това се наложило да търси помощ от дарители. А докато бащата води дела, детето вече е навършило 18 години и не може повече да разчита на помощ от фонда. Петър има детска церебрална парализа. Благодарение на рехабилитацията операция на крака му се наложила чак когато бил на 16 години, съобщава Нова телевизия. \"Стъпвах буквално на кутрето си. Толкова се беше деформирал, завъртял, че аз разчитах почти изцяло на десния си крак\", спомня си той. Семейството потърсило фонда. Но им отказали лечение в чужбина, защото операцията може да бъде направена и в България. След отказа семейството прави дарителска кампания и Петър успява да замине за операция. Две години по-късно съдът се произнася, че отказът е бил неправомерен. От фонда уточниха, че причината за това не е отказът сам по себе си, а пропуски в документите. Справка в съда показва, че през последните две години от 30 дела само в 2 случая не са отменени решенията на фонда През следващите месеци Петър ще има нужда от около 14 хиляди лева, защото трябва да му се махнат поставените импланти. Надяват се на помощ от държавата, но и отново разчитат на дарители. DMS PETAR – SMS на номер 17 777 Дарителска сметка: Титуляр: Петър Емилов Маврудиев Банка: ПИБ IBAN: BG86FINV91501316898223 BIC: FINVBGSF Сподели:", "date": "2018.04.02", "title": "БЕЗХАБЕРНИ ЧИНОВНИЦИ! Баща осъди Фонда за лечение на деца"}
{"url": "http://pik.bg/%D1%88%D0%BE%D0%BA%D0%B8%D1%80%D0%B0%D1%89%D0%BE-%D0%BA%D0%B8%D1%80%D0%BE-%D0%BF%D1%80%D0%B8%D0%BD%D1%86%D0%B0-%D0%B2%D0%B7%D0%B5-%D0%B7%D0%B0-%D1%87%D0%B8%D1%81%D1%82%D0%B0%D1%87%D0%BA%D0%B0-%D0%B2%D0%B4%D0%BE%D0%B2%D0%B8%D1%86%D0%B0%D1%82%D0%B0-%D0%BD%D0%B0-%D0%B6%D0%B5%D1%80%D1%82%D0%B2%D0%B0%D1%82%D0%B0-%D1%81%D0%B8-%D0%BA%D0%BE%D0%BB%D1%8C%D0%BE-%D0%B4%D1%8A%D0%BB%D0%B3%D0%B8%D1%8F-%D1%81%D1%82%D0%BE%D1%8F%D0%BD%D0%BA%D0%B0-%D0%BD%D0%B5-%D0%BC%D0%BE%D0%B6%D0%B5-news739651.html", "text": "Вдовицата на убития готвач Никола Колев продължава да си вади хляба в хотела на обвинения за тежкото престъпление Кирил Христов - Принца в Несебър. Местни забелязали, че Стоянка редовно почиства пред заведението на бизнесмена, който почерни семейството им, след като мъртвопиян гръмна в гърба 63-годишния си работник Кольо Дългия в Стария град през април 2016 г. \"Само Стоянка си знае какво й е на душата! Горката жена, принудена е всеки ден да вижда човека, който отне живота на мъжа й. Но какво да прави, трябва по някакъв начин да си изкарва прехраната?\", гневи се пенсионерка от махалата, цитирана от столичен всекидневник. Жената допълва, че сърцето й се къса, като вижда облечената от глава до пети в черно и превита на две вдовица да мете пред заведението на Киро Принца. По думите на съседката Стоянка била принудена да се труди за благото на кръвния си враг, защото това бил единственият й начин да оцелее. \"Стоянка още не е свалила черната кърпа от главата си и сигурно всяка сутрин като я слага и се вижда в огледалото, проклина съдбата си, че е принудена да търпи това\", обяснява комшийката. Според нея вдовицата нямала друг избор, защото работата в хотела на Киро Принца й носела доходи не само през активния летен сезон, а и през \"мъртвите\" месеци през зимата, съобщава \"Флагман\". Именно вдовицата Стоянка разкрива, че мъжът й е убит, а не е починал от инфаркт, каквато първоначална версия лансира Киро Принца пред близките на застреляния. \"Представяте ли си?! Някой искаше в тъмното, където мъждукаше лампичка, аз да помисля, че той е починал от инфаркт. Да го вземе катафалката и да ми го върнат набързо в ковчег - да го погреба с мисълта, че си е отишъл от естествена смърт\", сподели тогава вдовицата. Почернената съпруга първа забелязва течащата кръв от студеното тяло на съпруга си. \"Вцепених се! Как да допусна, че от инфаркт може да избие кръв. Капките ставаха все по-обилни, на плочките се образува локва и започна да се стича между фугите\", разказа Стоянка броени дни след убийството на съпруга си. Кървавата драма се разигра в Стария град на 17 април 2016 г. около 21 часа. Тогава мъртвопияният ресторантьор размахвал без причина личния си пистолет \"Зиг Зауер\" и стрелял безразборно във въздуха. Готвачът Никола е покосен в гърба в колата на футболния бос Пламен Копчев. Киро Принца натиснал спусъка, без да иска, и пронизал предната седалка, на която се намирал работникът му. Бизнесменът е арестуван и набързо пуснат под \"домашен арест\". Делото срещу Принца влиза в съда съвсем скоро. На 12-ти април Христов ще се изправи пред бургаските окръжни магистрати по обвинение за умишлено убийство. По време на заседанието трябва да стане ясно и дали Стоянка ще се конституира като частен обвинител срещу убиеца на съпруга си. Случаят претърпя няколко обрата, след като през миналия август обвинението му бе преквалифицирано в много по-леко - убийство по непредпазливост. Причина за това станаха балистичната и трасеологичната експертиза, както и проведения следствен експеримент, според които кръчмарят не е имал намерение да убива дългогодишния си служител и приятел Кольо. След протест на Районната прокуратура в Несебър, Апелативната се произнесе срещу преквалифицирането на на обвинението. Сподели:", "date": "2018.04.02", "title": "ШОКИРАЩО! Киро Принца взе за чистачка вдовицата на жертвата си Кольо Дългия! Стоянка не може да забрави как шуртяла кръвта, а я лъгали, че е инфаркт"}
{"url": "http://pik.bg/%D1%81%D1%80%D1%8A%D0%B1%D1%81%D0%BA%D0%B8%D1%8F%D1%82-%D0%BF%D1%80%D0%B5%D0%BC%D0%B8%D0%B5%D1%80-%D0%B0%D0%B1%D1%81%D1%83%D1%80%D0%B4-%D0%B5-%D0%BA%D0%BE%D1%81%D0%BE%D0%B2%D0%BE-%D0%B4%D0%B0-%D0%BF%D1%80%D0%B8%D1%81%D1%8A%D1%81%D1%82%D0%B2%D0%B0-%D0%BD%D0%B0-%D1%81%D1%80%D0%B5%D1%89%D0%B0%D1%82%D0%B0-%D0%B5%D1%81---%D0%B7%D0%B0%D0%BF%D0%B0%D0%B4%D0%BD%D0%B8-%D0%B1%D0%B0%D0%BB%D0%BA%D0%B0%D0%BD%D0%B8-news739797.html", "text": "Сръбският премиер Ана Бърнабич заяви днес, че е \"политически абсурд\" Косово да присъства на срещата на върха Европейски съюз - Западни Балкани в София. Сподели:", "date": "2018.04.02", "title": "Сръбският премиер: Абсурд е Косово да присъства на срещата ЕС - Западни Балкани"}
{"url": "http://pik.bg/%D0%BA%D1%8A%D1%86%D0%B8-%D0%B7%D0%B0-%D1%87%D0%B5%D1%80%D0%BD%D0%B0%D1%82%D0%B0-%D0%B7%D0%BB%D0%B0%D1%82%D0%BA%D0%B0-%D0%B4%D0%B7%D0%B2%D0%B5%D1%80-%D1%81-%D1%87%D0%B5%D1%80%D0%B5%D0%BD-%D1%81%D0%BE%D1%84%D1%82%D1%83%D0%B5%D1%80-news739735.html", "text": "Най ме кефи как в тези „Капки“ им оставят на синбек само първия куплет и чак на припева и до края вкарват пълния плейбейк. За да може журЕто да каже: „В началото тръгна неуверено, но после разцепи!“, и публиката да се върже как пеят на живо!“. С тези думи популярният диджей от близкото минало Васко Громков срази едно от най-гледаните шоута „Като две капки вода“. В коментара му се включи и бившият водещ Къци Вапцаров: „Верно ли до плейбек са стигнали… баси манипулацията ще е… то така и тунинг може да има, което обяснява защо ми е харесало“. След което Къци похвали Русата Златка с думите: „Само тя може да пее! Виж, Черната Златка не би изкарала и тон. Черната е дзвер. На нея и софтуерът й е черен, не само опаковката“, сподели за Златка Димитрова Въпцаров, който делеше покрив с нея във „Вип Брадър“ през 2012 г. „Не ги различавам тези ГМО-та на д-р Енчев! Всички са ми от една серия клонинги с пластмасови шамадури над корема!, сложи край на коментарите за двете Златки диджеят Васко Громков, пише столичен всекидневник. Сподели:", "date": "2018.04.02", "title": "Къци за Черната Златка: Дзвер с черен софтуер!"}
{"url": "http://pik.bg/%D0%BA%D0%BE%D0%BB%D0%BA%D0%BE-%D1%81%D1%82%D1%80%D1%83%D0%B2%D0%B0-%D0%B4%D0%B0-%D1%81%D0%BC%D0%B5-%D1%85%D0%BE%D1%80%D0%B0-%D0%BC%D0%BB%D0%B0%D0%B4-%D0%B1%D1%8A%D0%BB%D0%B3%D0%B0%D1%80%D0%B8%D0%BD-%D0%BD%D0%B0%D1%85%D1%80%D0%B0%D0%BD%D0%B8-%D0%B2%D1%8A%D0%B7%D1%80%D0%B0%D1%81%D1%82%D0%BD%D0%B0-%D0%B6%D0%B5%D0%BD%D0%B0-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0-%D1%80%D0%B0%D0%B7%D0%BF%D0%BB%D0%B0%D0%BA%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%B0-news739672.html", "text": "От кадрите става ясно, че мъжът случайно среща жена, ровещата в кофите , като тя го моли да й светне с телефона, за да види дали има хляб в изхвърленния боклук. Забележете ХЛЯБ! Впоследствие когато младежът чува това решава да помогне на нуждаещата се и отива до магазина и пазарува храна и напитки, за да има с какво тя да се нахрани, пише \"Глас.бг\". Възрастната жена не може да повярва на неговата постъпка и промълвява едва-едва \"Не е истина\", а той отговаря  \"Защо да не ти помогна...Нито ще забогатея, нито ще обеднея, но ти ще се навечеряш тази вечер...\". Сърцераздирателно видео, в което млад българин помага на нуждаеща се възрастна жена разплака мрежата. Сподели:", "date": "2018.04.02", "title": "Колко струва да сме хора? Млад българин нахрани възрастна жена на улицата, разплака социалната мрежа (ВИДЕО)"}
{"url": "http://pik.bg/%D1%82%D1%80%D0%B0%D0%B3%D0%B5%D0%B4%D0%B8%D1%8F-17-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D0%BF%D0%BE%D1%87%D0%B8%D0%BD%D0%B0-%D0%B2-%D0%B4%D0%B2%D0%BE%D1%80%D0%B0-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%BE-%D1%83%D1%87%D0%B8%D0%BB%D0%B8%D1%89%D0%B5-news739807.html", "text": "17-годишно момиче е починало в двора на 96-о СОУ в столичния квартал „Люлин“, съобщи Нова телевизия. Според информацията, сигналът в „Бърза помощ“ е подаден в 20:09 часа, а около 20:20 часа е пристигнал и медицинският екип. Смъртта на момичето е предизвикала сериозно напрежение сред близките и пирятелите на момичето, които обвиняват лекарите в бавна реакция. Един от охранителите в училището разказа, че детето припаднало на двора на училището около 19:30 – 19:45 часа. „Пред очите ми момичето издъхна в ръцете на майка си – добави охранителят. – Докато излезем с колегата за да видим какво става, разбрах, че деца, които са били с момичето, са се обаждали на няколко пъти за линейка. Дори когато вече бях навън ги чух, че пак се обадиха да питат какво става и защо линейката се бави“. Малко след 21:00 часа на мястото на трагедията е пристигнала и втора линейка за майката. Сподели:", "date": "2018.04.02", "title": "Трагедия! 17-годишно момиче почина в двора на столично училище"}
{"url": "http://pik.bg/%D0%BC%D0%B2%D1%80-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B0%D0%B2%D0%B0-%D0%BA%D1%80%D0%B0%D0%B4%D1%86%D0%B8%D1%82%D0%B5-%D1%81%D0%B5-%D0%B0%D0%BA%D1%82%D0%B8%D0%B2%D0%B8%D0%B7%D0%B8%D1%80%D0%B0%D1%82-%D0%BF%D0%BE-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D0%B5%D1%82%D0%BE-%D0%BF%D0%BE-%D0%BA%D0%BE%D0%B5-%D0%B2%D1%80%D0%B5%D0%BC%D0%B5-%D1%89%D1%83%D1%80%D0%BC%D1%83%D0%B2%D0%B0%D1%82-%D0%B0%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-news739755.html", "text": "На Великден домовите кражби бележат ръст с 30 на сто, предупреждават от МВР. Причината - заради серията почивни дни апартаментите са празни и обирджиите действат без риск стопаните да ги изненадат. От полицията обясниха, че се атакуват два типа жилища – апартаменти с по-стар модел врати, които лесно се отварят и жилища с луксозни врати, за които се предполага, че вътре има ценности. Най-често крадците атакуват празните жилища между 9 сутринта и 12 по обяд. Така влезли и в апартамента на Мая Лозанова. „Беше професионално влизане, вратата не беше разбита, ключалките не бяха разбити. Просто отключили. Влезли са си спокойно, бяха обърнали къщата, всички документи – каквото има. Златото и пари - това бяха взели”, сподели тя пред БТВ. Затова е важно вратата да е здрава, по възможност да се сложи резе, и да се укрепи цялата дограма, както е направила Мая. В жилищен блок в кв. „Дружба” хората са решили проблема с кражбите – сложили са си решетки навсякъде и така се опитват да блокират достъпа на обирджиите до домовете. Ако ще пътувате, предупредете съседите да наглеждат дома ви. Ако имате аларми или СОТ - преди тръгване проверете дали са включени. Съветът е на оперативните работници от полицията, които настояват за анонимност, защото ще следят за обирджии и по празниците. Властите съветват и ако разполагаме с пари и ценности те да не бъдат оставени без надзор в къщата или в апартамента, а да се ползват трезори. Под никакъв предлог не канете непознати в дома си - без значение дали са майстори, инкасатори или търговци. В много случаи те работят с крадците и правят предварителен оглед на ценните вещи в апартаментите. От полицията за пореден път припомнят – не публикувайте в социалните мрежи статуси, че ще пътувате и че ще оставите дома си без надзор за дълго. Сподели:", "date": "2018.04.02", "title": "МВР предупреждава: Крадците се активизират по Великден! Ето по кое време щурмуват апартаментите! "}
{"url": "http://pik.bg/%D0%BF%D1%80%D0%BE%D0%B3%D0%BD%D0%BE%D0%B7%D0%B0-%D0%BD%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%B3%D0%BE%D1%80%D0%B8%D0%B2%D0%B0%D1%82%D0%B0-%D1%89%D0%B5-%D0%BF%D0%BE%D1%81%D0%BA%D1%8A%D0%BF%D0%BD%D0%B0%D1%82-%D1%81-%D0%BD%D0%B0%D0%B4-5-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-news739760.html", "text": "Горивата ще поскъпнат с над 5% до края на годината. Това е записано в пролетната макроикономическа прогноза на Министерството на финансите. Експертите очакват ускоряване на годишната инфлация до 1,8 на сто, вследствие и от поскъпването на услугите, предаде БНР. Въпреки че някои от нехранителните стоки ще поевтиняват през годината, това няма да е достатъчно, за да компенсира по-високите цени на храните, горивата и услугите, смятат от финансовото министерство. При услугите инфлацията ще бъде 2,5 на сто. Вътрешното търсене и международните цени на горивата са основните фактори, формиращи общото изменение на индекса на потребителските цени. Според пролетната оценка, икономиката ще отбележи ръст от 3,8 на сто, а растежът ще се забави до 2021 година. Заетостта също ще расте с по-бавни темпове спрямо 2017-та година. Очаква се да има по-малко заети в селското стопанство, но повече в индустрията. Сподели:", "date": "2018.04.02", "title": "Прогноза на финансовото министерство: Горивата ще поскъпнат с над 5% до края на годината"}
{"url": "http://pik.bg/%D1%82%D0%B5%D0%B7%D0%B8-%D1%82%D0%B5%D0%B6%D0%BA%D0%B8-%D0%BC%D0%B8%D1%81%D0%BB%D0%B8-%D0%BD%D0%B5%D0%B8%D0%B7%D0%BC%D0%B5%D0%BD%D0%BD%D0%BE-%D1%81%D0%B0-%D1%81%D0%B2%D1%8A%D1%80%D0%B7%D0%B0%D0%BD%D0%B8-%D1%81-%D0%B4%D0%B8%D0%B5%D1%82%D0%B0%D1%82%D0%B0-news739609.html", "text": "Рано или късно в живота на всяка жена идва момент, в който се решава да прави диета. Първият път винаги е най-труден и изпълнен с различни емоции и окуражителни думи, пише тялото.бг. Първата крачка към диетата е започването й, но истинското предизвикателство е нейното спазване и достигане до края. Нека отбележим това събитие като разкрием кои са мислите, които минават в главата на една жена, на която й предстои диета: 1. „Отвори очи сестро, и се приготви за истината, която този електронен звяр показва“ Преди започване на диета човек трябва да има реалистична представа колко тежи и на база това да си направи сметка колко и как ще свали. Моментът на истината обаче винаги е неприятен, особено ако не сте се качвали скоро на кантара. 2. „Диетата започва от утре, така че днес мога да се поглезя“ Психическото напрежение да си на диета е по-силно дори и от физическия глад. Ето защо всички обичаме да си напълним душата за последно преди да го ударим на забрани. Малко, но качествено успокоение ! 3. „Ще го направя! Една диета няма да ме уплаши“ Куражлийски мисли, които се прокрадват в главата часове преди да заключите шкафа със сладкото. 4. „Ама въобще ме ни е нужно да ям захар“ Сещате ли се за баснята, в която „гроздето е кисело“? Подобни мисли са начин умът да рационализира липсата на шоколади, кексчета и бонбонки. 5. „Медът и кленовият сироп броят ли се за захарни изделия?“ Да, броят се! 6. „Чакайте, нали ще имам чийт дей?“ Още една мисъл, която в началото на диетата служи за успокоение. Както се натъпкахте за последно предната вечер, дали наистина ще е за последно... 7. „Тази диетична храна на картинката изглеждаше по-добре , отколкото в действителност“ Да сте чували за манипулативната страна на рекламата? Разбира се, че ще изглежда добре, нали няма подправки и други вкусни елементи, които да я направят привлекателна. Как иначе ще ви подлъжат да си я купите или направите у дома? 8. „Честно, това зелено смути е отвратително!“ Напълно сме съгласни... толкова смлени треви накуп няма как да имат хубав вкус, дори поляти с шоколад. 9. „Не приключи ли вече?“ Ефективните диети се правят дълго време, тъй като предлагат реалистични резултати, бавно отслабване. Логично, бавните резултати често демотивират жените и те още от втория ден започват да мислят за края на ограниченията. Сподели:", "date": "2018.04.02", "title": "Тези тежки мисли неизменно са свързани с диетата"}
{"url": "http://pik.bg/%D0%BC%D0%B0%D0%B9%D0%BA%D0%B0-%D0%BC%D0%BE%D0%BB%D0%B8-%D0%B7%D0%B0-%D0%BF%D0%BE%D0%BC%D0%BE%D1%89---%D0%BC%D0%B0%D0%BB%D0%BA%D0%B8%D1%8F%D1%82-%D0%B9-%D1%81%D0%B8%D0%BD-%D0%BA%D0%BE%D0%BA%D0%BE-%D1%81%D0%B5-%D0%BD%D1%83%D0%B6%D0%B4%D0%B0%D0%B5-%D0%BE%D1%82-%D0%B4%D1%8A%D0%BB%D0%B3%D0%B0-%D1%82%D0%B5%D1%80%D0%B0%D0%BF%D0%B8%D1%8F-news739791.html", "text": "Здравейте, пиша Ви с молба ... Моля Ви от цялото си сърце ако има възможност да напишете статия за сина ми Калоян Георгиев. Това написа Силвия Георгиева до ПИК. Но радостта ми беше кратка.... започнах да забелязвам, че детето ми е различно и не се справя като другите деца на неговата възраст. Коко не се обръщаше на силен шум и името си, нямаше очен контакт, предпочиташе да си играе сам. Изпитваше панически страхове от вода, звуци, светлини и движещи се обекти. Ядеше определени храни, не говореше, не контролираше физиологичните си нужди, не разбираше какво му се говори, не изпълняваше прости команди. Коко беше в свой собствен свят и рядко се усмихваше. Преди една година започнахме работа с един прекрасен човек и специалист - психолога му. Още след първите два месеца се видя промяна в поведението му, започна да излиза от черупката си. Днес една година по-късно, Коко посещава освен психолог, и ерготерапевт, сензорен терапевт, логопед и водна рехабилитация. С упорита работа, много любов и търпение, той вече се усмихва, има добър очен контакт, използва речник от около 30-40 думи, изпълнява прости команди като \"Дай\", \"Ела\", маха с ръчичка за чао, дава целувки. Предстои ни още много съвместна работа, за да може Коко да навакса в развитието си и да се изравни с връстниците си. За да може Коко да продължи да напредва и да се подобри са нужни средства, които ми е непосилно да осигурявам, имам и по-голямо дете на 17г. Благодарение на постоянните терапии сина ми постигна невероятен напредък за една година. Но в момента, в който спрем с тях, поради липса на средства, той се връща назад. За една година терапии са нужни 10380 лв., от които благодарение на добри хора - приятели и дарители са събрани 4550 лв. При установяване нужда от започване на звукова терапия и терапия с хипербарна оксигенация ще са необходими още средства. Днес аз Ви моля за помощ ... моля Ви да отворите сърцата си за Коко, моля Ви да повярвате, че неговото състояние може да се подобри и да живее пълноценно сред нас! Моля Ви помогнете му! Казват, че всяко желание се сбъдва, ако вярваш истински в него! Аз вярвам, че моят ангел ще се подобри, моля Ви от сърце ..... повярвайте и Вие! Нека Бог да благослови всички Вас със здраве, щастие, любов, успех и доброта! Весели празници! Можете да помогнете на Коко като му дадете надежда за нормален живот на или на Дарителска сметка: IBAN BG80PRCB92301050455701 BIC PRCBBGSF Прокредитбанк гр.София титуляр: Калоян Лазаров Георгиев За тези от Вас, които искат да се запознаят по-подробно със състоянието на Коко, могат да разгледат неговата страница във Фейсбук - Да помогнем на Коко Знам, че на фона на всички животоспасяващи каузи, апела ми за помощ е маловажен, но Ви моля за помощ. Благодаря Ви! Сподели:", "date": "2018.04.02", "title": "Майка моли за помощ - малкият й син Коко се нуждае от дълга терапия"}
{"url": "http://pik.bg/%D0%BF%D0%B0%D0%B7%D0%B0%D1%80%D0%B4%D0%B6%D0%B8%D1%88%D0%BA%D0%BE-%D1%81%D0%B5%D0%BB%D0%BE-%D0%BF%D0%B8%D0%B5-%D0%B2%D0%BE%D0%B4%D0%B0-%D1%81-%D0%BD%D0%B8%D1%82%D1%80%D0%B0%D1%82%D0%B8-news739700.html", "text": "Повишено съдържание на нитрати в питейната вода за жителите на село Черногорово откриха проби на пазарджишката Регионална здравна инспекция. Инспекцията е взела общо 8 проби от питейната вода на 7 централно водоснабдени населени места, включени в постоянния и периодичния мониторинг на територията на областта. От тях една не отговаря на Наредба № 9/2001 г., за качеството на водата, предназначена за питейно-битови цели - всичките по химични показатели - нитрати. В Черногорово е установено наднормено количество нитрати – 68.6 mg/l при допустими 50 mg/l. Пазарджишкото дружество \"ВиК в ликвидация” в момента подготвя включването в експлоатация на нов водоизточник – тръбен сондажен кладенец с дълбочина 100.00 метра с доказано годна за консумация питейната вода, отговаряща на изискванията на Наредба № 9/2001, пише още \"Монитор\". Няма регистрирани случаи на чревни инфекциозни заболявания. Предприети са мерки за административна принуда във връзка с констатираните нарушения във водоснабдяването. Сподели:", "date": "2018.04.02", "title": "Пазарджишко село пие вода с нитрати"}
{"url": "http://pik.bg/%D0%B3%D1%80%D0%B5%D1%88%D0%B5%D0%BD-%D0%BF%D1%80%D0%B5%D0%B4-%D0%B1%D0%BE%D0%B3%D0%B0-%D0%B7%D1%83%D0%B5%D0%BA%D0%B0-%D1%81-%D0%B4%D0%B2%D0%B5-%D0%B6%D0%B5%D0%BD%D0%B8-%D0%BA%D0%BE%D0%BC%D0%B8%D0%BA%D1%8A%D1%82-%D0%B8%D0%BC%D0%B0-%D0%B2%D0%B0%D0%BB%D0%B8%D0%B4%D0%B5%D0%BD-%D1%86%D1%8A%D1%80%D0%BA%D0%BE%D0%B2%D0%B5%D0%BD-%D0%B1%D1%80%D0%B0%D0%BA-%D1%81-news739692.html", "text": "Васил Василев-Зуека е двуженец. Актьорът и в момента има два брака с две различни жени. През януари 2017 г. водещия на \"Като две капки дока\" се ожени за половинката си Ани Вичева, с която сключи граждански брак. Зуека обаче все още има валиден църковен брак с първата си жена - бившата пиарка на СДС Румяна Узунова. С нея се женят още в трети курс - на 14 септември 1990 г. подписват, а година по-късно се венчаят в църката \"Света Неделя\", напомня седмичник. Бракът обаче просъществува само три години. Когато Зуека подава документи за развод, той вече е известен. Майтапът е пълен, тъй като решението за развода трябва да влезе в сила на Деня на лъжата - 1 април. За една бройка да се наложи да се развеждат отново, тъй като магистратите не приели сериозно раздялата им. Те решили, че това е някакъв номер, който актьорът решил да им направи. Съдиите били убедени, че ги снимат със скрита камера. В крайна сметка талантът разтрогнал гражданския, но забравил църковния брак и така в очите на Бог и до днес се води съпруг на Румяна Узунова. Малко по-късно Зуека заживя с бившата си преподавателка във ВИТИЗ Нина Димитрова. С нея бяха заедно в продължение на 20 години. Тя го дари с дъщеря Девина, но така и не стигнаха до брак. През 2012 г. комикът се залюби с режисьорката Ани Вичева, а през април 2014 г. тя го дари със син - Стефан. Преди малко повече от една година двамата сключиха граждански брак. Сподели:", "date": "2018.04.02", "title": "ГРЕШЕН ПРЕД БОГА! Зуека с две жени! Комикът има валиден църковен брак с..."}
{"url": "http://pik.bg/%D0%B2%D1%8A%D0%BD%D1%88%D0%BD%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D1%81%D1%8A%D1%81-%D1%81%D1%8A%D0%B2%D0%B5%D1%82%D0%B8-%D0%B7%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2%D1%8A%D0%B2-%D1%84%D1%80%D0%B0%D0%BD%D1%86%D0%B8%D1%8F-news739790.html", "text": "Външно министерство излезе със съвети за българите във Франция. Причината е, че се очакват стачки на служителите на железопътния и въздушния транспорт във Франция. „На 3 април, работещите в сферата железопътния транспорт във Франция започват 3-месечни стачни действия. Предвижда се стачните действия да продължат до 28 юни, като ще се стачкува на всеки 5 дни. По информация на българското посолство в Париж на някои места стачката на служителите в железопътния транспорт ще започне още днес - 2 април, вечерта”, съобщават от МВнР. - През април : 3, 4, 8, 9, 13, 14, 18, 19, 23, 24, 28 и 29 - През май : 3, 4, 8, 9, 13, 14, 18, 19, 23, 24, 28 и 29 - През юни 2, 3, 7, 8, 12, 13, 17, 18, 22, 23, 27 и 28. По време на стачните действия средно само един влак TGV (високоскоростен влак) от осем ще бъде в движение. В провинцията  ще се движи средно един влак TER (регионален експресен транспорт) и един влак Transilien (влакове, обслужващи предградията) от пет, съобщават от външно министерство. Авиокомпания „Air France Inter” също призовава служителите си да стачкуват на 3 април. Планирани са още два дни за провеждане на стачни действия - 10 и 11 април. В случай на отменен полет, авиокомпанията гарантира, че ще уведоми лично клиентите в деня преди отпътуването чрез есемес или електронна поща. Авиокомпанията следва също така да поддържа актуална полетна информация на уебсайта си. Министерството на външните работи съветва българските граждани да се информират предварително за графика на движение на железопътния и въздушния транспорт във Франция на съответните гари и летища, както и  на интернет страниците на френската Национална железопътна компания и авиокомпания „Air France“. Сподели:", "date": "2018.04.02", "title": "Външно министерство със съвети за българите във Франция"}
{"url": "http://pik.bg/%D0%B7%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D1%85%D0%BE%D1%82%D0%B5%D0%BB%D0%B8%D1%82%D0%B5-%D0%BF%D0%BE-%D0%BC%D0%BE%D1%80%D0%B5%D1%82%D0%BE-%D0%BF%D1%80%D0%B5%D0%BF%D1%8A%D0%BB%D0%BD%D0%B5%D0%BD%D0%B8-%D0%BF%D1%80%D0%B8%D0%BC%D0%B0%D0%BC%D0%B2%D0%B0%D1%82-%D1%82%D1%83%D1%80%D0%B8%D1%81%D1%82%D0%B8%D1%82%D0%B5-%D1%81-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%B8-%D0%B3%D0%BB%D0%B5%D0%B7%D0%BE%D1%82%D0%B8%D0%B8-news739693.html", "text": "До сряда всички отворени хотели по Добруджанското Черноморие ще бъдат запълнени на 100 процента, заяви Димитър Димитров, шеф на браншовата регионална камара на ресторантьорите и хотелиерите. „Продължаваме да записваме до сряда. Има съвсем малко свободни места и се надявам, че всичко ще се напълни. Говоря за хотели в Албена, Балчик и Кранево. Гостите отново са само румънци и българи, като съотношението е 60 на 40, в полза на северната ни съседка”, каза Димитров. Като леглова база, за този Великден отворените хотели са с 2 по-малко от миналата година, когато пълняемостта беше 95 на сто. В Албена са отворени шест хотела, които са пълни за Великден. След празниците хотелите в Албена започват да отварят постепенно, защото в средата на април курортът посреща първите си туристи за сезон 2018. Хотелиерите са приготвили изненади за гостите си, разкри Димитров. Някои от тях са заложили на шарени яйца в стаите, други предлагат безплатни СПА, в Балчик и Кранево пък дават възможност на желаещите за безплатни разходки с велосипед. До 25 март е имало 2-3 процента ръст на ранните записвания, в сравнение със същия период на миналата година. Някои от хотелиерите запазват бонусите и отстъпките до края на април. Според Димитров, като цяло се очаква ръст от 4-5 процента за целия летен сезон. „Да не забравяме, че западните туроператори вече предлагат пакетите според времето: 5 слънчеви дни, 2 дъждовни или 5 слънчеви, 2 облачни дни. Ако се очертава лошо време за по-дълъг период, туроператорите пренасочват клиентите си в други държави. Така че, нека не забравяме, че туризмът ни зависи и от времето”, подчерта той. Що се отнася до кадровото обезпечаване, повечето от хотелиерите са запазили кадрите си и през зимния период – или квалификация и преквалификация на място, плащане на осигуровките за целия период и някаква минимална заплата. Предвижда се ново увеличение на заплатите в бранша с 7-11 процента. Увеличение в цената на пакетите също има, но то е малко и не е от всички хотелиери. Албена вдигна цените с 2-3 процента, а в Балчик и Кранево – с 1-2 процента. Сподели:", "date": "2018.04.02", "title": "За Великден: Хотелите по морето препълнени, примамват туристите с безплатни глезотии"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BC%D0%B0%D1%81%D0%BA%D0%B8%D1%80%D0%B0%D0%BD%D0%B0-%D0%B1%D0%B0%D0%BD%D0%B4%D0%B0-%D1%83%D0%B4%D0%B0%D1%80%D0%B8-%D0%BE%D1%84%D0%B8%D1%81%D0%B0-%D0%BD%D0%B0-%D0%B3%D0%BE%D0%BB%D1%8F%D0%BC%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%B8-%D0%BC%D0%BE%D0%BB-news739792.html", "text": "Група маскирани бандити са обрали офис на една от най-големите национални компании за коли под наем, намиращ се на паркинга на мол „Бургас плаза”, предаде Флагман.бг. Крадците действали изключително професионално. Те щурмували обекта много рано сутринта. Бандата била поне от трима души. Вероятно са проучвали доста време къде точно да атакуват, тъй като избрали офис, който не е оборудван със СОТ. Обирджиите проникнали много лесно в обекта, след като счупили стъклената му врата. Те действали много внимателно, за да не алармират охраната на търговския център. От офиса е задигната метална каса с пари. Видеокамерите на обекта запечатали обира. Но тъй като крадците носели маски, това не било от голяма полза на разследващите. Сподели:", "date": "2018.04.02", "title": "ИЗВЪНРЕДНО! Маскирана банда удари офиса на голяма компания в бургаски мол!"}
{"url": "http://pik.bg/%D0%BA%D0%BC%D0%B5%D1%82%D1%8A%D1%82-%D0%BD%D0%B0-%D0%B1%D0%B5%D0%BB%D0%B8%D1%86%D0%B0-%D0%BA%D1%8A%D1%81%D0%B0-%D1%81-%D0%B5%D1%80%D0%B3%D0%B5%D0%BD%D0%BB%D1%8A%D0%BA%D0%B0-%D0%BD%D0%B0-30-%D1%8E%D0%BD%D0%B8-news739705.html", "text": "33-годишният кмет на Белица Радослав Ревански изживява последните си дни като ерген – заедно с прелестната му годеница Саня Чаталбашева двамата насрочиха сватбата си за 30 юни. Най-вероятно тя ще бъде в семейния хотел на булката в красивото село Дебрен. Детайлите по сватбата още не са избистрени, но почти сигурно е, че любителите на бяло вино сред гостите ще пият най-висококачествен мавруд, защото семейството на Саня е съсобственик и на асеновградския винзавод, съобщава \"Струма.бг\". През последните месеци белишкият градоначалник е неузнаваем, той видимо хвърчи на крилете на любовта, твърдят хора от непосредственото му обкръжение. Ревански се сгоди за прелестната Саня миналото лято и оттогава двойката ходи на няколко почивки в чужбина. Според наши източници датата за сватбата двамата уточнили в Сингапур. Избрали я така, че да съчетаят тържеството с летните си отпуски, за да не пострадат многобройните ангажименти на градоначалника по превръщането на Белица в една от най-кокетните общини в областта. Сподели:", "date": "2018.04.02", "title": "Кметът на Белица къса с ергенлъка на 30 юни"}
{"url": "http://pik.bg/%D0%BF%D1%8A%D0%BB%D0%B5%D0%BD-%D1%88%D0%B0%D1%88-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B5%D0%BD-%D0%BE%D1%82-%D1%81%D0%BE%D1%84%D0%B8%D1%8F-%D1%81%D0%B5-%D0%BE%D0%BA%D0%B0%D0%B7%D0%B0-%D1%80%D0%B0%D0%B1%D0%BE%D1%82%D0%BD%D0%B8%D0%BA-%D0%B2%D1%8A%D0%B2-%D1%84%D0%B8%D1%80%D0%BC%D0%B0-%D0%B1%D0%B5%D0%B7-%D0%B4%D0%B0-%D0%B7%D0%BD%D0%B0%D0%B5-news739757.html", "text": "Безработен мъж от София се оказа работник във фирма без свое знание. Миналата година 57-годишният Юлиян Русев остава без работа и се записва в Бюрото по труда. Мъжът е с ТЕЛК. Преди 2 седмици от бюрото го информират, че по данни на НОИ, той има трудов договор с фирмата \"Платинум адвъртайзинг\" и го викат, за да изяснят ситуацията. Мъжът твърди, че никога не е работил във фирмата и дори не е чувал за нея. Трудовият договор, регистриран в НАП, е бил за две седмици. \"Фирмата-работодател\" е създадена през лятото на 2016 г., като до края на годината издава фактури за 45 хиляди лева, показват отчетите й.  Управител е 34-годишен мъж, който има участие в още 20 фирми, а собственик е фирма, която пък е собственост на друга – регистрирана в Маршаловите острови. \"Фирмата-работодател\" на Юлиян е регистрирана в София. Хората, живеещи на адреса, твърдят, че никога не са чували за фирмата. Юлиян се опасява, че личните му данни може да са \"изтекли\" през Бюрото по труда или през НОИ. От институциите отричат, а държавата е безпомощна, казва той. Отговор как и защо са използвани данните на Юлиян засега няма. Сподели:", "date": "2018.04.02", "title": "Пълен шаш! Безработен от София се оказа работник във фирма без да знае"}
{"url": "http://pik.bg/%D0%BF%D0%B5%D1%82-%D0%B5%D0%B6%D0%B5%D0%B4%D0%BD%D0%B5%D0%B2%D0%BD%D0%B8-%D0%B4%D0%B5%D0%B9%D1%81%D1%82%D0%B2%D0%B8%D1%8F-%D0%BA%D0%BE%D0%B8%D1%82%D0%BE-%D0%BC%D0%BE%D0%B3%D0%B0%D1%82-%D0%B4%D0%B0-%D0%B2%D0%B8-%D1%83%D0%B1%D0%B8%D1%8F%D1%82-news739607.html", "text": "Вредните навици не се ограничават само с пушенето и алкохола. Има някои навици, за които не подозираме, че могат да навредят на здравето ни. Вижте ги: Много хора сутрин пият плодов сок на закуска. Но малко от тях знаят, че ако го правят всеки ден, в продължение на години, това може да ги убие. Сушените плодове, плодовият сок и дори някои видове мюсли съдържат серен диоксид , а той е вреден за здравето. Много производители и търговци прибягват до опушване със серен диоксид, третиране с глицерин, подсладители, за да придадат добър външен вид, цвят и трайност на сушените плодове. Няма човек, който да не е чувал, че бързата храна е вредна. Това е така, защото бързата храна е пълна с мазнини и ако ядете това всеки ден, може да се стигне до запушване на някои артерии . Някои видове бърза храна съдържат и канцерогенни вещества, които се натрупват в тялото и са много опасни. Ако ежедневно си хапвате пуканки, приготвени в микровълнова фурна в продължение на години, това може да навреди сериозно на здравето ви. Това не е заради самите пуканки, а заради маслото в тях. Когато си скубете космите в носа, вие разкъсвате микроскопични участъци кожа около всеки косъм, а това се превръща в отвор за опасни бактерии и може да ви докара редица здравословни проблеми. Ежедневното стоене с кръстосани крака може да повиши кръвното ви налягане. Освен това може да ви причини и болка във врата и гърба. А някои проучвания сочат, че ежедневното стоене с кръстосани крака може да причини разширени вени. Сподели:", "date": "2018.04.02", "title": "Пет ежедневни действия, които могат да ви убият "}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%BF%D1%80%D0%BE%D0%BC%D0%B5%D0%BD%D1%8F%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%B2-%D1%81%D0%BE%D1%84%D0%B8%D1%8F-news739712.html", "text": "Въвежда се временна организация на движението във връзка с посещението на президента на Хърватия Колинда Грабар-Китарович, съобщиха от пресцентъра на Столична община. - от 12:00 часа на 3 април до отпътуването на делегацията на 4 април на паркинга на „София Хотел Балкан“ - от 7:00 часа до 10:30 часа на 4 април на северозападната дъга на пл. „Св. Александър Невски“ между ул. „Оборище“ и ул. „11-ти август“ и на ул. „Оборище“ между ул. „Г. С. Раковски“ и пл. „Св. Александър Невски“. От 9:00 часа до 10:30 часа на 4 април се забранява влизането на пътни превозни средства по ул. „Оборище“ между ул. „Г. С. Раковски“ и пл. пл. „Св. Александър Невски“ само при необходимост и по преценка на отдел „Пътна полиция“ при СДВР. Сподели:", "date": "2018.04.02", "title": "ВАЖНО! Временно променят движението в София"}
{"url": "http://pik.bg/%D0%B8%D1%81%D1%82%D0%BE%D1%80%D0%B8%D1%8F%D1%82%D0%B0-%D1%81%D0%B5-%D0%BF%D0%BE%D0%B2%D1%82%D0%B0%D1%80%D1%8F-%D0%B4%D0%B2%D0%B5-%D0%B6%D0%B5%D0%BD%D0%B8-%D1%81%D0%B0-%D0%B7%D0%B0%D0%B4%D0%B8%D0%B3%D0%BD%D0%B0%D0%BB%D0%B8-%D0%BD%D0%B5%D1%81%D0%B5%D1%81%D0%B5%D1%80-%D1%81-%D0%BF%D0%B0%D1%80%D0%B8-%D0%B8-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D0%B2-%D0%BC%D0%B0%D0%B3%D0%B0%D0%B7%D0%B8%D0%BD-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2--news739710.html", "text": "Според събраните до момента данни, двете жени от предоставените кадри са съпричастни към извършеното посегателство, уточняват от полицията, Хората, които разполагат с информация за самоличността им, могат да сигнализират във Второ районно управление на тел. 032/932 002, 032/932 801, 032/932 803 и 032/932 821, приканват органите на реда. Анонимността е гарантирана. ПИК припомня, че подобен случай имаше преди две седмици, На 17 февруари е бил откраднат несесер с лични документи, 100 лева и връзка ключове, забравен от клиентка след пазаруването й в хранителен магазин на бул. \"Васил Априлов“ в Пловдив. Сподели:", "date": "2018.04.02", "title": "Историята се повтаря: Две жени са задигнали несесер с пари и документи в магазин в Пловдив (СНИМКИ)"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F%D1%82-%D0%B1%D0%B8%D0%B7%D0%BD%D0%B5%D1%81-%D1%81%D1%82%D0%B0%D0%B2%D0%B0-%D1%81%D0%B2%D0%B5%D1%82%D0%BE%D0%B2%D0%B5%D0%BD-%D0%BD%D0%B0-%D0%B7%D0%B0%D0%BF%D0%B0%D0%B4-%D0%B8%D0%B7%D0%BD%D0%B0%D1%81%D1%8F%D0%BC%D0%B5-%D0%B8%D1%82-%D1%83%D1%81%D0%BB%D1%83%D0%B3%D0%B8-%D0%BD%D0%B0-%D0%B8%D0%B7%D1%82%D0%BE%D0%BA---%D0%B5%D0%BB%D0%B5%D0%BA%D1%82%D1%80%D0%BE%D0%BE%D0%B1%D0%BE%D1%80%D1%83%D0%B4%D0%B2%D0%B0%D0%BD%D0%B5-news739794.html", "text": "Българският бизнес в странство развива от проекти за информационните и комуникационните технологии (ИКТ) през техническо оборудване до храни, водоснабдяване и пътно строителство. Наши компании доставят телевизия и интернет по света, други изхранват американци, а трети помагат на полицаите в Индия да хващат престъпници с мобилни приложения, пише Монитор. Трудно е да се каже колко са инвестициите на българския бизнес в чужбина. Често предприемачите контактуват с търговските ни аташета при първоначалните си контакти в чуждите държави. След това вече, стъпили уверено на пазара, „забравят“ за нашите представители. Днес наши фирми разпространяват интернет и кабелна телевизия, пускат паркове за слънчева енергия в далечни земи, където са намерили пазарни ниши, отдавна заети в родината от техни конкуренти. Да не забравяме и друго - българският пазар е малък и тук няма място под слънцето за всички. Още по-голям е проблемът с ниския стандарт на живот, който прави пазара и неплатежоспособен, а от там и по-малко интересен за перспективни инвестиции. Не бива да забравяме и проблема с липсата на достатъчно подготвени специалисти на всички нива. Явно подобни спънки са по-малко за бизнеса ни в чужбина и той се насочва натам, търсейки реализация на свободните си средства и перспективи за развитие. Рано или късно родните предприемачи, отишли да работят зад граница, ще се върнат у нас и ще вложат поне част от парите си в България. Най-малкото ще си вдигнат луксозни къщи и ще осигурят работа за строителите. Инвестициите ни зад граница показват и още, че дори половинвековната тъма на комунизма не е успяла да прекърши тотално предприемаческия дух на българина и той активно търси начини за експанзия. Преди години, когато китайският внос на платове и готови дрехи на практика почти ликвидира текстилния отрасъл у нас, някои родни бизнесмени се насочиха към Узбекистан и там направиха смесени фирми с местни предприемачи. Причината - наличие на достатъчно работна ръка и евтината суровина. Да не забравяме, че средноазиатската държава е един от най-големите производители в света на памук. Освен това готовата продукция има осигурен пазар в бившата метрополия Русия. В бившия Съветски съюз наши предприемачи са реализирали и проекти, свързани с хранително-вкусовата промишленост, където все още имаме добри традиции. Подобни успешни начинания имаме и в съседни страни. Има и други примери на успешен и не дотам начинания на български бизнесмени зад граница. Наши строителни предприемачи, които изградиха множество сгради в планинските и морските ни курорти, преди години решиха да инвестират и в съседна Гърция, станала любима туристическа дестинация на много нашенци. Някои от тях не се съобразиха с факта, че там не се позволява презастрояване по брега на морето и меко казано останаха разочаровани. Други успяха да се адаптират и построиха малки хотели и апартаментни комплекси. Не бива да се мисли, че с влизането ни в ЕС трудно мераците на бизнеса да търси шансове за реализация на плановете извън родината са намалели. Дори напротив. Подложен на силен конкурентен натиск от други страни, където паричният ресурс е по-евтин и местният бизнес се ползва с гласна и негласна протекция от властта, българският предприемач все повече ще поглежда към по-близки и по-далечни земи. Сподели:", "date": "2018.04.02", "title": "Българският бизнес става световен: На Запад изнасяме ИТ услуги, на Изток - електрооборудване"}
{"url": "http://pik.bg/%D0%B8%D0%B7%D0%B2%D0%B0%D0%B4%D0%B8%D1%85%D0%B0-%D0%B1%D0%B5%D0%B7%D0%BA%D1%80%D1%8A%D0%B2%D0%BD%D0%BE-%D0%BE%D0%B3%D1%80%D0%BE%D0%BC%D0%B5%D0%BD-%D0%BA%D0%B0%D0%BC%D1%8A%D0%BA-%D0%BE%D1%82-%D1%81%D1%82%D0%BE%D0%BC%D0%B0%D1%85%D0%B0-%D0%BD%D0%B0-%D1%81%D1%82%D0%B0%D1%80%D0%B8%D1%86%D0%B0-%D1%81%D0%BD%D0%B8%D0%BC%D0%BA%D0%B0-news739778.html", "text": "Огромен / 10х6 см/ камък извадиха по безкръвен метод от стомаха на 78-годишна пациентка лекари от старозагорската болница „Тракия“, предава Монитор. Жената била насочена към тях след като в друго здравно заведение установили наличието на т.нар. безоарен камък и я посъветвали да се подложи на операция. 90 минути е продължила безкръвната интервенция от екипа на д-р Иван Сираков, докато успеят да раздробят образованието и го измъкнат през хранопровода и устата. Специалистите коментират, че образуването на фитобезоар е много рядко срещано състояние, при което в стомаха се отлага и окрупнява твърда маса от несмлени частици от растителен произход. Те постепенно се сливат и безоарът се окрупнява, добивайки големина и консистенция на органичен камък, който не може да премине през изхода на стомаха към дванадесетопръстника и остава вътре. Камъкът в конкретния случай с бабичката и е причинил голяма стомашна язва. „В над 17-годишната си практика във ВМА, където работех преди да постъпя на работа в МБАЛ „Тракия“, съм се сблъсквал 3 пъти с фитобезоар!“, уточни д-р Сираков. Единият  бил при жена, спазвала дълго време режим на хранене с много хранителни добавки и билкови таблетки със слабително действие. Жената дълго време дъвчела и поглъщала ленено семе, за да подобри чревния си баланс.. При сегашния  пациентката се е хранила нормално. Преди месец жената почувствала болки, тежест в стомаха и изразен дискомфорт. Разрешаването на такъв медицински казус изисква голям опит от ендоскописта и целия му екип, както и специфично оборудване - ендоскопски апарати и консумативи. Лекарят и неговият екип решават да извадят образуванието по ендоскопски път, въпреки големия му размер и много твърда консистенция. „Подготвихме се сериозно за интервенцията. Анестезиологичният ни екип интубира пациентката, защото иначе имаше риск да изпуснем някой от фрагментите през гласните връзки в трахеята, докато изваждаме парчетата от чуждото тяло през хранопровода. При дефрагментирането използвахме и рязане с полипектомичните бримки с постоянен ток“, разказа д-р Сираков. Пациентката вече е изписана в отлично състояние и се чувства добре. Поставена е на специален хранителен режим, предписани са й медикаменти за лечение на язвата на стомаха. Сподели:", "date": "2018.04.02", "title": "Извадиха безкръвно огромен камък от стомаха на старица (СНИМКА)"}
{"url": "http://pik.bg/%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B8%D1%8F%D1%82-%D0%BD%D0%B0%D1%83%D1%87%D0%B5%D0%BD-%D0%B8%D0%BD%D1%81%D1%82%D0%B8%D1%82%D1%83%D1%82-%D0%BF%D1%80%D0%B8%D0%B7%D0%BE%D0%B2%D0%B0-%D0%B7%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%BE-%D0%BF%D1%80%D0%B8%D0%B7%D0%BD%D0%B0%D0%B2%D0%B0%D0%BD%D0%B5-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2-%D0%BA%D0%BE%D1%81%D0%BE%D0%B2%D0%BE-news739761.html", "text": "Председателят на Македонския научен институт доц. Александър Гребенаров призова за общи усилия за официално признаване на българското малцинство в Косово и припомни усилията, които бяха положени за признаване на сънародниците ни в Албания: \"Сигурно няма да е далеч денят, но се иска подобна работа, подобна дейност на всички институции и за Косово, както и за другите страни от Западните Балкани. Защото не е тайна за никой, че в тези земи са живели и живеят българи“. Проф. Лучия Антонова, която е изследвала българските говори и диалекти в тези области, отбеляза, че има безспорни доказателства за наличието на българско малцинство в Косово: \"Има много хора с фамилията Булгари, които навремето са били много повече в областта. Има и една местност с лозя, която се нарича Булгарска чешма. Най-важното доказателство е интересът на младежта към връзката с изучаване на българския език и обучение на висше образование в България\". Депутатът Красимир Богданов, който е участвал в посещението, посочи, че са имали и политически срещи с представители на държавата Косово. \"Една от най-важните за мен задачи беше контактът с хората, които се самоопределят като българи в Косово\", каза Богданов цитиран от БНР. Той отбеляза, че вече е разговарял с колегите си от парламентарната група на \"Обединени патриоти\" да търсят възможности нашето външно министерство да финансира проекти за българите в Косово, като например ремонтни дейности на училища. Македонският научен институт е подписал договор с Албаноложкия институт от Прищина през миналата седмица при посещение в Косово. Идеята е да се регулират отношенията между двете учреждения и да бъдат канени техни представители на наши форуми, както и наши експедиции да правят изследвания там. Сподели:", "date": "2018.04.02", "title": "Македонският научен институт призова за официално признаване на българите в Косово"}
{"url": "http://pik.bg/%D0%B3%D0%BE%D1%80%D0%B5%D1%89%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B8%D0%B7%D0%B4%D0%B8%D1%80%D0%B2%D0%B0-%D0%B8%D0%BC%D0%BE%D1%82%D0%B8-%D0%BD%D0%B0-%D1%80%D0%BE%D0%B4%D0%BD%D0%B8-%D0%BC%D0%B0%D1%84%D0%B8%D0%BE%D1%82%D0%B8-%D0%B2-%D1%87%D1%83%D0%B6%D0%B1%D0%B8%D0%BD%D0%B0-news739542.html", "text": "Проверки в 21 страни дали наши бандити имат имане там са извършени по искане на вече бившата Комисия за отнемане на незаконно придобито имущество. Това става ясно от доклада на структурата, която от началото на годината се вля в новата комисия „Антикорупция“, пише в. \"Монитор\". От данните на институцията става ясно, че през 2017 година е изпратила запитвания до 21 страни дали в тях имат данни наши проверявани лица да притежават имущество. Сред запитаните са Великобритания, Германия, Дания, Румъния, Гърция, Македония, Малта, Кипър, Сърбия, Украйна, Албания, САЩ, Турция, Австрия, Швейцария, Нидерландия, Португалия, Швеция, Люксембург и Франция. Подобни въпроси българските разследващи са изпратили и до Остров Ман. В същото време с такова искане към България са се обърнали 18 страни, преобладаващата част от които са европейски. От доклада на КОНПИ става ясно още, че е изпратено искане до Германия и Франция за признаване на български съдебни решения, с които се налагат запори на имущество в чужбина. В документа се посочва още, че през 2017 г. са влезли в сила 28 съдебни решения за отнемане на имущество, придобито от престъпна дейност. Според данните стойността на отнетото имущество е 23 676 263,79 лева. За сравнение - през 2016 г. са влезли в сила тридесет и едно решения на обща стойност 16 874 445,50 лева. От комисията посочват, че причина за този положителен резултат е постановява нето на пет влезли в сила съдебни решения за отнемане на имущество на стойност над 1 млн. лв. Най-големият иск на КОНПИ е спечелен срещу германския гражданин Манфред Дийл, от когото са отнети активи за 7 050 142 лв., разследван у нас за пране на пари. Друг чужденец, разделил се с имането си у нас, е американският гражданин Лий Джеси Куинто, от когото са отнети малко над 2 млн. лв. заради дело за разпространение на наркотици. Заради дело за изнудване от нашенеца Веселин Наковски пък е отнето имущество на стойност 3 288 916 лв. Още близо 3 млн. лв. са отнети от Валентин Казанов, разследван за лихварство. Анализът на данните показва, че стойността на отнетото в полза на държавата имущество чрез искове, внесени в съда от комисията, бележи най-високото си ниво от началото на създаването на комисията. Въпреки постигнатия ръст в стойността на отнетото в полза на държавата имущество, придобито от престъпна дейност, през отчетната година съдилищата не са уважили седем иска в размер на 6 833 051,96 лева, признават от КОНПИ. Най-много са преписките за данъчни злоупотреби в Комисията- над 31%, следват тези за измами-6.73%, незаконна банкова дейност, лихварство - 4.81%. Сподели:", "date": "2018.04.02", "title": "ГОРЕЩИ РАЗКРИТИЯ! Държавата издирва имоти на родни мафиоти в чужбина"}
{"url": "http://pik.bg/%D0%B0%D0%B3%D1%80%D0%B5%D1%81%D0%B8%D1%8F-%D1%81%D1%80%D0%B5%D1%89%D1%83-%D0%B8%D0%BD%D1%81%D0%BF%D0%B5%D0%BA%D1%82%D0%BE%D1%80%D0%B8-%D0%BF%D0%BE-%D1%82%D1%80%D1%83%D0%B4%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D0%B5%D0%BD-%D1%88%D0%B5%D1%84-%D0%BD%D0%B5-%D0%B3%D0%B8-%D0%BF%D1%83%D1%81%D0%BD%D0%B0-%D0%BD%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D0%B5%D0%BD-%D0%BE%D0%B1%D0%B5%D0%BA%D1%82-news739717.html", "text": "ИА \"Главна инспекция по труда\" В опит да изпълнят служебните си задължения, инспектори от Дирекция „Инспекция по труда“ Благоевград са станали жертва на агресивно поведение от страна на проверявано лице, представило се като Антон Балтаджиев. Това съобщиха от пресцентъра на . Лицето не е допуснало проверяващите да извършат проверка на строителен обект, на който са работили около 10 работници. Санкцията за неоказано съдействие е 20 000 лв. В последствие лицето е разпространило клип, в който обвинява контролните органи на Агенцията в тормоз и рекет в частен имот. За неоснователните обвинения ИА ГИТ ще сезира компетентните органи, за да му бъде потърсена отговорност. Според чл. 402, ал. 1, т. 1 от КТ инспекторите по труда имат право „да посещават по всяко време министерства, други ведомства, предприятията и местата, където се извършва работа“, което е основание да бъде стартирана проверка на визирания строеж. Обектът на контрол е идентифициран, след като при посещение на други предприятия в района инспекторите са установили визуално, че се извършва дейност от около 10 строителни работници. Работниците работят на втора плоча без лични предпазни средства и се подготвят да изливат бетон. Обектът не е обособен по надлежния ред с информационна табела. Заради агресивното поведение на проверяваното лице е потърсено съдействие от полицията. До пристигането на органите на реда работниците са напуснали обекта. Инспекцията по труда продължава проверката. Ще бъдат изискани документи от общината и от Регионалната дирекция за национален строителен надзор, за да се установи статутът на строежа. Сподели:", "date": "2018.04.02", "title": "Агресия срещу инспектори по труда: Строителен шеф не ги пусна на строителен обект"}
{"url": "http://pik.bg/%D0%BD%D0%B5-%D0%BF%D1%81%D1%83%D0%B2%D0%B0%D0%B9%D1%82%D0%B5-%D0%B2-%D0%BA%D1%83%D1%80%D1%82%D0%BE%D0%B2%D0%BE-%D0%BA%D0%BE%D0%BD%D0%B0%D1%80%D0%B5-%D1%89%D0%B5-%D0%B2%D0%B8-%D0%B8%D0%B7%D0%BB%D0%B5%D0%B7%D0%B5-%D1%81%D0%BE%D0%BB%D0%B5%D0%BD%D0%BE-news739696.html", "text": "Още двама цапнати в устата мъже изгоряха с глоби в Куртово Конаре. Актове по Указа за борба с дребното хулиганство са съставени на двама жители на селото, съобщиха от полицията. Около 2 часа в неделя, в местно заведение, употребилите алкохол 42-годишен мъж и 17-годишно момче нарушили обществения ред, отправяйки обидни думи към други посетители. Непристойното им поведение продължило и спрямо отзовалите се на сигнала служители на РУ-Стамболийски. С решение на Пловдивски районен съд на извършителите е наложено административно наказание „глоба“ – 150 лева за по-възрастния и 100 лева за тийнейджъра, съобщава \"Марица\". В средата на март 27-годишен мъж отнесе също 150 лена, след като тегли една на кмета Иван Пиринов. Тогава местният управник отишъл да закара нова кофа за смет на Георги Богданов. Домакинът обаче се ядосал, че му дават само един казан и започнал да попържа. Кметът обаче го хввал за ревера и го завел при полицаите. Още същия ден с решение на Пловдивски районен съд на мъжа била наложена глоба в размер на 150 лева за отправените обидни думи при кавгата. Сподели:", "date": "2018.04.02", "title": "Не псувайте в Куртово Конаре! Ще ви излезе солено"}
{"url": "http://pik.bg/%D0%BF%D1%80%D0%B5%D0%B4%D0%B8-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%BE%D1%82%D0%BE-%D0%B0%D0%B3%D0%BD%D0%B5%D1%88%D0%BA%D0%BE-%D0%BC%D0%B5%D1%81%D0%BE-%D0%B5-%D1%81-%D0%BD%D0%B0%D0%B9-%D0%B2%D0%B8%D1%81%D0%BE%D0%BA%D0%BE-%D0%BA%D0%B0%D1%87%D0%B5%D1%81%D1%82%D0%B2%D0%BE-news739653.html", "text": "В България има достатъчно агнета, за да се задоволи търсенето на месо за Великден. Има готовност и за износ, заяви председателят на Националната асоциация на животновъдите Бойко Синапов. В момента цената на килограм живо тегло е между 5,50 и 6 лева. Бойко Синапов призова потребителите да купуват за Великден българската стока: \"Нашето българско агнешко месо е доказало своите вкусови качества назад във времето. Защото съм сигурен и съм убеден, че животните, пашувайки - 70-80 процента от тревата, която консумират, това са билки. Това е едно от важните неща, които доказват, че вкусовите качества на нашето агнешко месо са много по-добри в сравнение с всички, ако щете с цяла Европа, с цял свят\". Сподели:", "date": "2018.04.02", "title": "ПРЕДИ ВЕЛИКДЕН! Българското агнешко месо е с най-високо качество"}
{"url": "http://pik.bg/%D1%80%D1%83%D1%81%D0%B8%D1%8F-%D0%B3%D0%BE%D0%BD%D0%B8-%D1%87%D0%B5%D1%80%D0%BD%D0%BE%D0%B3%D0%BE%D1%80%D1%81%D0%BA%D0%B8-%D0%B4%D0%B8%D0%BF%D0%BB%D0%BE%D0%BC%D0%B0%D1%82-%D0%B7%D0%B0%D1%80%D0%B0%D0%B4%D0%B8-%D1%81%D0%BB%D1%83%D1%87%D0%B0%D1%8F-%D1%81%D0%BA%D1%80%D0%B8%D0%BF%D0%B0%D0%BB-news739739.html", "text": "Reuters. Руското външно министерство обяви, че ще изгони един дипломат от Черна гора, предава По-рано балканската държава изгони един руски дипломат в знак на солидарност с Великобритания, която твърди, че Русия стои зад отравянето на бившия служител на ГРУ Сергей Скрипал в южния английски град Солсбъри. Сподели:", "date": "2018.04.02", "title": "Русия гони черногорски дипломат заради случая Скрипал"}
{"url": "http://pik.bg/%D1%88%D0%B5%D1%84%D1%8A%D1%82-%D0%BD%D0%B0-%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BF%D0%BE-%D0%B4%D0%BE%D1%81%D0%B8%D0%B5%D1%82%D0%B0%D1%82%D0%B0-%D0%BF%D1%80%D0%BE%D1%84-%D1%8E%D0%BB%D0%B8%D1%8F-%D0%BA%D1%80%D1%8A%D1%81%D1%82%D0%B5%D0%B2%D0%B0-%D1%82%D0%B2%D1%8A%D1%80%D0%B4%D0%BE-%D0%B5-%D1%80%D0%B0%D0%B1%D0%BE%D1%82%D0%B8%D0%BB%D0%B0-%D0%B7%D0%B0-%D0%B4%D1%81-news739764.html", "text": "Юлия Кръстева твърдо е работила за Държавна сигурност. Последният документ е от 2009 г. Това заяви пред БНТ Евтим Костадинов, председател на Комисията по досиетата (КОМДОС). Той призна, че след като са разкрили принадлежността на Георги Първанов към Държавна сигурност е имало известен натиск върху Комисията. Сподели:", "date": "2018.04.02", "title": "Шефът на Комисията по досиетата: Проф. Юлия Кръстева твърдо е работила за ДС!"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D1%80%D1%83%D1%81%D0%B8%D1%8F-%D0%BD%D0%B5-%D0%B5-%D0%B2%D0%B8%D0%BD%D0%BE%D0%B2%D0%BD%D0%B0-%D0%B7%D0%B0-%D1%80%D0%B0%D0%B7%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81%D1%8A%D1%81-%D0%B7%D0%B0%D0%BF%D0%B0%D0%B4%D0%B0-news739753.html", "text": "Русия не е виновна за разпадането на отношенията със Запада. Това заяви министърът на външните работи Сергей Лавров. Първият дипломат на Москва сравни сегашното положение с годините на Студената война и каза, че в някои отношения настоящата криза е по-лоша, защото преди падането на Берлинската стена е имало установени правила на поведение. Лавров отново отрече Русия да е поръчала отравянето на Сергей Скрипал и даде свое обяснение за покушението срещу бившия шпионин, предава Нова телевизия. \"Има и други обяснения на случая Скрипал, освен заповед от Русия. Експертите вече говориха за това. Казват, че спокойно може да е по-изгодно на британските специални служби да го извършат. Всички знаем, че имат позволението да убиват. Може да е изгодно и на британското правителство, което очевидно се оказа под напрежение, когато не успя да спази обещанията, които направи пред електората във връзка с Брекзит”, заяви той. Сподели:", "date": "2018.04.02", "title": "Лавров: Русия не е виновна за разпадането на отношенията със Запада"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%BD%D0%BE%D0%B2-%D0%BE%D0%B3%D0%BD%D0%B5%D0%BD-%D0%BA%D0%BE%D1%88%D0%BC%D0%B0%D1%80-%D0%B2-%D1%80%D1%83%D1%81%D0%B8%D1%8F---%D0%B3%D0%BE%D1%80%D0%B8-%D0%B6%D0%B8%D0%BB%D0%B8%D1%89%D0%B5%D0%BD-%D0%B1%D0%BB%D0%BE%D0%BA-%D0%B2-%D1%81%D0%BE%D1%87%D0%B8-%D0%B2%D0%B8%D0%B4%D0%B5%D0%BE-news739763.html", "text": "Над 50 души, сред които и 15 деца, бяха евакуирани от горяща пететажна жилищна сграда в центъра на руския град Сочи, предаде ТАСС. Пламъците са обхванали площ от 600 квадратни метра. Пожарът е възникнал на покрива на кооперацията. На мястото се намират спасителни и пожарникарски екипи, както и кметът на Сочи Анатолий Пахомов. Пострадали няма, предава \"Новини.бг\". В града духа силен вятър и се очаква през нощта той да достигне скорост от 20 метра в секунда, което може да усложни ситуацията с пожара и гасенето му. Сподели:", "date": "2018.04.02", "title": "ИЗВЪНРЕДНО! Нов огнен кошмар в Русия - гори жилищен блок в Сочи (ВИДЕО)"}
{"url": "http://pik.bg/%D0%B3%D0%BE%D1%80%D1%87%D0%B8%D0%B2%D0%BE-%D0%BC%D0%B0%D1%80%D0%B8%D1%8F-%D0%B8%D0%BB%D0%B8%D0%B5%D0%B2%D0%B0-%D1%81%D0%B5-%D1%81%D0%B3%D0%BE%D0%B4%D0%B8-news739649.html", "text": "След разгорещени дискусии в онлайн пространството дали с бащата на детето ще си кажат заветното \"да\", най-накрая се появи официално потвърждение, че двамата съвсем скоро ще вдигнат сватба. Да, точно така Мария Илиева е сгодена за 26-годишния Георги Михайлов. Певицата не е разкрила лично радостната вест, но снимка от рождения ден на нейния близък приятел бийтмейкъра Dexter я издаде. В разгара на партито певицата позира за селфи с колежката си Сантра, а междувременно фотограф улови двете дама и им направи фотос. Именно на него се вижда и голям пръстен с диамант. Припомняме ви, че звездата посрещна на бял свят първата си рожба на 25 януари. Бащата на бебето е приятелят на Мария – Георги Михайлов. В скорошно интервю изпълнителката разкри, че половинката й не живее в България, а развива успешен бизнес навън и че усилено се пази от медийното внимание. Сподели:", "date": "2018.04.02", "title": "ГОРЧИВО! Мария Илиева се сгоди"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%BE%D0%B1%D1%83%D1%87%D0%B0%D0%B2%D0%B0%D1%82-%D0%BF%D0%B5%D0%B4%D0%B0%D0%B3%D0%BE%D0%B7%D0%B8-%D0%B4%D0%B0-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B2%D0%B0%D1%82-%D0%B0%D1%83%D1%82%D0%B8%D0%B7%D0%BC%D0%B0-%D0%BE%D1%89%D0%B5-%D0%B2-%D0%B3%D1%80%D0%B0%D0%B4%D0%B8%D0%BD%D0%B0%D1%82%D0%B0-news739648.html", "text": "в образователните потребности на децата. Това обяви заместник-министърът на образованието Деница Сачева, която участва в информационния ден, посветен на 2-ри април - Световен ден за информираност за аутизма, съобщава \"Нюз.бг\". Сачева отчете, че вече имаме , реализират се инвестиции за повече ресурсни учители и повече педагози и психолози. Заместник-министър Сачева подчерта, че . По думите й остава предизвикателството за внедряване на дигиталните технологии за деца със специални образователни потребности. , експерт в образователните политики за деца изтъкна, че в момента все още преподаването в училище е фронтално, тоест - учителят застава пред класа и говори. Това е модел, който следва да бъде променен, не само за децата с аутизъм, но за всички деца, за да бъдат постигнати по-добри резултати. Въпреки трудностите . , майка ветеран и основател на Центъра за социална рехабилитация и интеграция на лица с проблеми от аутистичния спектър посочи, че все още липсва държавно делегирана социална услуга - ранната интервенция. . . Андонова заяви, че усилията сега насочени към изграждане на Център за професионално обучение на лица с аутизъм и Защитено жилище за хора с аутизъм. По време на дискусията стана ясно, че . Предстои да бъде открит дневен център в Плевен. Специалистите отчитат, че . Хубавото е, че родителите все повече чуват, все по-рано търсят консултация със специалист. , заместник-министър на труда и социалната политика изтъкна, че . . Мотото на днешния ден е: \" !\" . Лицата на кампанията са Ники Кънчев, Елена Петрова, Калин Терзийски, а към каузата е привлечен и Владо Каролев и Ираван Хира, председател на Български форум на бизнес лидерите. 1500 педагози от детските градини ще бъдат обучени да идентифицират дефицитите Наредба за приобщаващо образование приобщаващото образование е един от най-важните приоритети на МОН Калоян Дамянов 1 744 са ресурсните учители, които са на разположение в училище Аня Андонова Липсват мерки за трудовата реализацаия, мерки за подкрепа на работодателите Ключово за децата е ранният скрининг тест, както и идентифицирането на рисковете за бъдещи образователни затруднения най-малкият пациент е едва на 11 месеца на времето се е работило с деца над 3 годишна възраст, а сега границата е паднала на една годинка Султанка Петрова едно от 81 деца е с аутизъм В София има три центъра за работа с деца Живея във вашия свят, но по свой начин - да счупим бариерите на предразсъдиците Сподели:", "date": "2018.04.02", "title": "ВАЖНО! Обучават педагози да разпознават аутизма още в градината"}
{"url": "http://pik.bg/%D1%82%D1%83%D1%80%D1%81%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D1%83%D0%B4%D0%B0%D1%80%D0%B8-%D1%81%D0%B2%D0%B0%D1%82%D0%B1%D0%B5%D0%BD%D0%B0-%D0%BA%D0%BE%D0%BB%D0%BE%D0%BD%D0%B0-%D0%BD%D0%B0%D0%B2%D1%80%D1%8A%D1%85-1-%D0%B0%D0%BF%D1%80%D0%B8%D0%BB-%D0%BE%D0%B4%D1%80%D1%83%D1%81%D0%B0%D1%85%D0%B0-%D1%81-%D1%84%D0%B8%D1%88%D0%BE%D0%B2%D0%B5-37-%D1%82%D0%B5-%D1%88%D0%BE%D1%84%D1%8C%D0%BE%D1%80%D0%B8-news739729.html", "text": "Турски пътни полицаи наложиха глоби на 37 водачи от колона сватбари на автомагистрала в Истанбул, тъй като блокирали всички ленти и се движели с ниска скорост, съобщава турската частна телевизия НТВ. Случката е станала вчера, а младоженците, които закъснели за собствената си сватба, я сметнали за първоаприлска шега. Пътната полиция е била уведомена за случая от други шофьори на пътя. Сватбарската автоколона била засечена от камерите, проследяващи трафика, и спряна на полицейски пункт. Известно време полицаите се чудели какво да предприемат, след като забелязали, че колите са украсени за сватба, но после наложили на всички водачи от колоната глоби от по 108 турски лири (22 евро) за това, че застрашават пътното движение. Пътните проверки са продължили около час, поради което булката и младоженецът закъснели за сватбата си. Младоженецът споделя, че първоначално сметнали случващото се за първоаприлска шега, но когато получили истински фишове, осъзнали, че не е така. Булката обаче казва, че никога няма да забрави този \"необичаен момент\" в сватбения си ден. На тържеството, което макар и със закъснение все пак се състояло, гостите на шега закичили младоженеца не само с пари, но и със събраните фишове. Сподели:", "date": "2018.04.02", "title": "Турската полиция удари сватбена колона навръх 1 април! Одрусаха с фишове 37-те шофьори"}
{"url": "http://pik.bg/%D0%B1%D1%80%D1%83%D1%82%D0%B0%D0%BB%D0%BD%D0%BE-%D0%B8%D0%B7%D0%BD%D0%B0%D1%81%D0%B8%D0%BB%D0%B8%D1%85%D0%B0-%D0%B6%D0%B5%D0%BD%D0%B0-%D0%BF%D0%BE-%D0%B2%D1%80%D0%B5%D0%BC%D0%B5-%D0%BD%D0%B0-%D0%BC%D0%B0%D1%87-%D0%B2-%D1%88%D0%B2%D0%B5%D1%86%D0%B8%D1%8F-news739748.html", "text": "Жена е била изнасилена по време на футболен мач в Швеция, съобщиха местните медии. Престъплението е извършено на стадион \"Тele2\" в Стокхолм в неделя. На терена се е играел двубоят от първия кръг на елита между \"Хамарби\" и \"Сириус\". Според информацията пострадалата е била изнасилена в тоалетната. Тя се е нуждаела от медицинска помощ и е откарана в болница. \"На този етап все още има неизяснени обстоятелства. Получихме оплакване за изнасилване, което е свързано и с други престъпни деяния по време на мача\", посочват от полицията в Стокхолм, предава БТВ. Все още няма задържан. Сподели:", "date": "2018.04.02", "title": "БРУТАЛНО! Изнасилиха жена по време на мач в Швеция"}
{"url": "http://pik.bg/%D0%BF%D1%80%D0%BE%D0%B2%D0%B5%D1%80%D0%BA%D0%B8-%D0%B2-%D0%BC%D0%B2%D1%80-%D0%BA%D1%83%D0%BF%D0%B8%D0%BB%D0%B8-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D0%BA%D0%B0%D1%81%D0%BA%D0%B8-%D0%B7%D0%B0-1000-%D0%BB%D0%B2-%D0%BF%D0%B0%D1%80%D1%87%D0%B5%D1%82%D0%BE-news739749.html", "text": "Полицейски каски за по 1000 лева броя – заради такава обществена поръчка Антикорупционният фонд прати сигнал в Сметната палата и Агенцията за държавна финансова инспекция. Юридическият екип на Антикорупционния фонд е извършил анализ на сключени договори между МВР и частна фирма, която да осигури предпазните средства за полицаите. Според вносителите на сигнала са проведени две идентични обществени поръчки. Предложението за единична цена за противоударна каска по договор от 2016 г. е 934 лв., а по договор от 2017 г. е 899 лв., казват от фонда. Според направен от тях анализ на цените на подобни продукти, такива каски не надвишават 150 – 200 долара. От вътрешното министерство проверяват случая, предава Би Ти Ви. \"Ще направим проверка и който по веригата е нарушил нещо, и ако тези неща са верни, ще си понесе наказанието. Ние се опитваме да минимизираме всякакви загуби и в обществените поръчки сме говорили с наши контрагенти и партньори и да се случват такива неща, но това е в миналото. Предполагам, че това е направено преди година – две или не знам кога са ставали тези неща и тези проблеми с каските, ще го изчистим и всичко за напред ще бъде правилно”, заяви министърът на вътрешните работи Валентин Радев. Сподели:", "date": "2018.04.02", "title": "Проверки в МВР: Купили полицейски каски за 1000 лв. парчето"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%B5-%D0%B3%D0%BD%D0%B5%D0%B2%D0%B8-%D0%BD%D0%B0-%D1%86%D0%B8%D0%BF%D1%80%D0%B0%D1%81-news739640.html", "text": "To Vima, цитирани от \"Фокус\". Държавният глава на Турция Реджеп Тайип Ердоган сравни случая с осмината турски военни офицери, потърсили убежище в Гърция след опита за държавен преврат от лятото на 2016 г., с казуса със задържаните военнослужещи на Атина заради пресичане на границата, отбелязва гръцкото електронно издание Въпреки обещанията, че ще върне „след две седмици“ турските военни, министър-председателят на Гърция Алексис Ципрас не е успял да разреши случая. Така че и Анкара не може да направи нищо по казуса с двамата гръцки военнослужещи, подчерта турският президент. Осмината избягали офицери за обвинени в участие в заговора срещу Ердоган. Те отричат твърденията, а Върховният съд на Гърция забрани екстрадирането им в Турция, тъй като там не може да им бъде гарантиран справедлив процес. „Съжалявам, но и ние действаме според върховенство на закона\", коментира турският президент по повод задържането в Одрин на двамата гръцки военни. „Знаете ли, някои хора се опитаха да ме убият и след това избягаха с хеликоптер в Гърция. По това време г-н Ципрас, с когото разговарях, ми каза, че в рамките на 10-15 дни ще уреди ситуацията. Изминаха дни и месеци и той все още не е уредил предаването на осмината гюленисти\", бяха думите на Ердоган, изречени в град Антакия, провинция Хатай. „Преди няколко дни хванахме двама гръцки военни офицери, които нарушиха границите. Целият Запад се надигна. Те казаха - велика държава сте, дайте ни ги. Много съжалявам, но и ние сме държава, която се управлява от върховенството на закона. Този случай се разглежда от съдебната власт. Каквото и да реши съдебната система, ще се случи. Спрете. Не сте направили нищо за тези терористи (осмината офицери). Не казахте нищо на Ципрас за тях\", подчерта Ердоган. Сподели:", "date": "2018.04.02", "title": "Ердоган се гневи на Ципрас"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%BB%D0%B0%D0%B2%D1%80%D0%BE%D0%B2-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%B5-%D0%B7%D0%B0%D0%B8%D0%B3%D1%80%D0%B0-%D1%81%D1%8A%D1%81-%D1%81%D0%BA%D1%80%D0%B8%D0%BF%D0%B0%D0%BB-%D0%B2%D1%8A%D0%BD%D1%88%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D1%80%D1%83%D1%81%D0%B8%D1%8F-%D0%BE-news739671.html", "text": "Великобритания се заигра. Обвиненията без каквито и да било доказателства по \"делото Скрипал\" по адрес на Русия вече започват да предизвикват редица въпроси у сериозните експерти и ръководителите на правителства на редица държави. Това заявява руският външен министър Сергей Лавров. Според него, ако Лондон не може да отговори на въпросите на Москва по разразилия се скандал с отравянето на двойния шпионин и дъщеря му, на всички ще стане ясно, че случилото се е \"страшно груба провокация\". \"Може да има редица причини за възникването на случая \"Скрипал\" и те не бива да се отхвърлят. Сериозните експерти не ги отхвърлят, а ръководителите на правителствата на редица държави задават въпроси за тези причини публично и измъкването от отговори мисля, че вече няма да се получи. Защото те вече са твърде очевидни и твърде е очевидно, че нашите британски колеги се заиграха\", заявява руският дипломат №1 на пресконференция в края на преговорите с колегата му от Бангладеш Абул Хасан Махмуд Али. Лавров отбелязва също, че призивите на Великобритания и редица други страни в адрес на Русия да  признае своята причастност в отравянето на Сергей Скрипал и дъщеря му Юлия са \"несериозни\" и \"недостойни, съобщава тв канал \"Звезда\". \"Обръщението е едно: или признайте, че е имало заповед от най-високо, или признайте, че вие сте изгубили контрол и някой е откраднал отровното вещество и го е използвал във Великобритания. Това е несериозно и недостойно\", подчертава Лавров. Външният министър пояснява, че Русия не би могла да има претенции към Скрипал и съответно, не би имала мотив за отравянето му, иначе бившият полковник от Главно разузнавателно управление на Русия (ГРУ) не би бил помилван и пуснат на свобода. \"Ние няма как да имаме против. Човекът е пуснат на свобода, помилван в рамките на обмена на представители с Русия преди няколко години. Ако към този човек е имало някакви претенции, навярно той нямаше да бъде разменен\", обяснява главата на МВнР на Русия. Припомняме, че Сергей Скрипал и дъщеря му Юлия бяха отровени в Солсбъри. Великобритания обвини в причастност за случилото се Русия. Изводите на Лондон бяха направени въз основа на това, че покушението за убийство е било извършено с отровното вещество «Новичок», произведено в СССР. Москва категорично отрича да има пръст в тази неизяснена история. Сподели:", "date": "2018.04.02", "title": "ЕКСКЛУЗИВНО В ПИК! Лавров: Великобритания се заигра със \"Скрипал\"! Външният министър на Русия обясни защо Москва не стои зад покушението"}
{"url": "http://pik.bg/%D0%B3%D0%B5%D1%80%D0%BC%D0%B0%D0%BD%D1%81%D0%BA%D0%B0%D1%82%D0%B0-%D0%B0%D1%80%D0%BC%D0%B8%D1%8F-%D0%B2%D1%8A%D0%B2%D0%B5%D0%B6%D0%B4%D0%B0-%D0%BF%D0%BE-%D1%88%D0%B8%D1%80%D0%BE%D0%BA%D0%B8-%D1%83%D0%BD%D0%B8%D1%84%D0%BE%D1%80%D0%BC%D0%B8-%D0%B7%D0%B0-%D0%B1%D1%80%D0%B5%D0%BC%D0%B5%D0%BD%D0%BD%D0%B8-news739737.html", "text": "Германската армия планира да въведе по-широки униформи за бременни военнослужещи, които ще могат да се ползват още тази година, предаде ДПА. Агенцията цитира изявление на военния министър Урсула фон дер Лайен. Във военното ведомство в момента разглеждат отзивите за изпробваните специални военни униформи, предназначени за бременни военнослужещи. Били ушити 500 униформи с различни размери и комбинации – от бойно облекло до служебно и клинове. Досега били тествани и оценени около 80 униформи, като пробите са стрували около 650 хиляди евро. Били спазени всички критерии за добър външен вид, комфорт и проветряемост. Новите военни облекла ще бъдат еластични и удобни за носене през цялата бременност. Поръчката е част от програмата на Бундесвера като работодател да дава еднакви възможности на военнослужещите. Около 2 процента от двадесетте хиляди служещи жени във въоръжените сили на Германия са бременни в даден период от годината. Сподели:", "date": "2018.04.02", "title": "Германската армия въвежда по-широки униформи за бременни"}
{"url": "http://pik.bg/%D0%B8%D0%BD%D1%86%D0%B8%D0%B4%D0%B5%D0%BD%D1%82-%D0%B4%D0%B6%D0%B8%D0%B3%D0%B8%D1%82-%D0%BF%D0%BE%D0%BC%D0%B5%D1%82%D0%B5-12-%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%B8-%D0%B8%D0%B7%D0%B1%D1%8F%D0%B3%D0%B0-news739663.html", "text": "Лек автомобил помете 12-годишния Д.Б. в центъра на село Тънково, община Несебър и избяга, съобщават от пресцентъра на МВР-Бургас. Инцидентът станал на 1 април, следобед, когато момчето пресичало на пешеходната пътека, го блъска колата. Водачът на возилото се притеснил от неприятната ситуация и потеглил с мръсна газ, като напуснал мястото на местопроизшествието, съобщава \"Флагман\". Към момента кой е шофьорът и какво е превозното средство не е ясно. От удара момчето е получило охлузни рани по тялото, но е добре. По случая е образувано досъдебно производство. Сподели:", "date": "2018.04.02", "title": "ИНЦИДЕНТ! Джигит помете 12-годишно момче и избяга"}
{"url": "http://pik.bg/%D0%BA%D0%BE%D0%BC%D0%B8%D1%81%D0%B8%D1%8F-%D0%B2%D0%BB%D0%B5%D0%B7%D0%B5-%D0%B4%D0%B0-%D0%BE%D0%B1%D1%81%D0%BB%D0%B5%D0%B4%D0%B2%D0%B0-%D1%89%D0%B5%D1%82%D0%B8%D1%82%D0%B5-%D0%B2-%D0%BE%D0%BF%D0%BE%D0%B6%D0%B0%D1%80%D0%B5%D0%BD%D0%B8%D1%8F-%D0%B1%D0%BB%D0%BE%D0%BA-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-news739666.html", "text": "4-членна експертна комисия, назначена от кмета на Сандански Кирил Котев, влезе в опожарения жилищен блок на ул. \"Първи май“. От сутринта комисията водена от главен инспектор Красимир Горчов, директор на Дирекция териториално - селищно устройство обследват цялата конструкция на сградата от мазетата до таваните. На огледа присъстваха и собствениците на опожарените жилища, както и собствениците на магазините на партерния етаж, предава \"Монитор\". Те отвориха апартаментите си и в тяхно присъствие комисията извърши оглед на нанесените щети от пожара. Кметът на Сандански Кирил Котев изрази мнение, че до дни комисията трябва да излезе с експертно становище, което трябва да бъде в полза на собствениците на жилищата си. Едно от трите семейства, за които кметът Котев е осигурил квартири са заминали за София, където имат друго жилище: “Проверката приключи, предстои само оглед със скенер на арматурата на сградата. Неуместно е да се твърди, че сградата е опасна за живущите“, каза днес следобед пред журналисти кметът на Сандански Кирил Котев. Нанесените щети от пожара в 40-те апартаменти са съдбовни за семействата. Изгоряли са над 40 телевизора, десетки компютри, мебели, легла, килими, кухненско оборудване общо за над 2 млн лева. По всяка вероятност нито едно от жилищата в кооперацията нее застраховано. \"Кошмарна нощ преживяхме. Гърмяха флакони с парфюми. Пред очите ни изгоряха жилищата ни с цялото ни имущество“, все още стресирани разказваха живущите, които още доста дни няма да могат да се върнат в собствеността си. \"Доведох от София баща ми и майка ми, за да дишат беломорски въздух и да живеят в курортния град, а виждате какво стана“, кръсти се друг от собствениците на апартаментите. Цялата сграда е сериозно пострадала. Три входа от първия до последния етаж са обгоряли, изгоряло е голяма част от имуществото им. Сподели:", "date": "2018.04.02", "title": "Комисия влезе да обследва щетите в опожарения блок в Сандански"}
{"url": "http://pik.bg/%D1%81%D0%BF%D0%BE%D1%80-%D0%B2-%D0%B5%D1%84%D0%B8%D1%80-%D1%81%D0%BE%D1%86%D0%B8%D0%B0%D0%BB%D0%B8%D1%81%D1%82-%D0%B1%D1%80%D0%B0%D0%BD%D0%B8-%D0%BD%D0%B0%D1%82%D0%BE-%D0%B3%D0%B5%D0%BD%D0%B5%D1%80%D0%B0%D0%BB-%D1%81%D0%B5-%D0%BD%D0%B0%D0%BC%D0%B5%D1%81%D0%B8-%D0%B2%D1%8A%D0%B2-%D0%B2%D1%8A%D0%BD%D1%88%D0%BD%D0%B0%D1%82%D0%B0-%D0%BF%D0%BE%D0%BB%D0%B8%D1%82%D0%B8%D0%BA%D0%B0-%D0%B8-%D0%BD%D0%B0%D0%BF%D0%B0%D0%B4%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5-news739747.html", "text": "Сериозен, макар и сдържан спор, нагорещи атмосферата в студиото на \"Още от деня\" по БНТ. Бившият военен министър от кабинета \"Орешарски\" Ангел Найденов изброи позитивите от 14-годишното членство на България в НАТО. \"Можем да търсим измеренията за членството на НАТО можем да търсим в няколко посоки. Участието ни в НАТО предопределя нашата политическа ориентация. 42% от българите заявяват, че те се определят като част от НАТО. Гаранциите, които получаваме на своята сигурност. Членуваме в най-мощния съюз\", каза Найденов. Събеседникът му генерал Съби Събев също изрази мнение, че Българя печели от това членство. Обаче според него страната ни не е адекватен член на Алианса. За пример даде разпознаването на нашите самолети. \"Не сме напълно адекватни и в някои комуникационни системи. Например по отношение... не съм напълно убеден, че танковете могат да се разберат. Оптимистичната оценка беше за 10 години това да се случи. Полша е много добре, Румъния е със значителен напредък. Балтийските държави напредват много по-добре от нас\", допълни още генералът. Малко след това той се намеси остро във външната политика на страната. Събев изрази мнение, различно от това, което беше прието от правителството в петък България да не гони руски дипломати, докато няма сигурни доказателства за участие на Русия в отравянето на шпионина Сергей Скрипал: \"Когато трябваше да решим, ако възникне ситуация по член 5 и България започне да иска доказателства, какво правим? Колебанията на България на политическо ниво, ти трябва да знаеш как да реагираш. Тези съюзи се крепят на един основен принцип – солидарост. Всички помним 2001 г. и как за няколко часа всички държави заявиха тази солидарност\". И изрази остро своето мнение, че България е трябвало да изгони руски дипломати в знак на солидарност с Великобритания. \"Нека да не бъркаме решенията на Европейския съвет. Великобритания говори за много голяма вероятност, тя не казва, че е сигурно. Смята че е достатъчно правдоподобно да търсят солидарсот от партньорите си. В НАТО няма настояване да се включат държавите. Бяха експулсирани 10 от руските служители, но това е решение на организацията - всички 25 държави го подкрепиха. Да не бъркаме НАТО и ЕС\", защити решението на правителството Найденов. Сподели:", "date": "2018.04.02", "title": "СПОР В ЕФИР! Социалист брани НАТО, генерал се намеси във външната политика и нападна правителството заради Русия"}
{"url": "http://pik.bg/%D0%BF%D0%BE%D1%80%D0%B0%D0%B7%D1%8F%D0%B2%D0%B0%D1%89%D0%BE-%D0%B1%D1%8A%D0%B4%D0%B5%D1%89%D0%B0%D1%82%D0%B0-%D0%BA%D1%80%D0%B0%D0%BB%D1%81%D0%BA%D0%B0-%D1%81%D0%BD%D0%B0%D1%85%D0%B0-%D0%BC%D0%B5%D0%B3%D0%B0%D0%BD-%D0%BC%D0%B0%D1%80%D0%BA%D1%8A%D0%BB-%D0%B1%D0%B8%D0%BB%D0%B0-%D1%81%D0%B5%D0%BA%D1%81%D0%B8-%D0%B0%D1%81%D0%B8%D1%81%D1%82%D0%B5%D0%BD%D1%82%D0%BA%D0%B0-%D0%B2-%D1%81%D0%B4%D0%B5%D0%BB%D0%BA%D0%B0-%D0%B8%D0%BB%D0%B8-%D0%BD%D0%B5-%D1%81%D0%BD%D0%B8%D0%BC%D0%BA-news739636.html", "text": "Красавицата със смесена кръв Меган Маркъл скоро ще влезе в британското кралско семейство , но в дълбините на интернет все още могат да се видят изявите й като секси асистентка в американската версия на „Сделка или не“ . Всъщност именно така красивата брюнетка започва своята телевизионна кариера . Тя държала куфарчето по няколко часа на ден, а през свободното си време ходела на кастинги за роли. Сподели:", "date": "2018.04.02", "title": "ПОРАЗЯВАЩО! Бъдещата кралска снаха Меган Маркъл била секси асистентка в \"Сделка или не\" (СНИМКИ)"}
{"url": "http://pik.bg/%D1%82%D0%B5%D1%86-%D0%B2%D0%B0%D1%80%D0%BD%D0%B0-%D0%BC%D0%BE%D0%B6%D0%B5-%D0%B4%D0%B0-%D0%BE%D1%81%D0%BA%D1%8A%D0%BF%D0%B8-%D1%82%D0%BE%D0%BA%D0%B0-%D1%81-16-%D0%BD%D0%B0-%D1%81%D1%82%D0%BE-news739678.html", "text": "Цената, по която ТЕЦ \"Варна\" се готви да продава в микса за регулирания пазар за гражданите е 191 лева за мегаватчас въпреки, че в момента цената е от 70 лева за мегаватчас. Това обяви председателят на Управителния съвет на Асоциация на индустриалния капитал в България /АИКБ/ Васил Велев на пресконференция след срещата с омбудсмана Мая Манолова. По думите му тази цена е поискана в заявлението, което е подала топлоелектрическата централа до КЕВР. \"ТЕЦ \"Варна\" е заявила 2 милиона мегаватчаса, както и газ, с който да се произведе тази електроенергия. \"Това е трета \"американска\" централа\", подчерта Васил Велев. Според председателя на Управителния съвет на АИКБ КЕВР може да сведе тези 191 лева на 165 лева за мегаватчас, но по-малко няма да може, предава \"Новини.бг\". При такава цена щетата, според Велев, ще бъде от 250 милиона лева годишно. \"В микса, ако ТЕЦ \"Варна\" замени АЕЦ \"Козлодуй\", а то няма кой друг да го замени, ще трябва да се надплатят тези 250 милиона лева от домакинствата\", каза Велев и пресметна, че това това ще повиши цената на тока с 16 на сто за следващия регулаторен период. Тези изчисления съвпадат и с изчисленията на КЕВР\", изтъкна Велев. Той е категоричен, че бизнесът не може да се съгласи с подобно увеличение и затова ще бъдат използвани всички легални средства да не бъде допуснато това. Омбудсманът Мая Манолова подчерта, че искането на ТЕЦ \"Варна\" е абсурдно, защото ако договорите с т. нар. американски централи вече са подписани, то споразумението с тази централа ще бъде подписано тепърва и ще важи за бъдеще време и \"подобни фаулове не бива да бъдат допускани\". Сподели:", "date": "2018.04.02", "title": "ТЕЦ \"Варна\" може да оскъпи тока с 16 на сто"}
{"url": "http://pik.bg/%D0%BC%D0%B0%D0%B3%D0%BD%D0%B5%D0%B7%D0%B8%D1%8F%D1%82-%D0%B5-%D0%BC%D0%BE%D1%89%D0%B5%D0%BD-%D1%81%D1%8A%D1%8E%D0%B7%D0%BD%D0%B8%D0%BA-%D1%81%D1%80%D0%B5%D1%89%D1%83-%D1%83%D0%BC%D0%BE%D1%80%D0%B0-%D1%81%D1%82%D1%80%D0%B5%D1%81-%D0%B8-%D0%BD%D0%B5%D0%B4%D0%BE%D1%81%D0%BF%D0%B8%D0%B2%D0%B0%D0%BD%D0%B5-news739606.html", "text": "Недоспиването не само влошава настроението и прави човек кисел и раздразнителен, но крие рискове от редица здравословни проблеми - затлъстяване, сърдечносъдови болести, диабет. В борбата срещу умората, стреса и недостатъчния сън мощен съюзник е магнезият, пише в. \"Дейли експрес\", позовавайки се на експерти от компанията за природни здравословни продукти \"БетърЮ\". Недостигът на магнезий - проблем за 70 процента от хората, води до отлагане на млечна киселина и съответно до мускулни болки, крампи и възпаления, обяснява основателят на компанията Андрю Томас. Минералът играе роля в над 300 биохимични реакции в тялото, например за правилно функциониране на мускулите, за здрави кости, за регулиране на кръвното налягане. Адекватното количество магнезий допринася за регулиране и на цикъла на съня и подпомага качествената почивка. Елементът съдейства и за понижаване на \"стресовия\" хормон кортизол, който може да попречи на заспиването. В добавка към това, помагайки за отпускането на мускулите, магнезият предизвиква спокойно \"сънливо\" усещане. Хората, които постоянно се оплакват от умора, стрес и недоспиване, могат да се възползват от чудодейните свойства на минерала, приемайки го под формата на хранителни добавки или чрез храни като зелени листни зеленчуци, варива, ядки, пълнозърнести продукти, черен шоколад. Сподели:", "date": "2018.04.02", "title": "Магнезият е мощен съюзник срещу умора, стрес и недоспиване"}
{"url": "http://pik.bg/100-%D0%B1%D0%BE%D0%BD%D0%B0-%D0%B7%D0%B0-%D0%BF%D0%BE%D0%B6%D0%B0%D1%80%D0%BD%D0%B0%D1%82%D0%B0-%D0%B2-%D0%BC%D0%B5%D0%B7%D0%B4%D1%80%D0%B0-news739668.html", "text": "Сградата на пожарната в Мездра е обновена със 100 000 лева. Парите са осигурени от европейската програма „Региони в растеж“ и с тях са извършени редица подобрения, свързани с енергийната й ефективност. В рамките на проекта е подменена дограмата, положена е външна топлоизолация, направена е топло- и хидроизолация на покрива, обновени са осветлението и мълниезащитна инсталация. В пожарната работят 21 огнеборци, които обслужват територия с площ 519 114 дка с население от 21 627 жители, разпределени в 28 населени места, пише \"Монитор\". Лентата на обновената сграда прерязаха министърът на вътрешните работи Валентин Радев, гл. комисар Николай Николов и кметът на железничарския град Генади Събков. В приветствията си Радев и Събков пожелаха на огнеборците да поддържат добре ремонтираната сграда. Вътрешният министър изтъкна, че ведомството, което ръководи се стреми да подобри работната обстановка на пожарникарите. Мисли се и за екипирането им с ново работно облекло. По същия проект вече са ремонтирани сградите на пожарните служби в Благоевград, Севлиево, Златоград, Девин и Пещера. Сподели:", "date": "2018.04.02", "title": "100 бона за пожарната в Мездра"}
{"url": "http://pik.bg/%D0%B0%D1%84%D0%B5%D1%80%D0%B0%D1%82%D0%B0-%D1%81%D0%BA%D1%80%D0%B8%D0%BF%D0%B0%D0%BB-%D1%80%D1%83%D1%81%D0%BA%D0%B0-%D0%BC%D0%B5%D0%B4%D0%B8%D1%8F-%D1%81%D1%8A%D1%81-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%BE-%D1%80%D0%B0%D0%B7%D0%BA%D1%80%D0%B8%D1%82%D0%B8%D0%B5-%D0%BD%D0%BE%D0%B2%D0%B8%D1%87%D0%BE%D0%BA-%D0%B5-%D1%80%D0%B0%D0%B7%D1%80%D0%B0%D0%B1%D0%BE%D1%82%D0%BA%D0%B0-%D0%BD%D0%B0-%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82%D0%B8-%D0%BE%D1%82-news739654.html", "text": "Веществото \"Новичок\" (по западната класификация А 232) е било синтезирано във Великобритания със съдействието на специалисти, работили в Нацистка Германия, гръмна руското издание \"Вести\". Експертите от Обединеното кралство са привлекли германци и продукт на тяхно сътрудничество е станал токсинът, с който бяха отровени бившият агент на руското разузнавателно управление (ГРУ) Сергей Скрипал и дъщеря му Юлия Скрипал. Според информацията на изданието британците и германците са разработили \"Новичок\" (\"Новак\") в засекретената лаборатория на британските въоръжени сили в Портън Даун. Градът се намира близо до югозападното селище Солсбъри, където двамата бяха открити в безсъзнание на 4 март. \"Вести\" не споменава кога точно е било синтезирано нервнопаралитичното вещество, но посочва първата му жертва. Става дума за военен, който при досег с А 232 е намерил смъртта си на 1 август 1962 г. Междувременно лондонският таблоид \"Сън\" публикува нова версия за причината за отравянето. \"Тя не е политическа. Племенница на бившия полковник от ГРУ, наречена Виктория, твърди, че зад престъплението стои материалният фактор. Целта бе Юлия. Тя има генерално пълномощно, с което се разпорежда със сметка на починалия от чернодробна недостатъчност през 2017 г. свой брат Александър Скрипал. В банката има около 200 000 щатски долара\", разказа Виктория. Британският в. \"Таймс\" от своя страна доразви версията, че Новичок е бил внесен от Русия. Според медията, токсинът е бил прекаран в елда от Юлия Скрипал. Живеещият на Острова мъж е поискал от дъщеря си да му донесе типични за родината му храни. По-рано медии лансираха предположението, че токсинът е бил докаран от живеещата в Москва Юлия в одеколон, подарен от близък на нейния баща. Сподели:", "date": "2018.04.02", "title": "АФЕРАТА \"СКРИПАЛ\"! Руска медия със скандално разкритие: \"Новичок\" е разработка на специалисти от Нацистка Германия!"}
{"url": "http://pik.bg/%D1%81%D0%BB%D0%B5%D0%B4-%D0%BC%D0%B5%D0%BB%D0%B5-%D0%B2-%D0%B1%D0%B0%D1%80-%D0%B0%D0%B2%D1%81%D1%82%D1%80%D0%B0%D0%BB%D0%B8%D0%B5%D1%86-%D1%81-%D0%BD%D0%BE%D0%B6-%D0%B2-%D0%B3%D1%8A%D1%80%D0%B1%D0%B0-%D1%85%D0%BB%D0%B0%D0%B4%D0%BD%D0%BE%D0%BA%D1%80%D1%8A%D0%B2%D0%BD%D0%BE-%D1%81%D0%B8-%D0%BF%D0%BE%D1%80%D1%8A%D1%87%D0%B0-%D1%85%D0%B0%D0%BB%D0%B1%D0%B0-%D0%B1%D0%B8%D1%80%D0%B0-news739731.html", "text": "Австралиец, участвал в сбиване в бар, бил наръган, но това не му попречило да си поръча халба бира със забит нож в гърба, пише \"Метро\". Според полицията, в случката били замесени “значителни количества изпит алкохол”. Преди да бъде отведен в болницата, пострадалият си поръчал едно питие. 27-годишният младеж се сбил в бара на хотел “Бийруа” в австралийския курорт “Съншайн коуст”. Намушкан бил от друг млад човек, уж негов приятел. И двамата били изхвърлени от заведението, като ножът още стърчал от гърба на пострадалия. Но кървящият клиент се завърнал в бара и си поръчал една бира. Едва когато я изпил, позволил да бъде отведен в местната болница за лечение. Пострадалият заявил, че няма да повдига обвинение срещу нападателя си. Сподели:", "date": "2018.04.02", "title": "След меле в бар: Австралиец с нож в гърба хладнокръвно си поръча халба бира"}
{"url": "http://pik.bg/%D0%BD%D0%BE%D0%B2-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D0%BF%D1%8A%D1%82%D0%BD%D0%B8%D1%86%D0%B8-%D0%B2%D0%BB%D0%B5%D0%B7%D0%BB%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-%D0%B1%D0%B5%D0%B7-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D1%81%D0%BE%D1%84%D0%B8%D1%8F-news739750.html", "text": "Нов сигнал за пътници, влезли в България през летище София без проверка. Сигналът подаде Георг Тупарев във Фейсбук. Той разказва, че на 27 март пристигнал с полет от Амстердам. На пунктовете за проверка нямало нито един граничен полицай и затова десетина души влезли в България свободно. Той самият бил проверен, защото граничарите се появили бързо, разказва Нова телевизия. Причина за забавянето им била грешна информация за кацането на самолета. Това е втори сигнал за пътници, влезли свободно у нас. След първия случай от 20 март бяха наказани 13 гранични полицаи. „Досега ми докладваха, че всичко това не е съвсем вярно. Всичко това, което ми написаха и на мен. Аз имам информация от социалните мрежи. Нямало ги там, дошли накрая, пък на таблото пишело, че самолетът още не е кацнал. Всичко това го проверяваме, това мога да ви отговоря в момента. Хората се притесняват винаги, нещата им се виждат едни, а те се оказват други, но го проверяваме сигнала”, заяви вътрешният министър Валентин Радев. Сподели:", "date": "2018.04.02", "title": "Нов сигнал за пътници, влезли в България без проверка на летище София"}
{"url": "http://pik.bg/%D0%BB%D0%BE%D0%BD%D0%B4%D0%BE%D0%BD-%D0%B7%D0%B0%D0%B4%D0%BC%D0%B8%D0%BD%D0%B0-%D0%BD%D1%8E-%D0%B9%D0%BE%D1%80%D0%BA-%D0%BF%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%B0-news739612.html", "text": ", съобщава UPI. За последните два месеца за първи път в съвременната история в Лондон има повече убийства от американския мегаполис. , като за месеца са убити 22-ма души, пише \"Съндей таймс\". В Ню Йорк са убити 21 души. През февруари в столицата на Великобритания са Като цяло от началото на годината в американския град са извършени повече убийства - 50, което е с 4 повече от Лондон. Но според вестника Лондон не е задминавал Ню Йорк по брой на убийства от 1800 г. През февруари и март в Лондон е отчетен . По информация на вестник \"Гардиън\" от 46 убийства в Лондон 31 са с хладно оръжие, четири с огнестрелно оръжие, трима са загинали след получаване на множество наранявания, едно след задушаване и 7 все още не са установени. Лондон за първи път задмина Ню Йорк по брой на убийствата 8 души са убити в Лондон между 14 март и 20 март регистрирани 15 убийства в сравнение с 11 в Ню Йорк. 13-годишен връх Сподели:", "date": "2018.04.02", "title": "Лондон задмина Ню Йорк по убийства"}
{"url": "http://pik.bg/%D1%80%D1%83%D1%81%D0%BA%D0%B0-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B0-%D1%84%D0%B8%D1%80%D0%BC%D0%B0-%D0%BF%D1%80%D0%BE%D0%B4%D0%B0%D0%B4%D0%B5-%D0%BA%D0%BB%D0%BE%D0%BD%D0%B0-%D1%81%D0%B8-%D0%B2-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news739695.html", "text": "Руската туристическа фирма \"Матрьошка Тур“ продаде клона си в България \"Актив БГ\", предаде ТАСС. Решението на компанията е свързано с огромните дългове. Ние продадохме компанията си в България \"Актив БГ, която придобихме през миналата година. Сделката е свързана с наши задължения, които натрупахме през последните месеци\", каза търговският директор на агенцията Елена Московкина. Тя не посочи сумата на дълговете, но заяви, че продажбата на българското и другите подразделения на компанията няма да покрие задълженията. Компанията, освен в България, извършва дейност в Черна гора, Кипър, Израел и Китай, допълни ТАСС. Сподели:", "date": "2018.04.02", "title": "Руска туристическа фирма продаде клона си в България"}
{"url": "http://pik.bg/%D0%BF%D0%BE%D1%82%D1%80%D0%B5%D1%81%D0%B0%D0%B2%D0%B0%D1%89%D0%B0-%D0%B6%D0%B5%D1%81%D1%82%D0%BE%D0%BA%D0%BE%D1%81%D1%82-%D1%83%D0%B6%D0%B0%D1%81%D1%8F%D0%B2%D0%B0%D1%89%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%B2-%D0%B3%D1%80%D0%B0%D0%B4%D0%B5%D1%86-%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%BA%D1%80%D0%B8%D0%BB%D0%B8-%D0%BE%D0%BA%D1%8A%D1%80%D0%B2%D0%B0%D0%B2-news739681.html", "text": "4 дни под леглото престоял трупът на жестоко убития 52-годишен мъж от Видинско. Жертвата на бруталното престъпление е познат в Градец като Сашо. Той живеел сам и бил овчар при животновъд в селото. Той обаче обичал да си попийва и преди седмица напуснал работата си. След като останал безработен, мъжът започнал да се отдава по-често на любимия си порок – чашката. В сряда обаче той си избрал неподходящи другари за маса, което се оказало фатално за него, съобщава \"БулНюз\". Вечерта Сашо, заедно със съселянина си Иван Митов /57 г./, отишли в дома на своя авер Мариян Филипов /49 г./. След като обърнали солидно количество питиета, между тримата избухнал скандал. Сашо бил пребит жестоко с дървени колове и метални тръби, при което получил тежки наранявания по главата и тялото. Той издъхнал от травмите си, а домакинът набутал тялото му под леглото. Едва вчера на жителите на Градец им направило впечатление, че не са виждали Сашо от няколко дни. Те започнали да го търсят и се натъкнали на ужасяващата гледка на трупа под леглото на Мариян. Кметът на селото Илия Томов подал сигнал в полицията и по случая започнало разследване. Двамата другари по чашка са заловени още същия ден и са тикнати в ареста. Филипов е направил самопризнания за стореното от него. Митов обаче отрича да е имал нещо общо с убийството. Полицията продължава да разследва случая под ръководството на прокуратурата. Сподели:", "date": "2018.04.02", "title": "ПОТРЕСАВАЩА ЖЕСТОКОСТ! Ужасяващи подробности за убийството в Градец! Ето къде скрили окървавения труп на Сашо"}
{"url": "http://pik.bg/%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D1%88%D0%B5%D1%84-%D0%BD%D0%B0-%D0%B5%D0%BD%D0%B5%D1%80%D0%B3%D0%BE-%D0%BF%D1%80%D0%BE-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D0%B7%D0%B0-%D1%87%D0%B5%D0%B7-%D0%B5-%D0%BD%D0%B5%D0%BF%D1%80%D0%BE%D0%B7%D1%80%D0%B0%D1%87%D0%BD%D0%B0-news739751.html", "text": "Сделката за закупуване на \"ЧЕЗ България\" от \"Инерком\" е била непрозрачна. Това заяви изпълнителният директор на „Енерго Про” Павел Вана. Така той атакува своите конкуренти, тъй като и неговата компания също беше сред кандидат-купувачите на активите на ЧЕЗ в нашата страна. \"Честно казано ние сме в енергийния бизнес повече от двадесет години, най-вече на източните пазари. Никога не сме срещнали нещо подобно преди. Стандартният търг за такава продажба на активи изглежда по съвсем различен начин и има ясни правила, което не може да се каже за продажбата на активите на ЧЕЗ в България\", каза Вана пред изданието euro.cz. Той коментира и \"лошия\" опит, който енергийните компании добили в България. \"Част от местните политици призовават за национализация, министри и длъжностни лица тормозят чуждестранни инвеститори с постоянни проверки и глоби за спорни пропуски на компаниите\", посочва изпълнителният директор на \"Енерго Про\". \"Ние многократно декларирахме нашия интерес, защото сме активни в България. Притежаваме една трета от разпределителната мрежа. Знаем как да се държим на пазара и предлагаме възможни синергии. Управлението и на друга мрежа би било от полза за нас. ЧЕЗ в крайна сметка избра друг кандидат, ние уважаваме този избор. Въпреки че трябва да кажа категорично, че имаме големи съмнения относно прозрачността на целия процес по продажбата\", обяви Вана. В допълнение той казва, че бизнес средата в страната ни е \"нормална\". И отбелязва, че на българския пазар \"Енерго Про\" се опитва да оптимизира разходите и да генерира повече електроенергия. \"Подобни са и дистрибуционните компании, които притежаваме в Грузия и България. Водата е естествен източник на енергия и следователно водната енергия има висока политическа подкрепа\", посочи Павел Вана. Сподели:", "date": "2018.04.02", "title": "ОСТЪР КОМЕНТАР! Шеф на \"Енерго Про\": Сделката за ЧЕЗ е непрозрачна!"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%B4%D0%B5%D0%BD%D1%81%D0%BA%D0%B8-%D0%B1%D0%B0%D0%B7%D0%B0%D1%80-%D0%B7%D0%B0-%D0%BF%D0%BE%D1%87%D0%B8%D1%82%D0%B0%D1%82%D0%B5%D0%BB%D0%B8%D1%82%D0%B5-%D0%BD%D0%B0-%D1%85%D1%83%D0%B1%D0%B0%D0%B2%D0%B0%D1%82%D0%B0-%D0%BA%D0%BD%D0%B8%D0%B3%D0%B0-news739701.html", "text": "Най-интересните и интригуващи заглавия на издателство „Милениум“ ще се продават с отстъпка от цените на специалния за библиомани. Той ще се проведе в сряда и четвъртък на бул. „Княгиня Мария Луиза“ 92 от 9 до 17 часа. Ще откриете книги, които да поднесете за подарък на близките си на най-светлия християнски празник. Сред тях са „Най-вкусните козунаци за Великден. 40 топрецепти за празника“, „Домашен молитвеник“, „Български етнокалендар“, патриотичните томове „101 мита от българската история“, „Българските паметници“, „България в песни“ и много други предложения от всички жанрове. Не пропускайте изкушаващата възможност да се сдобиете с книгите, които са необходимост и гордост за всеки дом, и носят удоволствие и знание на читателите от всяка възраст! Сподели:", "date": "2018.04.02", "title": "Великденски базар за почитателите на хубавата книга"}
{"url": "http://pik.bg/%D0%BC%D1%8A%D0%BB%D0%BD%D0%B8%D1%8F-%D1%82%D1%80%D1%8A%D0%BC%D0%BF-%D0%BA%D0%B0%D0%BD%D0%B8-%D0%BF%D1%83%D1%82%D0%B8%D0%BD-%D0%B2-%D0%B1%D0%B5%D0%BB%D0%B8%D1%8F-%D0%B4%D0%BE%D0%BC-news739698.html", "text": "В Кремъл разчитат, че САЩ няма да се откажат от предложението да бъде обсъдена възможността за среща между президента на Русия Владимир Путин и президента на САЩ Доналд Тръмп. Това заявява помощникът на руския държавен глава Юрий Ушаков. \"Ако всичко бъде нормално, надявам се, че американците няма да се откажат от своето предложение и ще обсъдим възможността за среща на върха\", заявява той. Ушаков също отбелязва, че в телефонен разговор Тръмп е предложил на Путин да се срещнат във Вашингтон. \"Когато двамата президенти разговаряха по телефона, Тръмп предложи първата им среща да бъде във Вашингтон, в Белия дом\", заяви още Ушаков. Сподели:", "date": "2018.04.02", "title": "МЪЛНИЯ! Тръмп кани Путин в Белия дом "}
{"url": "http://pik.bg/%D0%B3%D1%80%D0%B5%D0%B4%D0%B0-%D0%BF%D1%8A%D1%80%D0%B2%D0%B8%D1%8F%D1%82-%D1%80%D1%83%D1%81%D0%BA%D0%B8-%D0%BF%D0%BE%D1%89%D0%B5%D0%BD%D1%81%D0%BA%D0%B8-%D0%B4%D1%80%D0%BE%D0%BD-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D0%BA%D1%8A%D1%89%D0%B0-%D0%B2%D0%B8%D0%B4%D0%B5%D0%BE-news739613.html", "text": "Първият дрон на руските пощи се разби в къща, пише „Россия 24“. Дронът трябвало да достави пратка в село в района на Улан-Уде, но малко след излитането променил траекторията си, ударил се в къща и се разбил, съобщи БНР. Според експертите причините за катастрофата може да са две – апаратът е бил подхванат от силния вятър или електрониката му се е повлияла от устройства за безжичен интернет. Сподели:", "date": "2018.04.02", "title": "ГРЕДА! Първият руски пощенски дрон се разби в къща (ВИДЕО)"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-6-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B1%D0%B8%D0%B2%D1%88%D0%B8%D1%8F-%D0%B2%D0%B8%D0%B4%D0%B8%D0%BD%D1%81%D0%BA%D0%B8-%D0%BA%D0%BC%D0%B5%D1%82-%D1%80%D1%83%D0%BC%D0%B5%D0%BD-%D0%B2%D0%B8%D0%B4%D0%BE%D0%B2-news739707.html", "text": "Бившият кмет на община Видин Румен Видов  е осъден на шест години  „лишаване от свобода“ при строг режим. Това е третата, последна присъда срещу него, съобщи председателят на Окръжен съд Монтана Милена Бранкова. Румен Видов е осъден за това, че като кмет е присвоил пари от бюджета на община Видин в размер на 4 800 000 лева. За улесняване на това присвояване е извършил и длъжностно престъпление  в периода от юли до октомври 2011 година. Не е извършил инвентаризация на задълженията на общината и не е установил  контрол на втори подпис по плащанията от бюджета.  Нарушил  е служебните си задължения като не  е организирал изпълнението на бюджета, съобщава \"БулНюз\". Освен това  бившият кмет на Видин е превишил правата си като е сключил спогодби с три охранителни фирми, собственост на едно и също лице. По този начин е дал възможност собственика на фирмите да получи  облага в размер на 4 800 000 лева. При встъпването си в длъжност като кмет Румен Видов е заварил куп договори, сключени с охранителни фирми от предшественика му Иван Ценов. Община Видин в този период е изпаднала в тежка финансова криза и е имала  много неразплатени задължения към най-различни доставчици. Кметът Видов е опитал  да уреди  взаимоотношенията и въведе някакъв ред за частично плащане. Единият от големите кредитори на общината обаче е  провел съдебно производство и се е сдобил с изпълнителен лист в резултат на който е наложен запор на банковите  сметките  на общината. Останалите кредитори са се уплашили, че за тях пари няма да има и са поискали да бъдат сключени  извънсъдебни спогодби с кмета. Грешката му е  в това, че не е имал екземпляр от договорите и се е предоверил  на  собствениците на фирмите.  Опитал се е да направи рекапитулация на задълженията  по техните екземпляри от договор. Това е основното и най-същественото нарушение на изискванията за инвентаризация на задълженията по Закона за счетоводството. Окръжен съд Монтана е постановил присъди по още две дела срещу Румен Видов като кмет на Видин, които се обжалват пред по-горни инстанции.  Нито една от присъдите още не е влязла в сила, уточни съдия Бранкова. Сподели:", "date": "2018.04.02", "title": "ОТ ПОСЛЕДНИТЕ МИНУТИ! 6 години затвор за бившия видински кмет Румен Видов"}
{"url": "http://pik.bg/%D0%B1%D1%80%D0%B0%D0%B4-%D0%BF%D0%B8%D1%82-%D0%B8-%D0%B0%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%B4%D0%B6%D0%BE%D0%BB%D0%B8-%D1%81%D0%B5-%D1%80%D0%B0%D0%B7%D0%B1%D1%80%D0%B0%D1%85%D0%B0-%D1%80%D0%B0%D0%B7%D0%B2%D0%BE%D0%B4%D1%8A%D1%82-%D0%BD%D0%B5-%D1%81%D0%B5-%D0%BE%D1%82%D0%BC%D0%B5%D0%BD%D1%8F-news739713.html", "text": "Брад Пит и Анджелина Джоли финализират развода си, съобщи \"Контактюмзик\". Двамата обявиха, че са се разделили през септември 2016 г. и след дълъг съдебен спор вече са се споразумели за съвместно попечителство над шестте си деца и по другите условия. \"Условията за развода вече са уточнени. Оформят се от двата правни екипа и ще бъдат регистрирани до седмици. Брад и Анджелина сега са в много по-добри отношения, отколкото преди две години\", каза близък човек от обкръжението им пред \"Сън\". Звездите са се разбрали за децата, които са на възраст от 16 до 9 години. Най-голям е Мадокс. Пакс е на 14 години, Захара - на 13, Шайло - на 11, а близнаците Вивиен и Нокс - на 11, напомня \"Дарик\". Сподели:", "date": "2018.04.02", "title": "Брад Пит и Анджелина Джоли се разбраха: разводът не се отменя"}
{"url": "http://pik.bg/%D0%BF%D1%80%D0%B8-%D1%81%D0%BE%D1%86%D0%B0-%D0%B4%D0%B5%D0%BC%D0%BE%D0%BA%D1%80%D0%B0%D1%82%D1%8A%D1%82-%D0%B8%D0%B2%D0%BE-%D0%B8%D0%BD%D0%B4%D0%B6%D0%B5%D0%B2-%D0%B1%D0%B5%D1%88%D0%B5-%D0%B0%D0%B3%D0%B5%D0%BD%D1%82-%D0%BD%D0%B0-%D0%B4%D1%81-news739714.html", "text": "Много е лесно да се приказва на едро, без да си видял, без да си чул и без да си прочел. Някакви индивиди тия дни пак плюеха по Тодор Живков. Простено им е. Те не знаят, че по негово време Иво Инджев бе журналист в Ливан и агент на Първо главно. Не знаят, че Иван Костов стана асистент по политикономия. Не знаят, че днешните либерасти и демократи бяха членове на БКП, а родителите на протестърите - партийни функционери. Не знаят, че всичко беше безплатно. Безработица нямаше. След пет години работа ти даваха и апартамент. Някои по-нахакани идваха за софийско жителство в „Кремиковци” и пак апартаменти им даваха. Спокойни години си бяха. Нямаше ЧЕЗ, а токът и парното бяха 5 лева накуп. Гинка тичаше след патките в пазарджишките села. На 9 септември днешните демократи и американски мекерета викаха най-силното ура. Сподели:", "date": "2018.04.02", "title": "При соца демократът Иво Инджев беше агент на ДС"}
{"url": "http://pik.bg/%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B8-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B8%D1%8F%D1%82-%D0%B5%D0%BB%D0%B8%D1%82-%D1%81-%D0%BF%D0%BE%D0%BA%D0%B0%D0%BD%D0%B8-%D0%B4%D0%B0-%D0%BF%D0%BE%D0%BB%D0%B5%D1%8F%D1%82-70-%D0%B8%D1%8F-%D1%8E%D0%B1%D0%B8%D0%BB%D0%B5%D0%B9-%D0%BD%D0%B0-%D1%86%D1%81%D0%BA%D0%B0-news739716.html", "text": "Президентът Румен Радев и министър-председателят Бойко Борисов са първите официално поканени гости за юбилея на ЦСКА на 5 май. Очаква се своите места в ложата на Националния стадион \"Васил Левски\" да заемат и други представители на държавния управленски елит - председателката на Народното събрание Цвета Караянчева, министърът на финансите Владислав Горанов, министърът на отбраната Красимир Каракачанов, министърът на младежта и спорта Красен Кралев и кметът на Столична община Йорданка Фандъкова. Всички останали места във ВИП-ложата се продават от \"ТикетПро\" на цена 1948 лева, а сумата ще бъде използвана за инвестиция в нов тренировъчен терен за школата. В честванията ще се включат и близо 400 легенди на ЦСКА от различните спортове. Сред тях ще са много олимпийски, световни и европейски шампиони, които ще бъдат наградени на церемония преди двубоя. Сподели:", "date": "2018.04.02", "title": "Премиерът, президентът и политическият елит с покани да полеят 70-ия юбилей на ЦСКА"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2-%D0%BF%D0%B8%D0%BA-%D0%B1%D0%B0%D1%89%D0%B0%D1%82%D0%B0-%D0%BD%D0%B0-%D0%BB%D0%B8%D1%82%D0%B2%D0%B8%D0%BD%D0%B5%D0%BD%D0%BA%D0%BE-%D0%B2-%D1%81%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D1%82%D0%B2-%D0%B8%D0%BD%D1%82%D0%B5%D1%80%D0%B2%D1%8E-%D0%BB%D0%BE%D0%BD%D0%B4%D0%BE%D0%BD-%D0%BD%D1%8F%D0%BC%D0%B0-%D0%B4%D0%BE%D0%BA%D0%B0%D0%B7%D0%B0%D1%82%D0%B5%D0%BB%D1%81%D1%82%D0%B2%D0%B0--news739673.html", "text": "Лондон няма доказателства за вината на Русия, както за отравянето на Сергей Скрипал, така и за покушението над Александър Литвиненко, но пък има желание да дискредитира Москва в очите на международната общност. Тази теза развива в предаването „Противоположности“ на руската телевизия RT Валтер Литвиненко, баща на Александър Литвиненко. Според него Лондон активно лансира версията за вината на Москва за отравянето на бившия агент на ГРУ Сергей Скрипал и неговата дъщеря Юлия в Солзбъри. Тактиката на британските власти в разследването на двете дела – за отравянето на Скрипал и на бившия агент на ФСБ Александър Литвиненко, е почти една и съща, твърди той. Веднага след смъртта на сина си Александър, Валтер Литвиненко обвинява публично руските власти за това. Но после променя мнението си. Запитан какво го е накарало да промени становището си, той казва: „Анализът! Аз постоянно анализирих, мислех по това. И в края на краищата дойдох до окончателния извод. Сега нищо не може да ме накара да го променя. Путин не е способен на такова нещо – това е!“ - Анализът. Аз постоянно анализирах, мислих.И окончателният ми извод е, че Путин не е способен на това. - Може би някой от руското ръководство е искал да го направи. Мисля, че президентът знае и вижда всичко. Но аз също така виждам, че той е порядъчен човек, разбирате ли. Той не е способен на такова лошо нещо - това е основното. Още повече, че той е умен човек, няма да се задълчобава и да се разпилява в дреболии. Та кой е Саша за президента? Саша беше обикновен агент. Той обичаше своята работа, търсеше бандити. Основно беше свързан с престъпници, тях залавяше. И защо Путин ще се занимава с това? - Не, не е бил предател. Саша никога не е бил предател. В очите на Путин не може да бъде такъв. Путин го познаваше лично. Той е бил няколко пъти в неговия кабинет. Лично Саша ми го е казвал. А бил ли е или не е - кой знае. Възможно е и да си е измислял. Но едва ли. Най-важното е, че Путин и днес не се занимава с дреболии. — Не, това не е така. Там не се е отровил един човек, а цяла група. При това е имало десетки хора. Следите са останали в самолета. Но там не е имало полоний, а хранително отравяне. След това имаше талий. След това полоний. За полоний се говореше след смъртта. Половин час след като почина, се появи полоний. Т.е. тъпата медицина не знаеше от какво да го лекува. Аз съм лекар и знам как става това. Трябва да се постави диагноза от самото начало, а после да лекуваш. - Докато Марина се намира там, тя зависи от спецслужбите - тези, които се занимават с това. Анализирах всичко. Аз също можех да остана там. Но разбрах, че трябва бързо да се омитам. Защото там не бих преживял и две-три години. Първоначално, когато идвах насам, поставих условие да ме скрият. Казах, че, ако не ме скрият, няма да мога да дойда. Скриха ме и ето, до ден днешен съм жив. - Той е от ЦРУ. Това са го сторили ЦРУ. Американското ЦРУ уби моя син. - Мотив? Да, мисля, че той нямаше да остане дълго там - той щеше да си тръгне, точно като мен. Той не беше по-глупав от мен. Работата е там, че, който все още има какво да прави там, ще живее. В мига, в който си помисли да си тръгне - си заминава от живота. Така си отиде Березовски, така си отидоха и много други. Така си отиде и жената, която ми каза: Валтер, Валтер, Алекс уби Александър. - Съпругата на Голдфарб. - Не е имала никакво раково заболяване. Млада жена, просто я загробиха и това е. Тъй като говореше прекалено. Тъй като това беше твърде много език ... Те бяха зад гърба ми, когато тя ми каза това нещо, и я изкараха наркоманка. А после намериха изведнъж рак. На тях не може да се вярва за нищо. - Всичките те са така, както и Саша. Всички са зависими от английската власт. Държат ги само заради парите. В мига, в който се случи нещо с тях, те грабят. Така, както ограбиха Березовски. - Разбира се, тя правилно е постъпила. Защото там, ако започнат да разкриват фактите, ще се разкрие всичко. От това е заинтересовано главно ЦРУ. Американци и англичани, това е едно и също. Около случая се въртеше и израелското разузнаване, тъй като Саша е бил в Израел, после в Италия. После пристига в Лондон и не оживява за дълго.  През октомври е бил първият опит. Може би това е началото на отравянето. През ноември, на 1 ноември, му стана много лошо. Дойдоха, поставиха му диагноза хранителна токсоинфекция, направиха му промивка. Ако е бил отровен с полоний е трябвало веднага да го разберат. Аз съм лекар, разбирам от тези неща. Полоний, полоният е предразположен към разпад. И изведнъж накрая казаха, че в урината е открит полоний. - Те са поставили полония, за да се хвърли цялата вина на Русия. Това са направили в крайна сметка, разбирате ли. На мен не са показали абсолютно никакви документи. Нищо! - Не ми дадоха никакъв достъп. - Знаете ли, във времето, когато можех да пътувам, никой нямаше да ме допусне, това е ясно. Просто, сбъркали са, както се твърди. - Разговарях с хора, които не мога да посоча открито, защото не искам да ги излагам. - Първоначално приписваха всичко на Путин. После направо ми казаха, че това е мафия, имайки предвид Березовски и Голдфабр и цялото им обкръжение. Разбира се, те не можеха да говорят открито за ЦРУ, защото ЦРУ е вездесъщо, а те искат да живеят. Затова просто казано - това е мафия. Макар че самият Березовски е бил под шапката на ЦРУ. - Мисля, че са го отровили. Просто са го убили, задушили са го и толкова. Колко му е да го удушат. - Това са глупости. - Разбирате ли, те тогава търсеха следи и срещу Путин. В момента, в който прозвуча речта на Путин в Мюнхен, започнаха атаките срещу него. И те се опитаха, когато всичко това се случи....Аз помня, както и Голдфарб, и ....не искам да засягам Ахмед. Бедният Ахмед и той също беше там... - Ахмед Закаев - жал ми е за него. И него могат да го....Само да изрече, че иска да замине за Чечня, него също ще го убият.  Затова те стоят там като заложници на американската власт, която се стреми към световно господство. Докато съществува това - ще убиват руснаци, ще убиват всеки, който е против всичко това. Единственият човек, който се изправи срещу това господство, е Владимир Путин. - Английските служби правят всичко това, за да покажат, че искат да предприемат нещо срещу Русия. А какво могат да предприемат срещу Русия? Ето, гонят дипломати. А всъщност се страхуват от Русия. - Просто наблизо няма отровител. Това е всичко. Може би те и ще се измъкнат от тук. До Саша имаше отровител. И в болницата беше с него. Аз мисля, че три пъти са го отровили. Първо е била хранителната токсоинфекция и след това, попадайки в болницата, те са можели да го тровят толкова, колкото са си искали. Интересно е дали бащата на Юлия ще оцелее. Защото тя не е важна - тя просто се е натъкнала случайно на това, идвайки му на гости. Тя нищо не знае. Сподели:", "date": "2018.04.02", "title": "ЕКСКЛУЗИВНО В ПИК! Бащата на Литвиненко в сензационно ТВ интервю: Лондон няма доказателства за отравянето на Скрипал, нито за покушението над сина ми!"}
{"url": "http://pik.bg/%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B4%D0%BF%D1%83%D0%BA%D0%B0-%D0%B7%D0%B0%D0%BC-%D0%BA%D0%BC%D0%B5%D1%82-%D0%BD%D0%B0-%D0%BF%D0%BB%D0%B5%D0%B2%D0%B5%D0%BD-%D0%B7%D0%B0-%D1%80%D1%83%D1%88%D0%B2%D0%B5%D1%82%D0%B8-news739682.html", "text": "Специализираната прокуратура внесе в Специализирания наказателен съд обвинителен акт срещу заместник-кмет на община Плевен за искани и получавани подкупи в размер на общо 40 530 лева. Това съобщиха от пресцентъра на Апелативна специализирана прокуратура. През периода ноември 2011 г. - април 2014 г. в условията на продължавано престъпление и като длъжностно лице, заемащо отговорно служебно положение, заместник-кметът искал и получавал пари от управител на фирма. С дружеството общината имала договор за поддръжка и ремонт на общественото осветление на Плевен, подписан през януари 2011 г. Исканите пари били определяни като процент (10% или 15% ) от сумите, посочени във фактурите на фирмата-изпълнител за извършените дейности, които тя представяла в общината. Заместник-кметът разпореждал пускането на платежни нареждания за превеждане на сумите по фактури на дружеството, само ако получел на ръка искания процент от съответната сума. В общо 16 случая обвиненият заместник-кмет получавал средно по 4 - 6 хиляди лева, за да разпореди всяко плащане към фирмата. На 22 април 2014 г. той е задържан от служители на ДАНС в кабинета си веднага, след като получил от управителя на фирмата поредния плик с 4000 лева подкуп – 40 белязани банкноти с номинал 100 лева. Предстои Специализираният наказателен съд да насрочи дата за разпоредително заседание по наказателното дело. Сподели:", "date": "2018.04.02", "title": "Спецпрокуратурата подпука зам.-кмет на Плевен за рушвети"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D1%81%D1%8A%D0%BF%D1%80%D1%83%D0%B3%D0%B0-%D0%BD%D0%B0-%D0%BD%D0%B5%D0%BB%D1%81%D1%8A%D0%BD-%D0%BC%D0%B0%D0%BD%D0%B4%D0%B5%D0%BB%D0%B0-news739720.html", "text": "Бившата съпруга на първия избран президент на ЮАР Нелсън Мандела почина на 81-годишна възраст. За смъртта на Уини Мандела съобщи нейният личен секретар. През 1994-1995 Уини Мандела заемаше поста зам.-министър на изкуствата, културата, науките и технологиите. Още тогава бракът между двамата политици бе във фаза развод и бе разтрогнат през март 1996 г. Впоследствие Уини Мандела бе обвинена в корупция. До края на живота си Уини Мадикизела-Мандела води активна политическа дейност, отбелязва ТАСС. Самият Нелсън Мандела почина през 2013 г. Сподели:", "date": "2018.04.02", "title": "Почина бившата съпруга на Нелсън Мандела "}
{"url": "http://pik.bg/%D0%B8%D0%B7%D0%BF%D0%BE%D0%B2%D0%B5%D0%B4-%D0%B2%D0%B0%D0%BB%D0%B5%D1%80%D0%B8-%D0%B1%D0%BE%D0%B6%D0%B8%D0%BD%D0%BE%D0%B2-%D0%BF%D1%80%D0%B8%D0%B7%D0%BD%D0%B0-%D0%BA%D0%BE%D1%8F-%D0%B5-%D0%BB%D1%8E%D0%B1%D0%BE%D0%B2%D1%82%D0%B0-%D0%BD%D0%B0-%D0%B6%D0%B8%D0%B2%D0%BE%D1%82%D0%B0-%D0%BC%D1%83-%D0%BD%D0%B5-%D0%B5-%D0%BD%D0%B8%D1%82%D0%BE-%D0%BD%D0%B8%D0%BA%D0%BE%D0%BB%D0%B5%D1%82%D0%B0-%D0%BD%D0%B8%D1%82%D0%BE-%D0%B1%D0%B8%D0%BB%D1%8F%D0%BD%D0%B0-%D1%81%D0%BD-news739589.html", "text": "Бившето семейство Николета Лозанова и Валери Божинов се изредиха в социалните мрежи с честитки за дъщеря си Никол. Красавицата навърши 6 годинки навръх деня на шегата - 1 април. Божигол пропусна партито на Никол, заради ангажименти към настоящия си тим \"Риека\". \"Точно 6 години, откакто се роди любовта на живота ми! Моята най-голяма слабост, съществото, на което подарих сърцето си! И преди 6 г. футболът ме лиши от възможността да съм първият, който да те целуне, и на този ти рожден ден ще ме отдалечи от теб, Никол, но тати много те обича и разстоянието не е фактор, който да повлияе на нашата неимоверно силна връзка! Благословен съм да имам най-невероятната дъщеря!\", обърна се към момичето си Божинов. Майка й Николета Лозанова не закъсня с поздрав за своето копие. \"Преди 6 години на тази дата животът ми придоби истински смисъл. Родих причината да се старая да бъда достоен пример, да бъда съвършена! Мога го, заради нея - Никол - моето всичко! Бъди здрава, ще ти дам света в ръцете, а тиго покори и владе, с чар и интелект! Обичам те!\", написа Лозанова. Сподели:", "date": "2018.04.02", "title": "ИЗПОВЕД! Валери Божинов призна коя е любовта на живота му! Не е нито Николета, нито Биляна... (СНИМКИ)"}
{"url": "http://pik.bg/%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%B5%D1%82%D0%BE-%D0%BA%D0%BE%D0%BB%D0%BA%D0%BE-%D1%89%D0%B5-%D0%BD%D0%B8-%D1%81%D1%82%D1%80%D1%83%D0%B2%D0%B0-%D0%BF%D0%BE%D1%87%D0%B8%D0%B2%D0%BA%D0%B0%D1%82%D0%B0-%D0%B7%D0%B0-%D0%B2%D0%B5%D0%BB%D0%B8%D0%BA%D0%B4%D0%B5%D0%BD-news739588.html", "text": "Повече от 280 000 българи ще пътуват у нас и в чужбина за празниците в края на седмицата. Повечето от тях ще изберат България, сочи статистиката на Института за анализ и оценка в туризма. „Хората избират основно балнео- и спа дестинации. Някои решават да ходят на ски. На последно място остава Черноморието, тъй като все още не е популярно”, каза за Нова телевизия главният експерт Константин Занков. Един от най-популярните ни зимни курорти – Банско, обещава да направи ски ваканцията през април възможна. А туристите там вече се радват на комбинацията от сняг и слънце. Цената на почивката за Великден на едно средностатистическо българско семейство - двама възрастни и едно дете, зависи от дестинацията. Ако тя е България, тарифите зависят от категорията хотел, която ще изберат за настаняване, от включената в пакета храна, от спа услугите. Цените започват от около 200 лева и стигат до 500-600 лева. Над 50 000 българи пък ще празнуват Великден в чужбина. Най-популярни са близките дестинации. На първо място е Гърция, следвана от Румъния, Сърбия, Македония и Турция. Екскурзиите до Дубай също са доста желани. А когато пътуват със самолет, българите избират най-вече Испания, Италия, Германия и Великобритания. В България за празниците се очаква да дойдат около 170 000 чужденци. Сподели:", "date": "2018.04.02", "title": "Проучване! Ето колко ще ни струва почивката за Великден"}
{"url": "http://pik.bg/%D0%B6%D0%B0%D0%BD%D0%B0-%D0%B8-equinox-%D0%B4%D0%B5%D0%B1%D1%8E%D1%82%D0%B8%D1%80%D0%B0-%D0%BD%D0%B0-%D1%81%D1%86%D0%B5%D0%BD%D0%B0-%D0%B2-%D0%BB%D0%BE%D0%BD%D0%B4%D0%BE%D0%BD-%D0%B8-%D0%B0%D0%BC%D1%81%D1%82%D0%B5%D1%80%D0%B4%D0%B0%D0%BC-news739697.html", "text": "Сформираната специално за \"Евровизия\" група \"Equinox\", която ще представи България на финалите в Португалия, ще направят дебюта си на международната сцена. Жана Бергендорф, Владимир Михайлов, Георги Симеонов-JJ, Джони Манюел и Трей Кембъл ще пеят за пръв път в Лондон на 5 април. След това формацията ще дебютира и в Амстердам на 14 април, където ще се включи в най-мащабното ежегодното промо събитие в Хопландия - \"Eurovision in Concert\". Тази година то ще отбележи своето десето юбилейно издание, а досега участие в концерта са потвърдили изпълнители от 30 държави. Междувременно стана ясно, че шведският хореограф и режисьор Саша Жан-Баптист ще изготви сценичната концепция за песента на \"Bones\" за финалите на \"Евровизия\" през месец май в Лисабон. За първи път тя обедини сили с българската делегация на конкурса миналата година за участието на Кристиан Костов с неговата \"Beautiful Mess\". Резултатът от колаборацията се увенча с наградата на журналистите за най-добро сценично представяне и специални ефекти. \"Изключително се радвам, че за втора поредна година ще работя с българската делегация, с която заедно споделяме една и съща амбиция. Отново имам удоволствието да работя за проект, който е изключително предизвикателен, но отразява и моята душевност. \"Bones\" е песен за битката между светлината и мрака и разполагаме с много възможности за творчество\", категорична е Жан-Баптист. \"Щастливи сме, че утвърден професионалист като Саша отново прие поканата ни, въпреки натоварената й програма. Българската песен носи универсалното послание за победата на светлината и любовта над мрака и самотата. Голямо предизвикателство е то да се представи на сцена с петима артисти и без видео стени. Затова много разчитаме на опита на Саша\", споделя пред \"Монитор\" на свой ред и продуцентът на българското участие в \"Евровизия\" Йоана Левиева-Сойър. Сподели:", "date": "2018.04.02", "title": "Жана и \"Equinox\" дебютира на сцена в Лондон и Амстердам"}
{"url": "http://pik.bg/%D0%B4%D1%83%D0%B5%D0%B9%D0%BD-%D0%B4%D0%B6%D0%BE%D0%BD%D1%81%D1%8A%D0%BD-%D1%81%D0%BA%D0%B0%D0%BB%D0%B0%D1%82%D0%B0-%D1%80%D0%B0%D0%B7%D0%BA%D1%80%D0%B8-%D1%81%D1%82%D1%80%D0%B0%D1%88%D0%BD%D0%B0-%D1%81%D0%B5%D0%BC%D0%B5%D0%B9%D0%BD%D0%B0-%D1%82%D0%B0%D0%B9%D0%BD%D0%B0-%D0%BC%D0%B0%D0%B9%D0%BA%D0%B0-%D0%BC%D1%83-%D0%BE%D0%BF%D0%B8%D1%82%D0%B0%D0%BB%D0%B0-%D0%B4%D0%B0-%D1%81%D0%B5-%D1%81%D0%B0%D0%BC%D0%BE%D1%83%D0%B1%D0%B8%D0%B5-news739618.html", "text": "Дуейн Джонсън-Скалата е водил дълги години битка с депресията. Тя го връхлетяла за пръв път, когато бил на 15 години, след като майка му се е опитала да се самоубие. Актьорът, който е един от най-високоплатените в Холивуд, разказва за най-тежкия момент в живота си в интервю за \"Express\". \"Тя излезе от колата на междущатската магистрала 65 в Нешвил и влезе в насрещното движение. Камионите и колите летяха срещу нея. Хванах я и я дръпнах обратно. Тя каза, че не си спомня нищо и така е по-добре. А аз го изживях тежко. Достигнах точка, в която не исках да правя нещо или да ходя никъде. Плачех постоянно\", споделя Скалата. \"Сега и двамата сме добре, лекуваме се. Разбрах колко е важно да обръщаме внимание на хората, които са около нас, които ги боли. Да им помогнем и покажем, че не са сами. Защото говорейки за болестта, вместо да я изживяваш сам, е голяма победа. Половината битка е спечелена\", допълва той. Дуейн Джонсън в момента очаква третото си дете. Той и половинката му Лорън Хашиян са заедно от близо десет години. Дъщеря им Жасмин се роди през 2015 година. Той има още една дъщеря - Симон на 16 години, която е от брака му с Дани Гарсия, пише \"Ева\". Сподели:", "date": "2018.04.02", "title": "Дуейн Джонсън-Скалата разкри страшна семейна тайна: майка му опитала да се самоубие"}
{"url": "http://pik.bg/%D0%B3%D0%B0%D0%B7%D0%BF%D1%80%D0%BE%D0%BC-%D1%81-%D1%80%D0%B5%D0%BA%D0%BE%D1%80%D0%B4%D0%B5%D0%BD-%D0%B4%D0%BE%D0%B1%D0%B8%D0%B2-%D0%BF%D1%80%D0%B5%D0%B7-%D0%BC%D0%B0%D1%80%D1%82-news739616.html", "text": "През март 2018 г. „Газпром“ увеличи добива в сравнение със същия период на миналата година с 20% до около 46,4 милиарда куб.м. Закъснелите и тежки мартенски студове осигуриха силния ръст на търсенето на газ както на външния, така и на вътрешния пазар. Постигнатият през март 2018 г. показател на добив превъзхожда добива за всички предходни зимни месеци на този отоплителен сезон. За последните 12 месеца „Газпром“ е добил общо 478 милиарда куб.м. газ, надхвърляйки официалния план за добива през текущата година – 476 милиарда. През цялата 2017 г. компанията е добила 471 милиарда куб.м. газ. Сподели:", "date": "2018.04.02", "title": "\"Газпром\" с рекорден добив през март"}
{"url": "http://pik.bg/63-%D0%BF%D0%BE-%D1%80%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D1%82%D0%BE%D0%BD%D0%B3%D0%B0-news739579.html", "text": "Земетресение с магнитуд 6,3 бе регистрирано днес край Тонга, предаде Ройтерс, като се позова на Геологическия институт на САЩ. За момента няма данни за пострадали хора и нанесени материали щети, нито е издадено предупреждение за вълни цунами. Силният трус е станал на 427 километра югозападно от Тонга - в южната част на Тихия океан. Сподели:", "date": "2018.04.02", "title": "6,3 по Рихтер разлюля Тонга"}
{"url": "http://pik.bg/%D1%85%D1%83%D0%BB%D0%B8%D0%B3%D0%B0%D0%BD-%D1%81%D1%87%D1%83%D0%BF%D0%B8-%D0%BF%D1%80%D0%BE%D0%B7%D0%BE%D1%80%D0%B5%D1%86-%D0%BD%D0%B0-%D1%80%D0%B5%D0%B9%D1%81-%D0%B2-%D1%81%D0%BE%D1%84%D0%B8%D1%8F-news739702.html", "text": "Пътник от автобус №88 е счупил с крак стъклото на вратата на превозното средство. Инцидентът е станал на ул. „Никола Габровски“ на спирка „Бул. Г. М. Димитров“ в посока бул. „Никола Вапцаров“. Неизвестен пътник е счупил стъклото на вратата на автобус 3285 от линия 88. \"Няма пострадали. Уведомили сме дежурния на СДВР\", каза за \"Фокус“ ръководителят на отдел \"Организация, координация, контрол и безопасност на обществения транспорт“ към Центъра за градска мобилност (ЦГМ) Лъчезар Пеков. . \"Извършителят не е установен все още. Водачът на автобуса ще отиде да даде показания в РПУ-то“, уточни още Лъчезар Пеков. Сподели:", "date": "2018.04.02", "title": "Хулиган счупи прозорец на рейс в София"}
{"url": "http://pik.bg/%D1%81%D1%8A%D1%80%D0%B1%D0%B8%D1%8F-%D0%B5-%D0%BA%D0%B0%D1%82%D0%B5%D0%B3%D0%BE%D1%80%D0%B8%D1%87%D0%BD%D0%B0-%D0%BD%D0%B5-%D0%BF%D1%80%D0%B8%D0%B7%D0%BD%D0%B0%D0%B2%D0%B0%D0%BC%D0%B5-%D0%BA%D0%BE%D1%81%D0%BE%D0%B2%D0%BE-%D0%B8-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%BB%D1%83%D1%87%D0%B8-%D0%BC%D1%8F%D1%81%D1%82%D0%BE-%D0%B2-%D0%BE%D0%BE%D0%BD-news739617.html", "text": "Кurir, цитирани от \"Фокус\". Сръбският министър на външните работи Ивица Дачич заяви, че няма постигнато споразумение за признаване на независимостта на Косово, което да позволи на бившата югопровинция да получи място в ООН, предава електронното издание на белградския вестник \"Сърбия няма интерес от изострената ситуация, която трябва да се успокои, за да се приложат договореностите, постигнати в Брюксел\", подчерта Дачич. Според него критерий за волята на косовското правителство ще бъде 20 април 2018 г., когато Прищина трябва да започне да изпълнява поетите ангажименти към Сдружението на сръбските общини в Северно Косово. Сръбският външен министър определи задържането и изгонването от Косово на ръководителя на канцеларията за Косово и Метохия, Марко Джурич, като срам за Европа и ЕС. Сподели:", "date": "2018.04.02", "title": "Сърбия е категорична: Не признаваме Косово и няма да получи място в ООН"}
{"url": "http://pik.bg/%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BA%D0%B0%D1%80%D0%B0%D0%BD%D0%B8%D0%BA%D0%BE%D0%BB%D0%BE%D0%B2-%D1%81-%D0%BD%D0%BE%D0%B2%D0%BE-%D0%B2%D0%B0%D0%B6%D0%BD%D0%BE-%D0%BD%D0%B0%D0%B7%D0%BD%D0%B0%D1%87%D0%B5%D0%BD%D0%B8%D0%B5-news739643.html", "text": "Д-р Александър Минев е назначен за заместник изпълнителен директор на Изпълнителната агенция за насърчаване на малките и средните предприятия, от днес със заповед на министъра на икономиката Емил Караниколов. Той има повече от 7 години юридически, управленски и преподавателски опит в областта на бизнеса и правото. Александър Минев до момента е работил като хоноруван преподавател по търговско право в Юридическия факултет на Софийския университет и като асистент по „Международно търговско право“ към Европейското висше училище по икономика и мениджмънт, гр. София. От май 2014 година е арбитър към Международния арбитражен съд. Работил е като юридически съветник в Европейския парламент и в Комисията по европейските въпроси и контрол на европейските фондове към 43-то Народно събрание. Д-р Минев е юрист, завършил е “Право” в Хумболт университет, гр. Берлин, Германия. Специализирал е “Европейско и международно икономическо и бизнес право”. Сподели:", "date": "2018.04.02", "title": "Министър Караниколов с ново важно назначение"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D1%81%D0%B0%D1%89-%D0%B8%D0%B7%D0%BE%D0%BB%D0%B8%D1%80%D0%B0%D1%82-%D1%80%D0%B0%D0%B9%D0%BE%D0%BD%D0%B0-%D0%BD%D0%B0-%D0%B8%D0%B7%D1%82%D0%BE%D1%87%D0%BD%D0%B8%D1%8F-%D0%B1%D1%80%D1%8F%D0%B3-%D0%BD%D0%B0-%D0%B5%D1%84%D1%80%D0%B0%D1%82-%D1%87%D1%80%D0%B5%D0%B7-%D1%81%D1%8A%D0%B7%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%BE%D0%B5%D0%BD%D0%BD%D0%B8-%D0%BE%D0%B1%D0%B5%D0%BA%D1%82%D0%B8-%D0%B8-%D0%BE-news739639.html", "text": "РИА Новости, цитирана от \"Фокус\". САЩ се опитват да изолират района на източния бряг на река Ефрат, създавайки там военни обекти и органи на властта. Това заяви министърът на външните работи на Руската федерация Сергей Лавров, предава „Особено ни тревожи, че въпреки многократните уверения, че единствената цел на САЩ в Сирия е борбата с тероризма, в последните месеци наблюдаваме как САЩ достатъчно сериозно се установяват на източния бряг на Ефрат, на значителна част от сирийската територия в близост до границата с Ирак. И не само с военни обекти, създават там и органи на властта, които са им лоялни, които са им отговорни, и които са финансирани – и всичко това в контекста на изолирането на тези райони от останалата част на Сирия“, подчерта Лавров в рамките на пресконференция, свикана след преговорите му с колегата му от Бангладеш Абул Хасан Махмуд Али. „Убеждаваха ни, че няма такива планове, че САЩ не се стремят към разкол на Сирия. Убеждавате ни неубедително, простете за тавтологията“, добави Лавров. Сподели:", "date": "2018.04.02", "title": "Лавров: САЩ изолират района на източния бряг на Ефрат чрез създаването на военни обекти и органи на властта"}
{"url": "http://pik.bg/%D0%BB%D0%B0%D0%B2%D1%80%D0%BE%D0%B2-%D1%85%D0%B2%D1%8A%D1%80%D0%BB%D0%B8-%D0%B1%D0%BE%D0%BC%D0%B1%D0%B0-%D0%BE%D1%82%D1%80%D0%B0%D0%B2%D1%8F%D0%BD%D0%B5%D1%82%D0%BE-%D0%BD%D0%B0-%D1%81%D0%BA%D1%80%D0%B8%D0%BF%D0%B0%D0%BB-%D0%BC%D0%BE%D0%B6%D0%B5-%D0%B4%D0%B0-%D0%B5-%D0%B2-%D0%B8%D0%BD%D1%82%D0%B5%D1%80%D0%B5%D1%81-%D0%BD%D0%B0-%D0%BB%D0%BE%D0%BD%D0%B4%D0%BE%D0%BD-%D0%B7%D0%B0-%D0%B4%D0%B0-%D1%80%D0%B0%D0%B7%D1%81%D0%B5%D0%B5-%D0%BF%D1%80%D0%BE%D0%B1%D0%BB-news739647.html", "text": "Министърът на външните работи на Руската федерация Сергей Лавров предположи, че отравянето на бившия офицер от Главното разузнавателно управление (ГРУ) Сергей Скрипал би могло да е в интерес на правителството в Лондон, за да разсее вниманието от проблемите около Брекзит, предава \"Франс прес\", цитиран от \"Фокус\". „Това би могло да бъде в интерес на британското правителство, което се оказа в неудобно положение, като не успя да изпълни обещанията си на електората си за условията за Брекзит\", коментира Лавров на пресконференция, свикана след преговорите му с колегата му от Бангладеш Абул Хасан Махмуд Али. Сподели:", "date": "2018.04.02", "title": "Лавров хвърли бомба: Отравянето на Скрипал може да е в интерес на Лондон, за да разсее проблемите около Брекзит"}
{"url": "http://pik.bg/%D1%81%D1%82%D1%80%D0%B0%D1%88%D0%BD%D0%B0-%D1%81%D1%82%D0%B0%D1%82%D0%B8%D1%81%D1%82%D0%B8%D0%BA%D0%B0-719-000-%D0%B1%D1%8A%D0%BB%D0%B3%D0%B0%D1%80%D0%B8-%D1%81%D0%B0-%D0%B1%D0%B5%D0%B7-%D0%B7%D0%B4%D1%80%D0%B0%D0%B2%D0%BD%D0%B8-%D0%BE%D1%81%D0%B8%D0%B3%D1%83%D1%80%D0%BE%D0%B2%D0%BA%D0%B8-news739584.html", "text": "Също така, не са задължително осигурени в Националната здравноосигурителна каса (НЗОК)лицата, които съгласно правилата за координация на системите за социална сигурност, подлежат на здравно осигуряване в друга държава-членка. 719 000 българи са здравно неосигурени към края на 2017 г. Още през 2014 г. е изготвен анализ за здравно неосигурените лица в България от дирекция \"Управление на риска\" при НАП. През 2017 г. е извършена пълна оценка на актуалните характеристики и на ефекта от третиране на анализирания риск \"Недеклариране и невнасяне на здравни вноски от задължените лица в България\". Съгласно тази оценка българските граждани, които подлежат на задължително здравно осигуряване в страната, но не са здравно осигурени към края на 2017 г., са приблизително 719 000 лица. Това заявява здравният министър Кирил Ананиев в отговор на питане на депутата от БСП Лало Кирилов за броя на здравнонеосигурените лица. С цел определяне на действителния брой на здравно неосигурените български граждани, следва да се има предвид, че според Закона за здравното осигуряване, подлежат на задължително здравно осигуряване в НЗОК всички български граждани, които не са граждани и на друга държава и българските граждани, които са граждани и на друга държава и постоянно живеят на територията на Република България. Това означава, че българските граждани, които са граждани и на друга държава (с двойно гражданство, едното от които е българско) и пребивават в чужбина повече от 183 дни в календарната година, не подлежат на задължително здравно осигуряване. Това най-общо са лица, които пребивават и/или работят в други държави от Европейския съюз, включително членовете на техните семейства, уточнява здравният министър. Сподели:", "date": "2018.04.02", "title": "Страшна статистика! 719 000 българи са без здравни осигуровки"}
{"url": "http://pik.bg/%D0%BD%D0%BE%D0%B2%D0%B0-%D0%B4%D0%B2%D0%BE%D0%B9%D0%BA%D0%B0-%D0%B0%D0%BB%D0%B5%D0%BA%D1%81-%D1%80%D0%B0%D0%B5%D0%B2%D0%B0-%D1%81%D0%B5-%D1%81%D0%B4%D1%83%D1%88%D0%B8-%D1%81-%D1%8E%D0%BD%D0%BE%D1%88%D0%B0-%D0%BD%D0%B0-%D0%B1%D0%B0%D1%80%D1%81%D0%B5%D0%BB%D0%BE%D0%BD%D0%B0-news739583.html", "text": "Алекс Раева се сближи с бившия футболист от юношеските формации на Барселона и настоящ актьор Кристиян Милатинов. Двамата си партнират в сериала \"Полицаите от края на града\". \"Кристиян много ми пасна като натюрел. Той е от този тип хора, с които бих се сближила и в живота като приятел, защото е експанзивен, иска да усети нещата и без страх влиза в ситуации. Много е зареждащ. Усетих го на снимачната площадка\", разкри Алекс Раева в \"Здравей, България\". \"Обожавам и футбола, и актьорството. Обичам да играя. Във всяка една професия, в която навлизам, го правя с удоволствие. Правете, какво правите със страст, любов и се забавлявайте. Така нещата ще ви се получат. За да успееш, трябва да се провалиш много пъти. Винаги научаваш нещо ново\", пък каза Милатинов. В сериала героинята на Раева е инспектор Силвия Желязкова, която оглавявам новия отдел за ДНК-експертизи. \"Падам си нещо като шеф на всички, дори на бившия си мъж, който много ме е лъгал. Тази линия, която ще поддържаме - ние ще се \"гоним\" през целия сезон. Търсих работа, но не успях да намеря другаде и се наложи баща ми да ме уреди в това РПУ\", сподели още Алекс за екранния си образ. Кристиян е полицай Колев и идва от Испания, където са по-темпераментни и страстни. \"Опитвам се да внедря тази \"инициативност\" сред инспекторите в България, така че да сме по-уверени и да решаваме всички случаи\", разказа Милатинов. Сподели:", "date": "2018.04.02", "title": "НОВА ДВОЙКА? Алекс Раева се сдуши с юноша на Барселона"}
{"url": "http://pik.bg/%D0%B2%D0%B5%D1%87%D0%BD%D0%B8%D1%8F%D1%82-%D0%B2%D1%8A%D0%BF%D1%80%D0%BE%D1%81-%D0%BC%D0%B8%D1%82-%D0%BB%D0%B8-%D0%B5-%D1%85%D1%80%D0%B8%D1%81%D1%82%D0%BE%D0%B2%D0%BE%D1%82%D0%BE-%D0%B2%D1%8A%D0%B7%D0%BA%D1%80%D0%B5%D1%81%D0%B5%D0%BD%D0%B8%D0%B5-news739586.html", "text": "Учените обичат да търсят обяснения за библейските чудеса. Например за Възкресението на Спасителя. Наистина ли Христос е възкръснал от мъртвите? Какво смята науката за това и убедително ли е нейното обяснение? ДВ разговаря по темата с теолога Томас Зьодинг, професор в католическия теологичен факултет на Рурския университет в Бохум и преподава в катедрата \"Нов завет\". Едно от най-прочутите библейски чудеса е как Моисей разделил Червено море и спасил народа на израилтяните, като го превел по суша. Учените смятат, че такова разделяне може да бъде обяснено със законите на физиката: водата се е отдръпнала вследствие на силен източен ураганен вятър, който би могъл да образува проход през водата. Друг пример е Потопът. Учените го обясняват с края на ледниковия период, причинил покачването на нивото на моретата и океаните. Разтопяването на глетчерите е скъсало ивица земя, отделяща Черно море, и това е предизвикало апокалиптично наводнение в района. Убедителни ли са тези обяснения? Томас Зьодинг: Не, такива обяснения са убедителни само отчасти. Да вземем например темата за възкръсването на Христос от мъртвите – то по дефиниция надхвърля границите на времето и пространството. И в този случай научното обяснение достига собствените си граници. Това не означава, разбира се, че трябва непременно да го отхвърляме. ДВ: Да вземем един конкретен пример: казва се, че Исус е ходил по водата. Учени предполагат, че всъщност е “ходил” по ледени блокове, които не са били видими от брега. Причина за образуването на такива ледeни блокове преди 2000 години са могли да бъдат топли, солени извори във водата. В този смисъл измама ли е “ходенето по вода”? Томас Зьодинг: Твърди се дори, че Исус създавал илюзията, че ходи по водата, а всъщност крачел по каменни блокове. Или пък че използвал прикритието на сутрешната мъгла над Генисаретското езеро. Аз не вярвам в тези истории. Според мен Библията трябва да се чете точно. В нея се казва, че на апостолите им се явила визия край езерото. Те са видели нещо. Явило им се е нещо, за което няма естествено обяснение. В езика на Библията това е т.нар. “явление”. Това означава, че между Бог и човек има някаква комуникация. И това е нещо, което никой медик не може да обясни с медицината, никой физик - с физиката, и никой биолог – с биологията. Това е по същество въпрос на вярата. Теологията има задачата да пропагандира подобни теми като въпроси на вярата, и точно по тази причина аз съм много скептичен към всякакви научни опити за обяснение на тези явления, каквито и Вие цитирахте. ДВ: Как обяснявате все пак Възкресението? Томас Зьодинг: Възкресението по начало е събитие, което надхвърля историческата сфера. Има хора, които са повярвали, че Исус Христос е възкръснал от мъртвите, и техните свидетелства са описани в Новия Завет. Повтарям: в Новия завет са описани свидетелства за това, а не самото възкръсване на Исус. В Ерусалим се намерили жени, които казали, че отишли до гроба, а той бил празен. И те не можели да си обяснят това. Но после един Божи глас им казал, че гробът е празен, защото Исус е възкръснал от мъртвите. Имало хора, които сметнали, че онези жени говорели небивалици. Но в крайна сметка възкръсналият се явил и на тях, а те го помислили за призрак. Но Исус ги заговорил, казал им: “Вижте ме добре. Аз съм Исус!” Това са двата най-важни момента: че гробът е бил намерен празен, за което естествено няма обяснение; и че възкръсналият се явява. Това показва, че Бог не е сключвал съюз с големите учени от онова време, а с обикновените хора, които са имали връзка с Бога. Това е от огромно значение, защото Бог живее в сърцата на хората. Сподели:", "date": "2018.04.02", "title": "Вечният въпрос: Мит ли е Христовото Възкресение?"}
{"url": "http://pik.bg/%D0%B3%D0%BE%D1%80%D0%B5%D1%89-%D0%B1%D0%B0%D1%80%D0%BE%D0%BC%D0%B5%D1%82%D1%8A%D1%80-%D0%B2%D1%8F%D1%80%D0%B2%D0%B0%D0%BC%D0%B5-%D0%BB%D0%B8-%D0%B2-%D0%B1%D0%BE%D0%B3-%D0%B5%D1%82%D0%BE-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8%D1%82%D0%B5-%D0%BE%D1%82-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE%D1%82%D0%BE-%D0%BF%D1%80%D0%BE%D1%83%D1%87%D0%B2%D0%B0%D0%BD%D0%B5-%D0%BD%D0%B0-%D0%B3%D0%B0%D0%BB%D1%8A%D0%BF-news739659.html", "text": "Близо 3.2 милиона пълнолетни българи твърдят, че вярват в Бог, а 2.8 милиона се самоопределят като истински религиозни. Това показва социологическо проучване на “Галъп интернешънъл” преди най-големия православен празник, Възкресение Христово. 2.2 милиона имат доверие в Църквата, от близо 4.6 милиона пълнолетни българи (от около 5.5 милиона), които се определят като източноправославни. 500 хиляди наши сънародници се определят като мюсюлмани. Данните са от националнопредставителното изследване Политически и икономически индекс на „Галъп интернешънъл“, което вече 26 години всеки месец изследва основни индикатори в българското общество (последната вълна е проведена между 9 и 16 март март сред 772-ма пълнолетни българи), както и от редовното глобално изследване на водещата Световна асоциация „Галъп интернешънъл“. Изследванията са независими от външно финансиране. 83% от пълнолетните българи определят себе си като източноправославни християни. Това са близо 4.6 милиона души. Мюсюлманите са 9% или около 500 хиляди души. Атеистите са 3% или над 150 хиляди души. Останалите представляват други изповедания или не могат да отговорят. Изследване на световната асоциация „Галъп интернешънъл“ в партньорство с УИН още преди година и половина показа, че в България 51% се определят като религиозни хора, 36% – като нерелигиозни, 3% са атеисти, а останалите не могат да отговорят. Тези 51% се равняват на около 2.8 милиона души. По света 62% от хората се определят като религиозни, 25% се определят като нерелигиозни, 9% избират опцията атеисти, а останалите не могат да отговорят. 58% твърдят у нас, че вярват в Бог, а това са близо 3.2 милиона души. По света пък те са 71%. Църквата у нас се ползва с високо доверие на фона на повечето институции, макар че и недоверието не е малко (41% сега заявяват доверие, а 36% – недоверие). Години наред доверието остава на нива над 40%, достигащи и до над 50% и е трайно по-високо от недоверието. Сподели:", "date": "2018.04.02", "title": "ГОРЕЩ БАРОМЕТЪР! Вярваме ли в Бог? Ето резултатите от ексклузивното проучване на \"Галъп\""}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-tv-%D0%BF%D1%80%D0%BE%D1%84-%D0%B0%D0%BD%D1%82%D0%BE%D0%B0%D0%BD%D0%B5%D1%82%D0%B0-%D1%85%D1%80%D0%B8%D1%81%D1%82%D0%BE%D0%B2%D0%B0-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D1%85%D0%BE%D0%B4%D0%BE%D0%B2%D0%B5%D1%82%D0%B5-%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D1%81%D1%80%D0%B5%D1%89%D0%B0%D1%82%D0%B0-%D0%B5%D1%81-%D1%80-news739578.html", "text": "Политическият анализатор проф. Антоанета Христова коментира ексклузивно пред ПИК TV ходовете на премиера Бойко Борисов на лидерската среща с Туск, Юнкер и Ердоган, решението България да не гони руски дипломати, отказа на Цветан Цветанов парламентът да подкрепи решението на премиера, поздравленията на Корнелия Нинова към Борисов и телефонния им разговор, трусовете между патриотите и преместването на лидера на НФСБ при СДС на \"Раковски\" 134, както и за политическото торнадо в края на зимната парламентарна сесия. Цветан Цветанов винаги е бил изразител на позициите на западноевропейските ни партньори. За сметка на това премиерът винаги е бил свободен да избира по-гъвкави позиции. Такава е и позицията да не гоним руски дипломати. Нормално е ГЕРБ да изразява подобна западноевропейска позиция. Там се играе балансирано. Това е отворена врата за всякаква комуникация. Тази ситуация е много изчистена от гледна точка на нашия интерес и от нагласите на хората. Позицията на премиера на България съответства с мнението на хората. Решението на Борисов е много смело. Погледът е фокусиран върху нас и дава възможности за действия. Мисля, че позицията на премиера беше попадение. Европа в момента се учи да преследва своите устойчиви ценности. Проблемът на Европа е, че не е показала, че има стратегия за изграждане на тези ценности. В никакъв случай това не е хомогенна цялост. В Европа дори има и принцип на състезанието, а евродепутатите трябва да защитават националния интерес. Ние сме оцеляващи. Ние го можем въпреки обстоятелствата, въпреки държавата, въпреки условията, в които живеем. Оцеляването предполага да можем да си подадем ръка и същевременно да критикуваме, когато е необходимо. Нинова и Борисов могат да си говорят за международната ситуация, защото тя е с висока степен на непознатост, ние нямаме информация. Това е тема, по която двама политически лидери могат да се обединят. Откакто ДСБ и \"Да, България\", те нямат отговор на въпроса: \"Кой съм аз?\". Те имат една история и в момента тотално са се омешали с хора, които не подкрепят твоята история. Не зная тяхната мотивация. Щом нямат критична маса, значи няма отговор на въпроса защо се събраха. В България, колкото и да си говорим, дясно и ляво има, избирателите са десни и леви. Тъжно е, че Валери Симеонов пренесе партията си на \"Раковска 134\". Само сградата на Валери Симеонов носи дивиденти. Тази промяна е негатив за СДС, а Симеонов може да изкара само позитиви. Стабилизираме се. Ситуацията у нас обаче е много динамична, защото се влияе от международната ситуация, а тя също е изключително динамична. Трябва да има много голям акцент около стягането на редиците вътре в страната. Трябва да се направят ключови реформи в определени сектори. Ситуацията е много трудна. Борисов успява да лавира в такива ситуации много успешно. Ще бъде голям успех, ако покаже, че може да да предприеме тези ключови стъпки във вътрешен план. Румен Радев приема себе си за успешна звезда и като звезда той смята, че това е личен дивидент и това го прави човек с его, който иска да бъде видим. Би могло да има хора около него, които да му предлагат да създаде партия. Може да има и хора, които да му казват, че това не е добра идея. Една такава партия може да влезе в парламента, да събере гласове от хората, недоволни от статуквото, но тя не е оцеляваща във времето. БСП си има своето пространство, ГЕРБ също. Трябва двете партии да допуснат много голяма грешка, за да може една евентуална партия на Румен Радев да се настани на тяхно място. Евентуално може да се настани в център, но за сега няма такова място. ДПС в момента има известен проблем. Те все още не са си възвърнали онези, които отидоха към ДОСТ. Имат нужда от доверие и това е посланието на Доган. Това сякаш се отнася за всички партии. БСП има нужда от нови лица, но не крайно говорещи. ГЕРБ има нужда от друго, не те са си във властта. Те трябва да обърнат внимание на вътрешната политика. Заради нея им се сваля рейтинга. ЧЕЗ бил фактор за намалавяне на рейтинга им, но аз не съм убедена в това. Всяка политическа партия има какво да работи. Патриотите - също. Те са като триглав змей. Те си играят много добре ролята на малък партньор в управлението. Вдигат шум и го правят добре. Допускам, че Волен Сидеров може да има роля в решението на премиера за руските дипломати у нас. Как би могъл да запази профила си, той просто е коректен в своята позиция. Напълно възможно е Борисов да изиграе ролята на посредник при преговорите между ЕС и Русия. Дано я отиграе добре, дано вкараме гол. Сподели:", "date": "2018.04.02", "title": "САМО В ПИК TV! Проф. Антоанета Христова с горещ коментар за ходовете на Борисов! Срещата ЕС-Русия е висока топка, но премиерът може да отбележи гол като посредник (ОБНОВЕНА)"}
{"url": "http://pik.bg/%D0%B4%D0%B5%D1%82%D1%81%D0%BA%D0%B8-%D1%81%D0%BF%D0%BE%D0%BC%D0%B5%D0%BD%D0%B8-%D0%B2%D0%B8%D0%B6%D1%82%D0%B5-%D0%BF%D1%80%D0%B5%D1%81%D0%BB%D0%B0%D0%B2%D0%B0-%D0%B8-%D1%81%D0%B5%D1%81%D1%82%D1%80%D0%B0-%D0%B9-%D0%BA%D0%B0%D1%82%D0%BE-%D0%BC%D0%B0%D0%BB%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news739660.html", "text": "Новината, че Преслава ще става майка провокира нейната сестра, народната певица Ивелина Колева, да покаже интересни снимки от детството на двете. Това се случва в телевизионната поредица \"От моето детство\". Изпълнителката откликна на поканата да сподели моментите, които помни и до днес от най-щастливите си години. \"Най-дългоочакваната детска снимка на сестра ми от всички нейни почитатели е тази с панделите - нейните са бели, моите са червени. Когато тя си пусна тази снимка в социалните мрежи, аз коментирах, че имам същата и се започна една дискусия и желание на феновете да я видят. Затова сега я показвам\", споделя Ивелина Колева. Тя разкрива още, че когато са били деца, родителите им са ги обличали почти еднакво. \"Нашата майка ни купуваше еднакви неща, винаги по равно. Ако си приличахме с Преслава, щяхме да бъдем като близначки\", спомня си Ивелина Колева. \"Първите песни, които съм чула в моето детство са от майка ми - страхотна певица, страхотен глас! В детската градина всички изпълнявахме както детски, така и много народни песни. Тези, които помня и до днес са \"Боряно, Борянке\", \"Божур, божур\" и др.\", коментира още тя. Сподели:", "date": "2018.04.02", "title": "ДЕТСКИ СПОМЕНИ! Вижте Преслава и сестра й като малки (СНИМКИ)"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B8-%D1%80%D0%B5%D1%82%D1%80%D0%BE-%D0%BA%D0%BE%D1%80%D0%BD%D0%B5%D0%BB%D0%B8%D1%8F-%D0%B7%D0%B0%D1%81%D0%B0%D0%B4%D0%B8-%D0%B4%D0%BE%D0%BC%D0%B0%D1%82%D0%B8%D1%82%D0%B5-%D1%81%D0%BD%D0%B8%D0%BC%D0%BA%D0%B0-news739401.html", "text": "По традиция всяка година в края на март Корнелия Нинова пътува до родната Мизия, за да се погрижи за разсада си. Лидерката на червените е видна градинарка и любителка на екологичните храни, а нейната най-голяма гордост са доматите. Макар да няма възможност лично да ги полива, почиства, тори и прекопава през целия сезон, нейната свекърва я замествала подобаващо и обгрижвала стриктно растенията. Накрая обаче снаха ѝ обирала овациите, а тя се радвала, че Корнелия и мъжът ѝ Митко си вземали по няколко кофи домати за София. На „Позитано“ 20 знаели за хобито на шефката си и отсега започвали да се майтапят с нея, че щом растенията вържели, трябвало да ги почерпи. Препоръчвали ѝ да взема пример от Мая Манолова, която всяка година носи в парламента и черпи народните представители с по няколко препълнени щайги с кюстендилски череши. Нинова също дала думата си да гости парламентарната група на БСП през идното лято с розови домати, домашно сирене и селски хляб – нейните любими храни от детството, които хапвала в каруцата на баба си на път за полето. Сподели:", "date": "2018.04.02", "title": "САМО В ПИК И \"РЕТРО! Корнелия засади доматите (СНИМКА)"}
{"url": "http://pik.bg/%D0%B7%D0%B0%D0%B4%D1%8A%D0%BD%D0%B5%D0%BD%D0%B0-%D1%83%D0%BB%D0%B8%D1%86%D0%B0-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D1%83%D0%B1%D0%B8%D1%82%D0%B8%D1%8F-%D0%B2%D1%8A%D0%B2-%D0%B2%D0%B8%D0%BD%D0%BE%D0%B3%D1%80%D0%B0%D0%B4%D0%B5%D1%86-%D1%80%D0%B5%D1%81%D1%82%D0%BE%D1%80%D0%B0%D0%BD%D1%82%D1%8C%D0%BE%D1%80-%D0%BD%D0%B0%D0%BF%D0%B8%D1%81%D0%B0-%D0%BF%D0%B8%D1%81%D0%BC%D0%BE-%D0%B4%D0%BE-%D0%B3%D0%BB%D0%B0%D0%B2%D0%BD%D0%B8%D1%8F-%D0%BF%D1%80%D0%BE%D0%BA-news739553.html", "text": "Дъщерята на ресторантьора Наско Тонкев, който беше застрелян в заведението си във Виноградец преди около седем месеца, написа писмо до главния прокурор. Причината – бавещото се разследване на смъртта на баща й, предава Нова телевизия. Според първоначалната версия фаталният изстрел срещу Тонкев бил произведен от 6-годишно дете. Впоследствие по случая беше задържан общинският съветник от Септември Лазар Влайков, който е собственик на оръжието на убийството. Близки на жертвата заявиха, че именно Влайков е убил ресторантьора. В средата на ноември миналата година Влайков беше освободен под гаранция от 8000 лева. Дъщерята на убития – Деница, поиска от главния прокурор Сотир Цацаров „да не се потулва” случаят. „Бави се комплексната експертиза. А Лазар Влайков продължава да работи в Общинския съвет и да дава гласа си от името на всички нас. За толкова време той не е потърсил никого от семейството ми и не е показал с нищо, че съжалява за случилото се”, коментира Деница. Тя каза, че е доволна от факта, че разследването на убийството е било преместено от Пазарджик в Пловдив. От прокуратурата съобщиха, че вече са извършени три огледа на местопрестъплението, разпитани са повече от 25-има свидетели по делото и са извършени редица експертизи. Обвинител номер 1 пък щял да разговаря с вътрешния министър Валентин Радев в търсене на информация защо се бави комплексната експертиза. Сподели:", "date": "2018.04.02", "title": "ЗАДЪНЕНА УЛИЦА? Дъщерята на убития във Виноградец ресторантьор написа писмо до главния прокурор, разследването се бави"}
{"url": "http://pik.bg/%D0%B5%D0%BA%D1%81%D0%BF%D0%B5%D1%80%D1%82%D0%B8-%D0%B2%D0%BB%D0%B8%D0%B7%D0%B0%D1%82-%D0%B2-%D0%B8%D0%B7%D0%B3%D0%BE%D1%80%D0%B5%D0%BB%D0%B8%D1%8F-%D0%B2%D0%BB%D0%B0%D0%BA-%D1%81%D0%BE%D1%84%D0%B8%D1%8F-%D0%B1%D1%83%D1%80%D0%B3%D0%B0%D1%81-%D1%89%D0%B5-%D0%BD%D0%B8%D1%89%D1%8F%D1%82-%D0%BF%D1%80%D0%B8%D1%87%D0%B8%D0%BD%D0%B8%D1%82%D0%B5-%D0%B7%D0%B0-%D0%BF%D0%BE%D0%B6%D0%B0%D1%80%D0%B0-news739548.html", "text": "В Пловдив експерти ще разследват причината за пожара, който за кратко време успя да изпепели два вагона на влака София-Бургас. Инспекторите ще проверяват и дали е имало пропуски в поддръжката на композицията, пояснява Нова телевизия. Влакът пламна в петък вечерта на влизане в гара Коньово. Операцията по изтеглянето продължи 20 часа.Водещата версия за инцидента е късо съединение в електрическата инсталация. Изгорелите вагони са прибрани в хале в техническата гар а в Пловдив за щателния оглед.При инцидента около 80 пътници бяха евакуирани. Обгазена е кондукторката и е настанена в болница. За щастие няма други пострадали. Сподели:", "date": "2018.04.02", "title": "Експерти влизат в изгорелия влак София-Бургас, ще нищят причините за пожара"}
{"url": "http://pik.bg/%D1%82%D1%83%D1%80%D1%81%D0%BA%D0%B8-%D0%B3%D1%80%D0%B0%D0%BD%D0%B8%D1%87%D0%B0%D1%80%D0%B8-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BD%D0%B0%D0%B4-900-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-news739587.html", "text": "Daily Sabah Турските сили за сигурност са задържали общо 899 нелегални имигранти в страната, съобщава вестник , като се позовава на изявление от военните на Анкара. В изявление от Генералния щаб на Въоръжените сили на Турция се пояснява, че граничните служители са заловили 641 мигранти, опитващи се незаконно да влязат в страната от територията на Сирия. Други 123-ма са задържани при опит за пресичане на границата от Иран. При операциите са конфискувани 111 килограма наркотици, става ясно още от изявлението, без обаче да се посочва какъв точно е видът им. Други 135 мигранти са задържани при опит да се прехвърлят в Гърция. Сподели:", "date": "2018.04.02", "title": "Турски граничари задържаха над 900 нелегални мигранти"}
{"url": "http://pik.bg/%D0%B0%D1%80%D0%B0%D0%B1%D1%81%D0%BA%D0%B0%D1%82%D0%B0-%D0%BB%D0%B8%D0%B3%D0%B0-%D1%81-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%B7%D0%B0-%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B0-news739561.html", "text": "Anadolu Agency, цитирани от \"Фокус\". Арабската лига ще проведе извънредна среща във вторник във връзка със смъртоносните атаки на израелските сили за сигурност срещу палестинците в Ивицата Газа, заяви в понеделник официалният представител на организацията, предава държавната информационна агенция на Турция Помощник-генералният секретар Саид Абу Али заяви, че Саудитска Арабия ще председателства извънредното заседание, което ще се проведе по искане на властите на Палестинската автономия. В неделя Рамала настоя Арабската лига да се събере във връзка с „израелските престъпления\" на територията на Палестинската автономия, поясни посланикът на страната в Кайро Диаб ал-Лух пред турската агенция, като допълни, че страната му е изпратила меморандум до Арабската лига, за да свика среща на ниво постоянни представители. Арабската лига съобщи, че следи отблизо събитията, довели до 17 загинали и 1,5 хил. ранени в Ивицата Газа. Организацията също така поиска от международната общност да изпълни ангажиментите си, като спре израелските нарушения и създаде анкетна комисия. Десетки хиляди демонстранти се събраха в петък край източната граница на Ивицата Газа с Израел с настояване да се признае правото им да се завърнат в домовете си в Палестина. В отговор Израел изпрати хиляди войници по границата. „Великият март на завръщането\" бе организиран и с цел оказване на натиск върху Израел да вдигне блокадата над Ивицата Газа, която е в сила вече няколко десетилетия. Сподели:", "date": "2018.04.02", "title": "Арабската лига с извънредно заседание за Палестина"}
{"url": "http://pik.bg/%D0%BE%D0%B3%D0%BD%D0%B5%D0%BD-%D0%B0%D0%B4-%D0%BF%D0%BE%D0%B6%D0%B0%D1%80-%D1%83%D0%BD%D0%B8%D1%89%D0%BE%D0%B6%D0%B8-%D1%80%D0%B0%D0%BD%D1%87%D0%BE-%D0%BA%D1%80%D0%B0%D0%B9-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-news739582.html", "text": "Пожар унищожи втория етаж и покрива на ранчо край Благоевград. За щастие при инцидента няма пострадали, предаде БГНЕС. Сигналът за пожара е подаден към 8 часа тази сутрин. Постройката се намира между главен път Е-79 и река Струма в местността „Полигона” на изхода на града в посока Симитли. Две линейки бяха изпратени на мястото на пожара, но няма пострадали. Пожарът бе локализиран към 8.45 часа от два екипа огнеборци от РС ПБЗН-Благоевград. На горелия втори етаж има спалня и дневна, по време на пожара там не е имало хора. Най-голям е бил огънят край комина, огнеборците гасиха от вътре и от горе. Щетите са големи, първият етаж не е засегнат от огъня, но ще има такива от водата, използвана за гасенето на покрива и помещенията от 2-я етаж. На място има и полицаи от Второ РУП. Причините за пожара са в процес на установяване. Собствениците на ранчото край реката твърдяха, че пожарът е умишлен. Сподели:", "date": "2018.04.02", "title": "ОГНЕН АД! Пожар унищожи ранчо край Благоевград"}
{"url": "http://pik.bg/%D0%B5%D1%80%D0%B4%D0%BE%D0%B3%D0%B0%D0%BD-%D0%BE%D1%82%D0%B8%D0%B4%D0%B5-%D0%BD%D0%B0-%D0%B3%D1%80%D0%B0%D0%BD%D0%B8%D1%86%D0%B0%D1%82%D0%B0-%D1%81%D1%8A%D1%81-%D1%81%D0%B8%D1%80%D0%B8%D1%8F-news739585.html", "text": "\"Таквим\" посочва, че вчера Ердоган е изпратил три послания към света в свои речи от Адана, където се състоя окръжен конгрес на управляващата Партия на справедливостта и развитието (ПСР), и от Хатай. Тези послания са били адресирани най-вече до Франция, Израел и САЩ. Президентът на Турция е критикувал Париж във връзка с подкрепата му за коалицията Сирийски демократични сили, част от които са Силите за защита на народа, смятани от Турция за терористична организация. Към премиера на Израел Бенямин Нетаняху турският лидер се обърна с думите \"никой в света не те обича\" и го обвини, че е \"терорист\". За САЩ Ердоган каза, че Турция следи положителните промени, наблюдавани в политиката на Вашингтон за Сирия, било то и частични. В. \"Йени шафак\" също пише за посещението на Ердоган, като акцентира върху думите на президента, че Анкара няма да допусне нов Сайкс-Пико в своя регион. \"Ще смажем главата на ПКК. Няма да позволим нови поделби Сайкс-Пико в нашия регион\", заяви Ердоган, визирайки договора Сайкс-Пико от 1916 г. - тайно споразумение между Великобритания и Франция за разделяне на зони на влияние между двете страни на арабските владения на Османската империя след края на Първата световна война. Водеща тема на опозиционните издания днес пък е вчерашният първи конгрес на новоучредената \"Добра партия\" на Мерал Акшенер. \"Ще разбием стената на страха\", обяви Акшенер, която вчера бе избрана за председател с гласовете на 1060 делегати, цитирана от в. \"Сьозджу\". \"Турция живее в мълчание заради страх\", каза още тя. На проявата се чуха лозунги \"Мерал Акшенер - президент\" и \"Мерал - начело на държавата\", посочва вестникът. \"Ние не сме такива, които мълчат от страх. Не сме такива, които свеждат глава пред онези, които крещят\", заяви Акшенер. \"Джумхуриет\" също пише за конгреса под заглавие \"Опозиционна пролет\". Според изданието \"в момент, когато се говори за предсрочни избори, опозиционните партии са се активизирали и обсъждат на конгреси и закрити заседания изборни стратегии, сътрудничество, опитват се да изберат кандидати\". \"Стената на страха ще бъде разрушена\" и \"Това мълчание не е мълчание на спокойствието, а мълчание на страха\" са някои от цитатите от изказването на Акшенер на конгреса вчера, подбрани от вестника. \"Не се страхувай, народе, има \"Добра партия\", гласи заглавието по темата на в. \"Йеничаг\", който цитира думите на лидерката на ДП, че именно те са тези, които ще осигурят спокойствие на страната. \"Върховният главнокомандващ е на границата\", пише турският в. \"Таквим\", съобщавайки за посещение вчера на президента Реджеп Тайип Ердоган на военнослужещите при границата със Сирия в турския окръг Хатай. Ердоган бе придружаван от началника на Генералния щаб на армията ген. Хулуси Акар и от някои министри. Президентът посети частите в качеството си на главнокомандващ, облечен в камуфлажна униформа. Той поздрави войниците с победата в Африн, Северна Сирия, извоювана в рамките на операцията на турската армия \"Маслинова клонка\". Сподели:", "date": "2018.04.02", "title": "Ердоган отиде на границата със Сирия"}
{"url": "http://pik.bg/%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%BA%D0%BE%D1%81%D0%BE%D0%B2%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD-%D0%BE%D1%82-%D0%B4%D1%83%D0%BC%D0%B8%D1%82%D0%B5-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-news739581.html", "text": "Gazeta Express, цитирани от \"Фокус\". Председателят на парламента на Косово Кадри Весели сподели, че е изненадан от изявленията на турския президент Реджеп Тайип Ердоган, който критикува Прищина, след като шестима граждани на страната му бяха депортирани заради връзки с движението на Фетхуллах Гюлен, отбелязва електронното издание В публикация в социалната мрежа „Фейсбук“ Весели подчерта, че подобни изявления не допринасят за приятелството между двете страни. Той защити действията на премиера Рамуш Харадинай, като заяви, че те произтичат от решение на независима държава. В изказване в събота пред поддръжниците му в Истанбул Ердоган заяви, че е разстроен от премиера на Косово, който освободи от длъжност вътрешния министър и директора на разузнаването. „И сега питам премиера на Косово, по чия заповед предприе такава стъпка? От кога започнахте да защитавате онези, които са направили опит за преврат срещу Република Турция?\", бяха думите на Ердоган, като същевременно подчерта силната подкрепа, която Турция даде на Косово в борбата му за независимост от Сърбия. Харидинай уволни в четвъртък министъра на вътрешните работи и шеф на разузнавателната агенция, заявявайки, че не е бил информиран за арестуването и екстрадирането на шестимата турски граждани. Председателят на парламента също осъди операцията и поиска участващите в тази „тайна\" мисия да бъдат държани отговорни за техните действия. „Изненадани сме от изказването на президента на Република Турция, Реджеп Тайип Ердоган, адресирано до министър-председателя на Република Косово Рамуш Харадинай, като се има предвид, че косовските институции подробно разследват действията, довели до арестуването и депортацията от Косово в Турция на шестимата турски граждани\", пише Весели във „Фейсбук“. „Тези твърдения са свързани, защото идват от лидер на приятелска страна, чиято подкрепа бе доказана в приемственост преди и по време на съществуването на нашата страна. Ето защо подобни изявления не допринасят за укрепване на нашето приятелство и взаимно сътрудничество, с които нашата страна е била и продължава да бъде ангажирана. Действията на косовските институции са независими и не могат да се подчинят на натиск отвън“, подчерта още косовският политик. Полицията на най-младата държава на Балканите в сътрудничество с разузнаването и Турската разузнавателна агенция (MIT) арестува в четвъртък шестима турски граждани и ги екстрадира в родината им. Косовските лидери, включително премиерът Харадинай и председателят на парламента Кадри Весели, заявиха, че не са били информирани за операцията. Сподели:", "date": "2018.04.02", "title": "Председателят на косовския парламент притеснен от думите на Ердоган"}
{"url": "http://pik.bg/%D1%81%D0%B3%D0%B0%D1%89%D0%B8%D1%85%D0%B0-%D0%BC%D1%8A%D0%B6-%D1%81-%D0%BD%D0%B0%D0%B4-%D1%82%D0%BE%D0%BD-%D0%BD%D0%B5%D0%BB%D0%B5%D0%B3%D0%B0%D0%BB%D0%B5%D0%BD-%D0%B0%D0%BB%D0%BA%D0%BE%D1%85%D0%BE%D0%BB-news739592.html", "text": "Иззети са 1115 литра алкохол без акцизен бандерол от 46-годишен жител на гр. Попово. Това съобщиха от ОДМВР-Търговище. Алкохолът е открит разпределен в общо 144 бутилки в ресторант, складово помещение, бараки и пункт за изваряване на ракия – ползвани от 46-годишния И.И, в хода на проведена на територията специализирана полицейска операция. Предстои да бъдат назначени съответните експертизи. По случая е образувано досъдебно производство по чл. 234 от Наказателния кодекс по описа на РУ-Попово. Сподели:", "date": "2018.04.02", "title": "Сгащиха мъж с над тон нелегален алкохол"}
{"url": "http://pik.bg/%D0%BC%D0%B0%D1%8F-%D0%BC%D0%B0%D0%BD%D0%BE%D0%BB%D0%BE%D0%B2%D0%B0-%D0%BF%D1%80%D0%B8%D1%82%D0%B5%D1%81%D0%BD%D0%B8%D1%82%D0%B5%D0%BB%D0%BD%D0%B0-%D0%B5-%D0%BB%D0%B8%D0%BF%D1%81%D0%B0%D1%82%D0%B0-%D0%BD%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D0%B4%D0%B5%D0%B9%D1%81%D1%82%D0%B2%D0%B8%D1%8F%D1%82%D0%B0-%D0%BD%D0%B0-%D0%B8%D0%BD%D1%81%D1%82%D0%B8%D1%82%D1%83%D1%86%D0%B8%D0%B8%D1%82%D0%B5-%D0%BF%D0%BE-%D0%B4%D0%BE%D0%B3%D0%BE%D0%B2%D0%BE-news739644.html", "text": "Притеснителна е липсата на достатъчно информация и прозрачност какво точно се случва, какви действия е предприела всяка една от институциите. Това каза омбудсманът на Р България Мая Манолова на пресконференция след среща с ръководителите на Асоциацията на организациите на българските работодатели (АОБР). „Институциите дължат пълна прозрачност по тази толкова важна тема на българското общество“, заяви тя. „На мен като институция, която защитава правата на гражданите, ми липсва пълната информация за това какви действия са предприети и на каква фаза са те“, коментира Мая Манолова. „Правила ли е някоя институция икономически, финансов и правен анализ за това какви биха били последиците от разваляне или предоговаряне на договорите“, попита омбудсманът. „Не съм съгласна неустойките да бъдат платени от гражданите“, изтъкна Мая Манолова. „Би следвало да има промени в законодателството, които да регламентират обема на преференциите. Що се отнася до договорите с американските централи- това е тема, с която българските институции се занимават в последните години“, каза още тя. „Работодателските организации чукат на отворена врата, защото омбудсманът е доказал, че е готов да чуе всички граждани“, посочи Мая Манолова. „Буквално от първия момент, в който съм стъпила в длъжност, следя много внимателно решенията на КЕВР за цената на тока, парното, водата“, обясни омбудсманът. Сподели:", "date": "2018.04.02", "title": "Мая Манолова: Притеснителна е липсата на информация за действията на институциите по договорите с американските централи"}
{"url": "http://pik.bg/%D0%B0%D0%BD%D0%B3%D0%B0%D0%B6%D0%B8%D0%BC%D0%B5%D0%BD%D1%82%D0%B8-%D1%81%D0%B0%D1%88%D0%BE-%D0%BA%D0%B0%D0%B4%D0%B8%D0%B5%D0%B2-%D0%B7%D0%B0%D1%80%D1%8F%D0%B7%D0%B0-%D0%B4%D0%B5%D1%81%D0%B8-%D1%81%D1%82%D0%BE%D1%8F%D0%BD%D0%BE%D0%B2%D0%B0-%D1%81%D0%B0%D0%BC%D0%B0-%D0%B2-%D0%B5%D1%84%D0%B8%D1%80-news739570.html", "text": "Телевизионният водещ Александър Кадиев остави сама в ефир Деси Стоянова. Причина за отсъствието на сина на Катето Евро са театрални ангажименти в чужбина. Екранната му половинка разкри, че Сашко Кадиев е участвал през уикенда в постановки в Лондон и не е успял да се прибере на време. Ангажиментите на Александър Кадиев принудиха Деси Стоянова сама да води предаването в началото на новата седмица. \"Очевидно Сашо си прекарва добре\", заяви водеща, докато показваше кадри от изпълнението на сина на Катето Евро в Лондон. Във столицата на Великобритания актьорът е участвал в постановката \"Горката Франция\", което определено е зарадвало местната публика предвид вечната война между двете държави. Сподели:", "date": "2018.04.02", "title": "АНГАЖИМЕНТИ! Сашо Кадиев заряза Деси Стоянова сама в ефир"}
{"url": "http://pik.bg/%D1%83%D0%BD%D0%B8%D0%BA%D0%B0%D0%BB%D0%BD%D0%BE-%D0%BE%D1%82%D0%BA%D1%80%D0%B8%D1%85%D0%B0-%D1%82%D0%B0%D0%B1%D0%BB%D0%B5%D1%82%D0%BA%D0%B0%D1%82%D0%B0-%D0%BA%D0%BE%D1%8F%D1%82%D0%BE-%D1%83%D0%B1%D0%B8%D0%B2%D0%B0-%D0%BA%D0%BE%D0%BC%D0%B0%D1%80%D0%B8%D1%82%D0%B5-news739546.html", "text": "Учените отбелязват сравнително малкия брой странични ефекти и се надяват, че веществото ще помогне в борбата с маларията. Международна група изследователи в областта на медицината от Кения, САЩ и Великобритания установи, че употребата на ивермектин води до гибелта на хапещите хората комари , пише Tech Times. Ивермектинът е лекарство с идентификационен номер по CAS: 70288-86-7. В изследването са взели участие 140 заразени с малария кенийци. В продължение на три дни доброволците приемат от 600 до 300 мг ивермектин. Установило се, че дори при най-малката доза кръвта остава отровна за паразитите за 28 дни. 97% от употребилите препарата комари са умрели. По-рано бразилски учени установиха с помощта на системи от областта на изкуствения интелект, че триклозанът , който се съдържа в обикновената паста за зъби, потиска развитието на маларийния плазмодий . Това дава надежда да се създадат нови препарати, способни да се борят с маларията, устойчива към действието на вече съществуващи лекарства. Сподели:", "date": "2018.04.02", "title": "УНИКАЛНО! Откриха таблетката, която убива комарите"}
{"url": "http://pik.bg/%D0%B0%D0%B4%D0%B2%D0%BE%D0%BA%D0%B0%D1%82%D0%B8-%D0%BF%D1%80%D0%B5%D0%B4%D0%BB%D0%BE%D0%B6%D0%B8%D0%BB%D0%B8-%D0%BD%D0%B0-%D0%B0%D1%85%D0%BC%D0%B5%D0%B4-%D0%BC%D1%83%D1%81%D0%B0-%D0%B4%D0%B0-%D1%81%D1%8A%D0%B4%D0%B8-%D0%B1%D1%8A%D0%BB%D0%B3%D0%B0%D1%80%D0%B8%D1%8F-news739557.html", "text": "Адвокатите на Ахмед Муса, който беше осъден на една година затвор при по-лек режим, съветвали него и семейството му да осъдят държавата, предава Би Ти Ви. Роднините му нямат намерение да съдят държавата, защото искат да се спре шума около Муса, който описват като правоверен мюсюлманин. Делото срещу Ахмед Муса и негови сподвижници, познато с името „делото срещу пазарджишките имами” продължи осем години. Муса и 12 други имами бяха обвинени в проповядване на антидемократична идеология и насаждане на омраза на религиозна основа. 12-те сподвижници на Муса бяха освободени от наказателна отговорност. През 2014 г. Муса беше признат виновен, а преди дни Пловдивският апелативен съд го осъди на една година затвор, която той няма да излежи, тъй като вече е лежал в затвора три години по друго обвинение. Сподели:", "date": "2018.04.02", "title": "Адвокати предложили на Ахмед Муса да съди България"}
{"url": "http://pik.bg/%D0%B1%D0%BE%D0%B3%D0%B0%D1%82-%D0%B1%D0%B5%D0%B4%D0%B5%D0%BD-%D0%B2%D0%BB%D0%B0%D0%B4%D0%B8%D1%81%D0%BB%D0%B0%D0%B2-%D0%B3%D0%BE%D1%80%D0%B0%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BA%D0%BE%D0%BB%D0%BA%D0%BE-%D0%B1%D1%8A%D0%BB%D0%B3%D0%B0%D1%80%D0%B8-%D0%B2%D0%B7%D0%B8%D0%BC%D0%B0%D1%82-%D0%BD%D0%B0%D0%B4-5-%D0%B1%D0%BE%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B8-%D0%BA%D0%BE%D0%BB%D0%BA%D0%BE-%D0%BF%D0%BE%D0%B4-6-news739580.html", "text": "Малко над 33 000 българи получават доходи над 5000 лева на месец. Това става ясно от писмен отговор на финансовия министър Владислав Горанов. На въпрос на депутата от БСП Лало Кирилов той отчита, че доходи в размер над 5000 лв. средно на месец са получили 33 339 души през 2016 г. Това са хората, които са обявили годишни доходи в размер над 60 хил. лв. Сред тях има мениджъри на големи компании, адвокати, високоплатени певци, еднолични търговци, както и хора, които се занимават със земеделие, пише \"Труд\". Някои от тях печелят по над 1 млн. лв. на година, а други взимат заплати от по 5-6 хил. лв. Но средният им годишен доход е 161 хил. лв., става ясно от изчисленията по отговорите на Горанов. Общата сума на декларирания данък върху доходите за 2016 г. от всички работещи българи е 2,817 млрд. лв. 19% от тях са платени от хората с най-високи доходи. Годишни доходи между 31 200 лв. и 60 000 лв. са обявили 70 267 души. Това означава, че те получават много високи месечни доходи между 2600 лв. и 5000 лв. Добри доходи в размер между 2000 лв. и 2600 лв. на месец имат други 59 197 българи. Облагаеми месечни доходи между 1000 лв. и 2000 лв. са декларирали 375,7 хил. души. Но най-многобройни са хората, които за цялата 2016 г. пред НАП са обявили доходи в размер между 3000 лв. и 7200 лв. Те са 1,131 млн. души и средните им месечни облагаеми доходи са между 250 лв. и 600 лв. В тези суми не се включват пенсиите, обезщетенията за майчинство и безработица, както и други социални помощи, тъй като те не се обявяват в НАП и върху тях не се плащат данъци. Но за размера на възнагражденията, които се изплащат в България, е много показателно, че от общо малко над 3 млн. души, които работят и имат облагаеми доходи, малко над 36,7% изкарват на месец между 250 лв. и 600 лв. 840 хил. души дори са обявили по-малки доходи. Много от тези хора явно са сезонни или почасови работници, той като средно на месец взимат по-малко от минималната заплата. Други пък са загубили работата си и няколко месеца от годината също не са получавали заплата. Броят на хората с най-ниски доходи обаче бързо намалява. През 2012 г. българите, които получават под 250 лв. на месец, са били над 1,12 млн. като за четири години са намалели с над 25%. Същевременно хората с високи доходи бързо се увеличават. В рамките на четири години хората, които могат да се похвалят, че изкарват над 2000 лв. на месец, нарастват с 54% и достигат 162,8 хил. С такива високи доходи обаче могат да се похвалят само 5,3% от работещите българи. Прави впечатление обаче, че най-бързо се увеличава броят на най-заможните. Хората с доходи между 1000 лв. и 2000 лв. за четири години са нараснали с 50%, докато тези с над 5000 лв. се увеличават с 61%. Сподели:", "date": "2018.04.02", "title": "БОГАТ-БЕДЕН! Владислав Горанов разкри колко българи взимат над 5 бона заплата и колко под 600 лева"}
{"url": "http://pik.bg/%D0%B2%D0%B0%D0%B6%D0%BD%D0%BE-%D0%B5%D1%82%D0%BE-%D0%BA%D1%8A%D0%B4%D0%B5-%D1%81%D0%BF%D0%B8%D1%80%D0%B0%D1%82-%D0%B2%D0%BE%D0%B4%D0%B0%D1%82%D0%B0-%D0%B4%D0%BD%D0%B5%D1%81-news739543.html", "text": "„Софийска вода” временно ще прекъсне водоснабдяването в някои части на столицата. Това съобщиха от пресцентъра на дружеството. Във връзка с монтаж на спирателни кранове на бул. „Александър Стамболийски“ Център, се налага спиране на водоподаването от 10.00 до 18.00 часа на клиентите на „Софийска вода”, живеещи в района на: по бул. „Александър Стамболийски“ от ул. „Димитър Петков“ до ул. „Перник“ и карето: бул. „Александър Стамболийски“, ул. „Перник“, бул. „Тодор Александров“ и бул. „Инж. Иван Иванов“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Александър Стамболийски“ ъгъла с ул. „Перник“. Във връзка с монтаж на спирателен кран на ул. „Акад. Иван Евстатиев Гешов“ кв. „Крива река“, се налага спиране на водоподаването от 10:00 до 20:00 часа на клиентите на „Софийска вода”, живеещи в района на: бул. „Иван Евстатиев Гешов“, ул. „Ами Буе“, ул. „Богдановец“ и ул. „Захари Круша“; по ул. „Яков Крайков“ от ул. „Св. Георги Софийски“ до ул. „Богдановец“ и бул. „Ген. Тотлебен“ №38. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Богдановец“ ъгъла с ул. „Феликс“. Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. Сподели:", "date": "2018.04.02", "title": "Важно! Ето къде спират водата днес"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%B0-%D1%81%D0%B8%D1%82%D1%83%D0%B0%D1%86%D0%B8%D1%8F-%D0%B2-%D0%BF%D0%B5%D1%80%D1%83-%D1%81%D0%B0%D0%BC%D0%BE%D0%BB%D0%B5%D1%82-%D1%81%D0%B5-%D0%BF%D1%80%D0%B8%D0%B7%D0%B5%D0%BC%D0%B8-%D0%BF%D0%BE-%D0%BA%D0%BE%D1%80%D0%B5%D0%BC-%D0%B2%D0%B8%D0%B4%D0%B5%D0%BE-news739558.html", "text": "Самолет се приземи по корем в тревата край писта на летище в Перу, след като колесниците му се счупили при кацане, предаде Нова Телевизия. Машината на перуанските авиолинии оставила дълга следа от пламнало гориво. За щастие при инцидента няма пострадали и сериозно ранени, но самолетът е изгорял напълно. „Боинг”-ът бил на 25 години, казват от компанията. Сподели:", "date": "2018.04.02", "title": "Извънредна ситуация в Перу, самолет се приземи по корем (ВИДЕО)"}
{"url": "http://pik.bg/%D0%BD%D0%B0-%D0%BA%D1%80%D0%B0%D0%BA-%D0%B1%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B7%D0%BF%D0%BE%D1%80%D0%B5%D0%B4%D0%B8-%D0%BF%D1%8A%D0%BB%D0%BD%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D0%B1%D0%BE%D0%BC%D0%B1%D0%BE%D1%83%D0%B1%D0%B5%D0%B6%D0%B8%D1%89%D0%B0%D1%82%D0%B0-%D0%B7%D0%B0%D1%89%D0%B8%D1%82%D0%B5%D0%BD%D0%B8-%D0%BB%D0%B8-%D1%81%D0%BC%D0%B5-news739562.html", "text": "Премиерът Бойко Борисов разпореди пълна проверка на бомбоубежищата. С нея се проверяват плановете за мобилизационната подготовка и дежурството за оповестяване при бомбена заплаха. Това било рутинна проверка и нямало връзка със скандала \"Скрипал\", каквито спекулации се появиха в социалните мрежи. \"За всяка община би трябвало да има изготвен отчет за укриване на населението по време на война. Под всяка сграда, строена преди 90-те години, има бомбоубежище. Ако се поддържат всички, ще може цяла София да се скрие без проблем\", отбеляза бившият директор на \"Гражданска защита\". По думите на изпълнителния директор на \"Метрополитен\" ЕАД Стоян Братоев при екстремни ситуации в тунелите и станциите на метрото могат да бъдат скрити хиляди, съобщава \"България он еър\". \"Едно от изискванията при строежа на метрото е конструкцията да издържа на ударна вълна. Има и необходимите вентилационни системи и специален водопровод, отделен от централния. Всичко, което е необходимо, е подсигурено\", подчерта Братоев. Сподели:", "date": "2018.04.02", "title": "НА КРАК! Борисов разпореди пълна проверка на бомбоубежищата. Защитени ли сме?"}
{"url": "http://pik.bg/%D1%87%D0%B5%D1%81%D1%82%D0%B8%D1%82%D0%BE-%D0%BC%D0%B0%D0%BD%D0%B5%D0%BA%D0%B5%D0%BD%D0%BA%D0%B0%D1%82%D0%B0-%D0%B8%D1%80%D0%B5%D0%BD%D0%B0-%D0%BC%D0%B8%D0%BB%D1%8F%D0%BD%D0%BA%D0%BE%D0%B2%D0%B0-%D1%87%D0%B0%D0%BA%D0%B0-%D1%88%D0%B5%D1%81%D1%82%D0%BE-%D0%B4%D0%B5%D1%82%D0%B5-news739576.html", "text": "Манекенката Ирена Милянкова е в трепетно очакване на 6-тото си дете, пише в. \"Телеграф\". 32-годишната красавица, която има 4-ма наследници от първия си мъж Росен Чолов-Чолата, ще дари с втора рожба настоящата си половинка Николай Чолаков, с когото са заедно от 3 години. Звездата от \"Под прикритие\" и \"Цветът на хамелеона\" е в началото на шестия месец от бременноста си. Тя е успяла да запази в тайна толкова дълго време радостната вест, тъй като вече почти не се движи в моделските среди, а се е отдална на бизнеса с отдаване под наем на луксозни имоти. Най-многодетната майка в родния шоубизнес отново ще има момиче и е на път да си направи собствен ансамбъл по художествена гимнастика. Сподели:", "date": "2018.04.02", "title": "ЧЕСТИТО! Манекенката Ирена Милянкова чака шесто дете"}
{"url": "http://pik.bg/%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B2-%D0%BF%D0%B8%D0%BA-tv-%D0%B3%D0%BE%D0%BB%D1%8F%D0%BC%D0%B0-%D0%BD%D0%BE%D0%B2%D0%B8%D0%BD%D0%B0-%D0%B1%D0%BE%D1%80%D0%B8%D1%81%D0%BE%D0%B2-%D0%B8-%D0%B7%D1%8A%D1%80%D0%BD%D0%BE%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8%D1%82%D0%B5-%D1%81%D0%B5-%D1%80%D0%B0%D0%B7%D0%B1%D1%80%D0%B0%D1%85%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%BD%D1%8F%D0%BC%D0%B0-news739573.html", "text": "Премиерът Бойко Борисов и земеделският министър Румен Порожанов се разбраха със зърнопроизводителите. На спешна среща днес двете страни са постигнали консенсус по важните въпроси. На брифинг пред журналисти земеделските производители благодариха на премиера за бързата реакция и обявиха, че отменят плануваните протести за 3 април. Министър Порожанов заяви, че след проведени множество разговори има консенсус между правителството и земеделците. Министър Порожанов специално благодари на председателя на комисията за борба със сивата икономика Емил Димитров, за неговото разбиране. Димитров увери, че предложенията на финансовия министър Горанов и на министър Порожанов ще бъдат внесени лично от него между първо и второ четене на закона, а работни групи ще имат задачата да го придвижат възможно най-бързо. Сподели:", "date": "2018.04.02", "title": "ИЗВЪНРЕДНО В ПИК TV! Голяма новина! Борисов и зърнопроизводителите се разбраха, протести няма да има (СНИМКИ/ОБНОВЕНА)"}
{"url": "http://pik.bg/%D0%BA%D0%B0%D1%80%D0%B8%D0%B5%D1%80%D0%B5%D0%BD-%D1%84%D0%BE%D1%80%D1%83%D0%BC-%D0%B7%D0%B0-%D1%85%D0%BE%D1%80%D0%B0-%D1%81-%D1%80%D0%B0%D0%B7%D0%BB%D0%B8%D1%87%D0%BD%D0%B8-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D0%B8-%E2%80%9E%D1%80%D0%B0%D0%B2%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%B7%D0%BD%D0%B0%D1%87%D0%B8-%D0%BF%D0%BE%D0%B2%D0%B5%D1%87%D0%B5%E2%80%9C-news739601.html", "text": "На 26 април в хотел Marinela София за първи път в България над 20 големи български и международни организации ще предоставят възможност на хора с различни възможности (с ТЕЛК и без ТЕЛК) да станат част от техните екипи. Най-голямото предизвикателство пред хората с различни възможности в България е включването в пазара на труда, както и възможността за допълнителни адаптирани обучения повишаващи тяхната квалификация, знания и умения. JAMBA, Ernst and Young Bulgaria и Сдружение \"Маринела\" правият първата крачка за включване и интеграция на хората, които имат различни възможности и потенциал. Всеки има право на шанс, защото равенството значи повече! Събитието е под патронажа на Президента на Република България и Столична Община! Сподели:", "date": "2018.04.02", "title": "Кариерен форум за хора с различни възможности „Равенството значи повече“"}
{"url": "http://pik.bg/%D0%B3%D0%B5%D0%BD%D0%B5%D1%80%D0%B0%D0%BB%D0%BD%D0%BE%D1%82%D0%BE-%D0%BA%D0%BE%D0%BD%D1%81%D1%83%D0%BB%D1%81%D1%82%D0%B2%D0%BE-%D0%BD%D0%B0-%D1%80%D1%83%D1%81%D0%BA%D0%B0%D1%82%D0%B0-%D1%84%D0%B5%D0%B4%D0%B5%D1%80%D0%B0%D1%86%D0%B8%D1%8F-%D0%B2-%D1%81%D0%B8%D0%B0%D1%82%D1%8A%D0%BB-%D0%B5-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%B7%D0%B0%D0%BA%D1%80%D0%B8%D1%82%D0%BE-news739559.html", "text": "РИА Новости Генералното консулство на Руската федерация в Сиатъл е окончателно закрито – от сградата са изнесени всички вещи, съобщи за съветникът на консула Халит Айсин, пише \"Фокус\". По този начин руските дипломати са изпълнили предписанията на американските власти и са освободили сградата в определения от тях срок – 1 април. Съгласно думите на Айсин, на служителите на Държавния департамент е предложено да огледат помещенията, но те са отказали. На 26 март САЩ изгониха от страната 60 руски дипломати, включително 12 от мисията на Москва при ООН, след което обявиха и закриването на Генералното консулство на Руската федерация в Сиатъл. Това е най-голямото експулсиране на дипломати в най-новата история на двустранните отношения между Москва и Вашингтон. Общият брой на дипломатите и техните семейства, които напуснаха САЩ, е 171 души. За тях във Вашингтон бяха изпратени два самолета. Сподели:", "date": "2018.04.02", "title": "Генералното консулство на Руската федерация в Сиатъл е окончателно закрито"}
{"url": "http://pik.bg/%D0%B0%D0%B1%D1%81%D1%83%D1%80%D0%B4%D0%B8-%D0%B2-%D0%B7%D0%B0%D0%BA%D0%BE%D0%BD%D0%B0-%D1%81%D0%BF%D0%B8%D1%80%D0%B0%D1%82-%D1%80%D0%B0%D0%B7%D0%B2%D0%B8%D1%82%D0%B8%D0%B5%D1%82%D0%BE-%D0%BD%D0%B0-%D1%82%D1%83%D1%80%D0%B8%D0%B7%D0%BC%D0%B0-news739598.html", "text": "Абсурди в няколко законови текста, регламтентиращи категоризацията на ски пистите в България, са сериозна пречка за развитието на зимния туризъм в страната, съобщава „Труд“. Последният пример за загуба, която претърпява инвеститор заради недомислията в нормативните текстове, е от няколко дни – 30 март. На фейсбук страницата на ски център Ком, намиращ се в Берковския Балкан, обявиха, че въпреки прекрасните условия за зимни спортове и натрупалия сняг, от Комисията за защита на потребителите наредили затваряне на съоръженията. Аргументът е, че пистата не е категоризирана. На практика в България категоризираните писти са много малко. Причината е в член 73 от Закона за горите. В него е записано, че промяна на предназначението на поземлени имоти в горски територии се допуска за изграждане на ски писти. Но това означава, че за да се направи ново трасе, по което хората да карат ски или сноуборд, статутът на земята трябва да се промени от горска в урбанизирана територия, но без смяна на собствеността. Проблемът е, че никой инвеститор няма да тръгне да променя статут на горска територия за лифт, камо ли за ски писта и да дава десетки милиони за подобна процедура, без да получи собствеността върху въпросната територия. Причината е, че на повечето места тези горски територии са публична държавна собственост. Отделно инвеститорът в крайна сметка ще трябва да плаща и наем за ползването на тези територии на Министерството на земеделието и горите. Така че и в най-оптимален вариант положението изглежда така – дават се милиони за промяна на статут и се правят писти, които се ползват най-много 4-5 месеца в годината, а накрая инвеститорът плаща и наем, тъй като не е собственик на земята, върху която са пистите. Заради това недомислие развитието на зимния туризъм и на Витоша, и в Рила, и в Стара планина не може да започне, тъй като модернизацията и изграждането на нови писти е блокирано. И ще бъде така, докато не бъдат направени промени в законите. Сподели:", "date": "2018.04.02", "title": "Абсурди в закона спират развитието на туризма"}
{"url": "http://pik.bg/%D0%BC%D0%B0%D1%80%D0%B8%D1%8F-%D0%B1%D1%83%D1%82%D0%B0-%D0%BC%D0%B0%D1%80%D0%B0%D1%8F-%D0%B7%D0%B0-%D0%BC%D0%B8%D0%BD%D0%B8-%D0%BC%D0%BE%D0%B4%D0%BD%D0%B0-%D0%B8%D0%BA%D0%BE%D0%BD%D0%B0-%D1%81%D0%BD%D0%B8%D0%BC%D0%BA%D0%B8-news739600.html", "text": "Мария неведнъж е споделяла, че нейната дъщеря Марая е най-хубавото нещо в живота й и определено има защо да се гордее с порасналото си момиче. Освен отличничка в училище, младата госпожица има разностранни интереси, свързани с културата, спорта и модата. Вече няколко години Марая е част от ревютата, включени в най-големия моден форум в България - \"Sofia Fashion Week\". Тя дефилира с облеклата на модна марка и определено харизмата й грабна гостите и модните експерти. Мария пък не крие, че е повече от щастлива да види своята дъщеря как уверено стои на сцената. Самата тя винаги е показвала безпогрешен нюх, както в музиката, така и по отношение на визията си, а години наред е отличавана с приз за \"Модна икона\". Мария също е участвала в Софийската седмица на модата през миналата година, където закри дефилетата със свои изпълнения. Сподели:", "date": "2018.04.02", "title": "Мария бута Марая за мини Модна икона (СНИМКИ)"}
{"url": "http://pik.bg/%D0%B5%D1%80-%D1%84%D1%80%D0%B0%D0%BD%D1%81-%D0%B2%D1%8A%D0%B7%D0%BE%D0%B1%D0%BD%D0%BE%D0%B2%D0%B8-%D0%B4%D0%B8%D1%80%D0%B5%D0%BA%D1%82%D0%BD%D0%B8%D1%82%D0%B5-%D0%BF%D0%BE%D0%BB%D0%B5%D1%82%D0%B8-%D0%BE%D1%82-%D1%81%D0%BE%D1%84%D0%B8%D1%8F-%D0%B4%D0%BE-%D0%BF%D0%B0%D1%80%D0%B8%D0%B6-news739554.html", "text": "От 25 март до 29 октомври 2018 г., авиокомпания \"Ер Франс\" предлага на своите клиенти ежедневен директен полет от летище София до Париж-Шарл де Гол. Този директен полет се извършва с Airbus A319, с капацитет 141 места, a в неделя - от Airbus A320 с капацитет от 172 места. На борда на самолет Airbus A319, пътниците ще се насладят на елегантно и стилно пътуване с \"Ер Франс\" в новите пътнически салони на средни разстояния. Кожените кресла предлагат нов стандарт в бизнес и икономичната класи. Елегантният и комфортен салон осигурява оптимален комфорт - идеален както за работа, така и за почивка или просто удоволствие от освежителните напитки по време на полет, съобщава авиопревозвачът на Франция. Нещо повече, от летище Париж-Шарл де Гол, пътуващите с \"Ер Франс\" могат да се възползват от връзките с цялата мрежа на авиокомпанията за средни и дълги разстояния. За летния сезон (от 25 март до 29 октомври 2018 г.) клиентите могат да изберат най-удобния полет от София до Париж. На разположение са два дневни полета: - Ежедневен полет изпълняван от \"Ер Франс\" Полетна информация (местно време): AF1789: излита от София в 17:35 часа, каца на летище Париж-Шарл де Гол в 19:35 часа AF1788: излита от летище Париж-Шарл де Гол в 13:05 часа, каца в София в 16:45 часа - Блок места на полет изпълняван от \"България еър\", който обслужва дестинацията през цялата година Полетна информация (местно време): AF5031: излита от София в 7:10 часа, каца на летище Париж-Шарл де Гол в 9:10 часа AF5030: излита от летище Париж-Шарл де Гол в 10:10 часа, каца в София в 13:50 Сподели:", "date": "2018.04.02", "title": "\"Ер Франс\" възобнови директните полети от София до Париж"}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%B1%D1%83%D0%BC-%D0%BD%D0%B0-%D1%88%D0%B0%D1%80%D0%BA%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B0-news739568.html", "text": "Бум на шарка има във Варна, стана ясно от информация, която оповести Регионалната здравна инспекция. 77 болни с въздушно-капкови инфекции са регистрирани през изминалата седмица в морската столица. Броят на заразените се увеличава, като за предходната седмица той е бил 60. Цели 52-ма души са се разболели от варицела, а други 24-ма - от скарлатина. Един пък е с бактериален менингит. Регистрираните случаи с диагноза остри респираторни заболявания са с тенденция за намаляване - 309 болни срещу 335 за предходната седмица. Най-голям брой са регистрираните случаи на заболели между 5 години и 14 години. С диагноза грип в Инфекциозната клиника на МБАЛ „Света Марина” са постъпили за лечение 7 души при 4-ма за предходната седмица. Сподели:", "date": "2018.04.02", "title": "ВНИМАНИЕ! Бум на шарка във Варна"}
{"url": "http://pik.bg/%D0%BF%D0%BE%D1%87%D0%B8%D1%81%D1%82%D0%B5%D1%82%D0%B5-%D0%BE%D1%81%D0%BD%D0%BE%D0%B2%D0%BD%D0%BE-%D0%B4%D0%BE%D0%BC%D0%BE%D0%B2%D0%B5%D1%82%D0%B5-%D1%81%D0%B8-%D0%B4%D0%BD%D0%B5%D1%81-news739531.html", "text": "От днес започва голямото велидкеднско почистване. Първите дни от страстната седмица са отредени за разтребване вкъщи, като се придава и символично пречистващ характер. Почистването се прави  за здраве. На Велики четвъртък се спазва строга забрана за работа, боядисват се великденските яйца. На Велики петък (наричан още Разпети петък) -  ходи се на църква и се минава под масата 3 пъти за здраве. На Велика събота обикновено се месят и пекат обредните великденски хлябове. Eвангелистите ни разказват как Божият син влязъл в Йерусалимския храм и го намерил пълен пълен с търговци. Обхванат от свещен гняв, Той прекатурил масите им, а тях самите изгонил, защото храмът е дом за молитва, а не тържище. Църквата прославя св. патриарх Йосиф - син на св. патриарх Яков и предобраз на Исус Христос. Йосиф бил продаден от своите братя на пътуващи за Египет търговци. Там, в чуждата нему страна, той преминал през множество страдания, но фараонът го направил втори по власт и положение в цялото царство. Сподели:", "date": "2018.04.02", "title": "Почистете основно домовете си днес"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B8-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%B2-%D1%81%D0%B5%D0%BB%D0%BE-%D0%B3%D1%80%D0%B0%D0%B4%D0%B5%D1%86-news739610.html", "text": "Задържани са двама души за убийство на 52-годишен мъж в село Градец. Това съобщиха от ОДМВР - Видин. Двамата задържани са криминално проявени жители на Градец. Те са задържани в ареста за убийство. Вчера в 09.45 часа кметът на селото сигнализирал на тел.112 за открит труп на мъж в стая на жилищна постройка. Дежурна оперативна група извършила оглед на местопроизшествието. Самоличността на мъжа била установена – 52-годишен от Градец с множество наранявания по главата и тялото. Последвалата аутопсия във видинската болница потвърдила първоначалните данни за извършено убийство. В хода на предприетите незабавни оперативно-издирвателни и процесуално следствени действия криминалисти установили и задържали авторите на престъплението – двама мъже с инициали И.М. (на 57 г.) и М.Ф. (на 49 г.). Според първоначалните данни на 28 март вечерта мъжете пили заедно в дома на М.Ф. Помежду им възникнал скандал, при който двамата нанесли побой на 52-годишния с дървен кол и метални тръби. Извършителите на деянието са приведени в полицейския арест за срок до 24 часа. Случаят е докладван в Окръжна прокуратура. Работата на разследващите продължава под ръководството на наблюдаващ прокурор. В РУ - Видин е образувано досъдебно производство. Сподели:", "date": "2018.04.02", "title": "Двама арестувани за убийство в село Градец"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%BF%D0%BE%D0%B6%D0%B0%D1%80-%D0%BF%D0%BB%D0%B0%D0%BC%D0%BD%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82-%D0%BF%D0%B0%D0%BD%D0%B4%D0%B8%D0%B7%D1%87%D0%B8%D0%B8-%D0%BE%D0%B1%D0%BD%D0%BE%D0%B2%D0%B5%D0%BD%D0%B0-news739614.html", "text": "Пожар е пламнал в сградата на затвора в Пловдив, съобщава Би Ти Ви. По първоначална информация огънят е тръгнал от една от килиите, която гори и в момента. На място вече е пристигнал екип на пожарната. Затворниците са изведени на безопасно място. Сигнал за инцидента е подаден около 11.15 часа. Пожарът е тръгнал от шесто крило на затвора, от килия номер 17. Все още не е ясно ка е възникнал, предполага се, че става въпрос за умишлен палеж, предава Нова телевизия. Сподели:", "date": "2018.04.02", "title": "ОТ ПОСЛЕДНИТЕ МИНУТИ! Пожар пламна в затвора в Пловдив, евакуират пандизчии (ОБНОВЕНА)"}
{"url": "http://pik.bg/%D0%BF%D0%BE%D0%BB%D0%B8%D0%B3%D0%BB%D0%BE%D1%82-%D1%81%D0%B8%D0%BD%D1%8A%D1%82-%D0%BD%D0%B0-%D0%B4-%D1%80-%D0%B5%D0%BD%D1%87%D0%B5%D0%B2-%D0%BF%D1%80%D0%BE%D0%B3%D0%BE%D0%B2%D0%BE%D1%80%D0%B8-%D0%B3%D1%80%D1%8A%D1%86%D0%BA%D0%B8-%D1%81%D0%BD%D0%B8%D0%BC%D0%BA%D0%B8-news739602.html", "text": "Петгодишният син на д-р Ангел Енчев проговори гръцки език. Филип и по-малката му сестра София имат две бавачки - едната е гъркиня а другата говори английски. \"С възпитателката си от Гърция много добре се разбират. Аз съм специализирал там, езикът им е труден, затова съм доволен, че мога да му го подаря на тази възраст. Езикът е на съседната ни страна, която е с хубава природа, страна, която обичаме да посещаваме, и какво по-хубаво от това Филип да знае гръцки\", каза пластичният хирург при Гала. Д-р Енчев се появи в студиото й с цялото си семейство. Половинката му Теди Велинова сияеше в перфектна форма. \"По време на бременността със София качих 4 килограма повече, отколкото когато износвах Филип, затова малко по-бавно се възстанових този път\", призна бившият топмодел. Родителите разкриха още, че синът им Филип все още не е свикнал с присъствието на сестра си. \"Голяма ревност. Веднъж бях гушнал София в ръце и той със заповеднически тон се обърна към мен: \"Тати, остави я да пълзи\", засмя се д-р Енчев. Сподели:", "date": "2018.04.02", "title": "ПОЛИГЛОТ! Синът на д-р Енчев проговори гръцки (СНИМКИ)"}
{"url": "http://pik.bg/%D0%B1%D0%B5%D1%80%D0%BB%D0%B8%D0%BD-%D0%B8%D0%B7%D0%BD%D0%B0%D1%81%D1%8F-%D0%BE%D1%80%D1%8A%D0%B6%D0%B8%D0%B5-%D0%B7%D0%B0-%D0%B8%D1%80%D0%B0%D0%BD-%D0%BD%D0%B0-%D1%81%D1%82%D0%BE%D0%B9%D0%BD%D0%BE%D1%81%D1%82-60-%D0%BC%D0%BB%D0%BD-%D0%B5%D0%B2%D1%80%D0%BE-news739563.html", "text": "Die Presse, цитирани от \"Фокус\". През 2017 г. общата стойност на одобрения износ на оръжие е била 15 милиона евро. В тази връзка от редиците на „Левица“ бе отправена остра критика. Заместник-председателят на парламентарната група на партията Севим Дагделем изрази възмущение от факта, че „федералното правителство безотговорно разрешава германските оръжия да се изнасят директно към зоната на военни действия в Ирак\". Управляващите в Берлин не могат нито да контролират, нито да гарантират за какво биват използвани доставените оръжия, подчерта Дагделен, като същевременно допълни, че не може да се изключи възможността за това кюрдските сили и военните на Багдад да ги използват едни срещу други. В рамките на последните две години федералното правителство на Германия е одобрило износ на оръжие за Ирак на обща стойност 60 милиона евро. Това става ясно от отговор на Министерството на външните работи на запитване от фракцията на партията „Левица“, отбелязва австрийският ежедневник „Федералното правителство е доста абсурдно в собствените си изявления за политика за ограничаване на износа на оръжие, след като в същото време нарушава германското право\", коментира заместник-председателят на парламентарната група на партията „Левица“. Сподели:", "date": "2018.04.02", "title": "Берлин изнася оръжие за Иран на стойност 60 млн. евро"}
{"url": "http://pik.bg/%D0%B6%D0%B8%D1%82%D0%B5%D0%BB%D0%B8-%D0%BD%D0%B0-%D1%85%D0%B0%D0%B9%D1%80%D0%B5%D0%B4%D0%B8%D0%BD-%D1%82%D0%B2%D1%8A%D1%80%D0%B4%D1%8F%D1%82-%D1%87%D0%B5-%D0%B2%D0%B5%D1%86-%D0%B5-%D0%BF%D1%80%D0%B8%D1%87%D0%B8%D0%BD%D0%B0%D1%82%D0%B0-%D0%B7%D0%B0-%D0%B2%D0%B8%D1%81%D0%BE%D0%BA%D0%B8%D1%82%D0%B5-%D0%BF%D0%BE%D0%B4%D0%BF%D0%BE%D1%87%D0%B2%D0%B5%D0%BD%D0%B8-%D0%B2%D0%BE%D0%B4%D0%B8-news739566.html", "text": "Жителите на община Хайредин твърдят, че Малък ВЕЦ „Елена” е причината за високите подпочвени води, наводнили мазетата и къщите на хората в общината, съобщава Би Ти Ви. Водното бедствие продължава вече няколко седмици. Много от къщите са напукани заради постоянното избиване на подпочвени води. Къщите на хората се пълнят постоянно с вода. „Ние постоянно сигнализираме различните институции. Домовете на хората се рушат. Не може да продължава така. Сигнализирахме МОСВ, за да прекратят разрешението за водоползване на Малък ВЕЦ „Елена”, поясни кметът на Хайредин Тодор Алексиев. От електроцентралата не пожелаха да присъстват по време на репортажа, но обяснили, че работят според всички законови рамки и разрешителното им е удължено. Хората са категорични, че преди да бъде построено съоръжението, проблем не е имало. Сподели:", "date": "2018.04.02", "title": "Жители на Хайредин твърдят, че ВЕЦ е причината за високите подпочвени води"}
{"url": "http://pik.bg/%D1%85%D0%B8%D1%82-%D0%B7%D0%BE%D0%BE%D0%BF%D0%B0%D1%80%D0%BA-%D0%BD%D0%B0-%D0%B0%D0%BD%D0%B5%D0%BB%D0%B8%D1%8F---%D0%BD%D0%B0%D0%B9-%D1%81%D0%B8%D0%BB%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B2-%D0%B8%D0%BD%D1%82%D0%B5%D1%80%D0%BD%D0%B5%D1%82-news739594.html", "text": "Само за половин месец „Зоопарк“ на Анелия генерира 4 милиона прегледа в световната мрежа за видеообмен https:// Пeсента е по музика и аранжимент на Даниел Ганев, а текстът е на Петя Радева. Режисьор и сценарист на видеоклипа е Людмил Иларионов – Люси, а оператор – Георги Марков. Видеоклипът към „Зоопарк“ се появи ефира на “Планета“ само ден преди концерта-промоцията на новия албум на изпълнителката. В него са събрани най-добрите 15 мелодии на звездата, записани през последните години. Дуетни партньори на певицата в него са Галин, Миро, Илиян, Kyriacos Georgiou. В албума е включена още песента “Колеги”, която e трио с Илиян и DJ Живко Микс, както и “Моят мъж”, съвместен проект с оркестър “Кристали”. Специално за обложката на “Дай ми още” Анелия засне ексклузивна фотос сесия с Теди Грозданов. Кадрите, които са подбрани са черно-бели, а на тях Анелия е повече от гореща. Сподели:", "date": "2018.04.02", "title": "ХИТ! \"Зоопарк\" на Анелия - най-силна премиера в интернет"}
{"url": "http://pik.bg/%D0%B7%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%BD%D0%B0%D1%80%D0%BA%D0%BE%D0%BF%D0%BB%D0%B0%D1%81%D1%8C%D0%BE%D1%80-%D1%81-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-%D0%BA%D1%80%D0%B0%D0%B9-%D0%B7%D0%B3%D0%BE%D1%80%D0%B8%D0%B3%D1%80%D0%B0%D0%B4-news739418.html", "text": "Задържаха наркопласьор с 12 грама марихуана, съобщава Конкурент, като се позовава на информация от ОД на МВР във Враца. Според информацията, С.С. бил спипан край с. Згориград, като опитал да скрие дрогата в бельото си. Той паднал в капана на ченгетата малко след полунощ днес. Криминално проявеният наркопласьор е преспал в ареста на полицейското управлени. По случая е образувано бързо производство. Сподели:", "date": "2018.04.02", "title": "Закопчаха наркопласьор с марихуана край Згориград"}
{"url": "http://pik.bg/%D0%BA%D0%B8%D1%82%D0%B0%D0%B9-%D0%B8%D1%81%D0%BA%D0%B0-%D0%BD%D0%BE%D1%80%D0%BC%D0%B0%D0%BB%D0%B8%D0%B7%D0%B8%D1%80%D0%B0%D0%BD%D0%B5-%D0%BD%D0%B0-%D1%82%D1%8A%D1%80%D0%B3%D0%BE%D0%B2%D0%B8%D1%8F%D1%82%D0%B0-%D1%81%D1%8A%D1%81-%D1%81%D0%B0%D1%89-news739528.html", "text": "Китай се надява САЩ да отмени наложените мита върху стоманата и алуминия и търговията между двете страни да се върне в нормалното русло, предава РИА Новости, цитирани от \"Фокус\". Това се казва в официално заявление на Министерство на търговията на Китай, цитирано от агенцията. По-рано от Министерството съобщиха, че за защита на своите интереси от 2 април Китай въвежда мита върху 128 стоки, внасяни от САЩ в отговор на въведените от САЩ вносни мита. „Ние се надяваме, че САЩ в най-кратки срокове ще отменят приетите от тях мерки, които противоречат на правилата на Световната търговска организация, това ще способства връщането на търговията със съответните стоки между САЩ и Китайската народна република към нормалното състояние“, се казва в заявлението. Сподели:", "date": "2018.04.02", "title": " Китай иска нормализиране на търговията със САЩ"}
{"url": "http://pik.bg/%D0%BF%D1%81%D0%B8%D1%85%D0%B8%D0%B0%D1%82%D1%80%D0%B8-%D0%BD%D0%B0%D1%81%D1%82%D0%BE%D1%8F%D0%B2%D0%B0%D1%82-%D0%B7%D0%B0-%D1%81%D0%BF%D0%B5%D1%88%D0%BD%D0%B0-%D1%80%D0%B5%D1%84%D0%BE%D1%80%D0%BC%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-news739483.html", "text": "Психиатрите в държавните болници са на изчезване, а лечението не отговаря на съвременните стандарти. Това алармират от Асоциацията на експертите по психично здраве, предава Нова телевизия. Според официалната европейска статистика България е на последно място по брой психиатри – 76 на един милион души. В Курило има пациент, преживял повече от 20 години в държавната болница в очакване на реформа. \"Трябваше да се разкрият психиатрични отделения към всички многопрофилни болници, за да може болниците от този тип да се затворят, да изчезнат тези изолати за хора в 21-ви век\", коментира д-р Цветеслава Гълъбова от болница \"Св. Иван Рилски\". Те отдавна вече не отговарят на съвременната концепция психично болните да се долекуват в естествената си среда. Това е било в плановете за 2012-а, но се отлага за 2020-а, алармират лекари. А средната възраст на персонала в държавните болници расте главоломно. Лекари напускат. Пет години едно от отделенията на радневската болница, например, е било с един-единствен психиатър на 60 болни. Колегите му предпочитат да работят в чужбина за 20 пъти по-високи заплати. Отговорът на държавата е, че за последната година е повишила възнагражденията на два пъти – с 18 и с 13 процента. За забавената реформа, отговорът на здравното министерство е, че тя зависи и от още министерства – социалното, образователното, от местните общини. Цитиран е и план за разкриване на нови центрове за грижа и интеграция. Сподели:", "date": "2018.04.02", "title": "Психиатри настояват за спешна реформа в болниците"}
{"url": "http://pik.bg/%D1%81%D0%B5%D0%B8%D0%B7%D0%BC%D0%BE%D0%BB%D0%BE%D0%B3-%D1%82%D1%80%D1%83%D1%81%D1%8A%D1%82-%D0%B2-%D0%B7%D0%B0%D0%BF%D0%B0%D0%B4%D0%B5%D0%BD-%D0%B8%D1%80%D0%B0%D0%BD-%D0%B5-%D0%BF%D0%BE%D1%80%D0%B5%D0%B4%D0%B5%D0%BD-%D0%B0%D1%84%D1%82%D0%B5%D1%80%D1%88%D0%BE%D0%BA-%D0%BD%D0%B0-%D0%BC%D0%BE%D1%89%D0%BD%D0%BE-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%BF%D1%80%D0%B5%D0%B7-%D0%BD%D0%BE%D0%B5%D0%BC%D0%B2%D1%80%D0%B8-2017-news739484.html", "text": "На 12 ноември 2017 в граничен район между Иран и Ирак стана мощно земетресение с магнитуд 7.2-7.3 според оценки на световни сеизмологични центрове. Епицентърът му бе локализиран на територията на иранската провинция Керманшах. Продуциран в земната кора на дълбочина от около 20 километра (км), трусът атакува района около епицентъра си с интензивност от VIII степен по 12-степенната скала. Така, той причини смъртта на около 600 жители на Иран и Ирак, също ранявания на около 8000 души. Без подслон останаха над 70 хиляди. Спасителните усилия бяха забавяни от свлачища и срутища. Около 50% от тежките последици бяха в град Сарпол Захаб (почти 52 хиляди жители), разположен на близо 15 км от границата с Ирак и в селата наоколо, където къщите са изградени от глинени тухли или кал и слама (местни медии). Най-малко 14 провинции в Иран бяха засегнати. Земетресението беше силно усетено на юг до Багдад (220 км от епицентъра), коментира Румяна Главчева, експерт-сеизмолог, дописен член на БАНИ, дългогодишен ръководител на секция „Сеизмология” в Геофизичен институт (дн. НИГГГ-БАН). Днес в 13:05 време в епицентъра (11:35 в Ирак-Багдад и у нас) в района, активиран от земетресението с магнитуд 7.3, се реализира поредният афтершок с магнитуд 5.3 (Ирански сеизмологичен център, Евросредиземноморски център). Иранският сеизмологичен център съобщава за 9 по-слаби земетресения, станали след него. Две от тях са с магнитуд 3.4 и 3.5, а останалите – между 2.5 и 2.8. Характерна за досегашния облик на серията трусове, последвали катастрофалното земетресение от 12 ноември, е нискомагнитудната му наситеност. Днешното максимално земетресение е едва трето сред умерено-силните вторични трусове – трус с магнитуд 5.4 на 11 декември, с магнитуд 5.1 на 6 януари и днес с магнитуд 5.3. Необичайно за коровите земетресения е отсъствие на афтершок (-ове) с магнитуд 6 и по-голям. Информационната агенция ISNA съобщава, че поне 37 души (38, Ройтерс от Дубай) са с леки наранявания след днешния трус, като 27 от тях са обработени в болнично заведение и освободени; някои от нараняванията са по главата от падащи предмети. Според Асошиейтед Прес от Техеран трусът не е причинил нови повреди и жертви. Зоната на земетръсна активност в Западен Иран с начало на 12 ноември 2017 година е зона на континентална колизия между Арабската и Евразийската плочи. Резултат от колизията е зона на деформации, съответно на сеизмична активност, която следи Загроските планини. Тя се простира в направление юг-югоизток – север-северозапад през целия западен Иран до североизточен Ирак. Сподели:", "date": "2018.04.02", "title": "Сеизмолог: Трусът в Западен Иран е пореден афтершок на мощно земетресение през ноември 2017"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D0%B0%D1%84%D0%B5%D1%80%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%BD%D0%B0%D1%82%D0%B0-%D1%81%D0%B8%D0%BB%D0%B8%D0%BA%D0%BE%D0%BD%D0%BA%D0%B0-%D0%BA%D1%80%D0%B8%D1%81%D1%82%D0%B8%D0%BD-%D0%BA%D0%B0%D0%BC%D0%B5%D0%BD%D0%BE%D0%B2%D0%B0-%D1%80%D0%B0%D0%B7%D0%B2%D0%B5%D0%B6%D0%B4%D0%B0-%D0%B1%D1%83%D1%80%D0%B3%D0%B0%D1%81%D0%BA%D0%B8-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-news739506.html", "text": "Известен бургаски бизнесмен е хлътнал до уши по скандалната силиконка Кристин Каменова. Въпреки че са заедно съвсем отскоро, богаташът бил толкова влюбен, че се канел да зареже жена си заради сексбомбата, която се прочу с признанието, че е теглила потребителски кредит от 20 бона за нови цици и екскурзия до Дубай, пише „Флагман“. Красавицата обаче все още се чудела дали да се обвърже сериозно с богаташа, който не спирал да я глези и отрупва със скъпи подаръци. Знойната блондинка имала резерви заради проваления годеж с ММА боеца Мохамед. Кристин много бързо забравила мургавия мачо, но все още не можела да прости предателството му. Както стана ясно русата фурия се запознала с предприемача от Бургас при едно от посещенията му в столицата. Той бил заподозрян от съпругата си именно заради честите му отсъствия от дома. Бизнесменът бил толкова влюбен в силиконовата сексбомба, че решил да признае всичко на жена си и да сложи край на брака им. Все още няма да съобщим името на бургазлията заради деликатната ситуация, в която се намира. Преди около седмица пък двамата с Кристин прекарали незабравим уикенд в един от хотелите му в Слънчев бряг. Красивата блондинка специално отделила време, за да посети новата си изгора, въпреки натоварения си график и сериозните ангажименти в София. Сподели:", "date": "2018.04.02", "title": "ГОРЕЩА АФЕРА! Скандалната силиконка Кристин Каменова развежда бургаски бизнесмен"}
{"url": "http://pik.bg/%D1%80%D0%B5%D0%B2%D0%BE%D0%BB%D1%8E%D1%86%D0%B8%D1%8F-%D0%BD%D0%BE%D0%B2%D0%B0-%D1%82%D0%B5%D1%80%D0%B0%D0%BF%D0%B8%D1%8F-%D1%81%D1%80%D0%B5%D1%89%D1%83-%D1%80%D0%B0%D0%BA%D0%B0-news739386.html", "text": "Индивидуализирането на терапията на всеки отделен пациент е бъдещето в лечението на онкологични заболявания, обясни д-р Парашкев Цветков на специална конференция в Правец. Според него занапред ще се залага не само на химиотерапията, а и на новите молекули, които действат на генетично ниво. Качеството на иновативния метод е по-добро, защото терапията се прицелва във и действа точно на мутиралата част на клетките, засегнати от рака. Сподели:", "date": "2018.04.02", "title": "РЕВОЛЮЦИЯ! Нова терапия срещу рака  "}
{"url": "http://pik.bg/%D0%B0%D0%BB%D0%B1%D0%B0%D0%BD%D1%81%D0%BA%D0%B8-%D1%87%D0%B5%D0%BD%D0%B3%D0%B5%D1%82%D0%B0-%D0%BF%D1%80%D0%B5%D1%86%D0%B0%D0%BA%D0%B0%D1%85%D0%B0-%D1%81%D0%B4%D0%B5%D0%BB%D0%BA%D0%B0-%D1%81-630-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B0-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-news739529.html", "text": "Полицията в албанския пристанищен град Вльора е заловила 630 килограма марихуана и 900 грама масло от марихуана, пише вестник \"Нова Македония\", цитиран от \"Фокус\". В акцията са участвали 40 полицейски служители . Задържани са пет автомобила и една моторна лодка. Арестувани са петима души. Трима от задържаните са от съседния град Орикум, останалите са от Вльора. Арестувани са в близост до албанския остров Сазани. Те е трябвало да превозят дрогата до Италия. Това е втора акция в рамките на няколко дена, при която се залавя голямо количество марихуана в Албания. Сподели:", "date": "2018.04.02", "title": "Албански ченгета прецакаха сделка с 630 килограма марихуана"}
{"url": "http://pik.bg/%D0%B4%D0%B2%D0%B0%D0%BC%D0%B0-%D0%B5%D0%B3%D0%B8%D0%BF%D0%B5%D1%82%D1%81%D0%BA%D0%B8-%D0%B2%D0%BE%D0%B9%D0%BD%D0%B8%D1%86%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BD%D0%B0-%D1%81%D0%B8%D0%BD%D0%B0%D0%B9%D1%81%D0%BA%D0%B8%D1%8F-%D0%BF%D0%BE%D0%BB%D1%83%D0%BE%D1%81%D1%82%D1%80%D0%BE%D0%B2-news739502.html", "text": "Anadolu Agency, цитирана от \"Фокус\". Двама египетски войници са загинали на Синайския полуостров в Египет по време на продължаващата операция на силите за сигурност на размирния полуостров, предава турската В изявление на военните се казва, че шестима въоръжени екстремисти са убити, като при операцията са загинали двама войници и са ранени други двама по време на две акции на полуострова. Операцията срещу въоръжени бойци, обвинени за серия от атаки в страната започна от египетските власти на 9 февруари. От началото й са убити 24 правителствени войници и общо 513 екстремисти са задържани Сподели:", "date": "2018.04.02", "title": "Двама египетски войници загинаха на Синайския полуостров"}
{"url": "http://pik.bg/%D1%81%D1%82%D1%80%D1%8F%D1%81%D0%BA%D0%B0%D1%89%D0%B0-%D0%B8%D0%B4%D0%B5%D1%8F-%D0%B0%D1%81%D1%84%D0%B0%D0%BB%D1%82%D0%B8%D1%80%D0%B0%D1%82-%D1%83%D0%BB%D0%B8%D1%86%D0%B8-%D1%81-%D0%BC%D0%B0%D1%82%D0%B5%D1%80%D0%B8%D0%B0%D0%BB%D0%B8-%D0%BE%D1%82-%D0%BC%D0%B0%D0%BB%D0%BA%D0%B8%D1%82%D0%B5-%D0%B1%D0%BB%D0%BE%D0%BA%D0%BE%D0%B2%D0%B5-%D0%BD%D0%B0-%D0%B0%D0%B5%D1%86-%D0%BA%D0%BE%D0%B7%D0%B4%D0%BE%D0%BB%D1%83%D0%B9-news739571.html", "text": "Бетонът и железата от демонтирането на малките блокове в АЕЦ \"Козлодуй\" може да се използва за изграждане на пътища. Това предложиха от държавното предприятие \"Радиоактивни отпадъци\" по време на семинар в Козлодуй. По подобен начин от години се строи във Франция. От машинната зала на спрените малки блокове, излизат ежедневно хиляди тонове разбит бетон, медни жици и кабели. Арматурата и събраните медни жици се сортират в контейнери. Всеки детайл щателно се пуска на скенер, за да е сигурно, че няма радиация. Характерното е, че има специален щит, оловен, който изолира изцяло, фонът, който съществува на площадката, т.е може да се направи изцяло измерване на тези материали, за да може безопасно да напуснат площадката. Пълното разчистване на площадката ще приключи през 2030 година. Очакванията са да бъдат складирани около 60 хил. тона бетон. Справката на държавното предприятие показва, че от продажбата на скрап за 15 години са постъпили 12 милиона лева. Сподели:", "date": "2018.04.02", "title": "СТРЯСКАЩА ИДЕЯ! Асфалтират улици с материали от малките блокове на АЕЦ \"Коздолуй\""}
{"url": "http://pik.bg/%D0%B0%D0%BA%D1%86%D0%B8%D1%8F-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B7%D0%B0%D0%BB%D0%BE%D0%B2%D0%B8-24-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%B2-%D0%BF%D1%8A%D1%80%D0%B2%D0%B8%D1%8F-%D0%B4%D0%B5%D0%BD-%D0%BD%D0%B0-%D0%B0%D0%BF%D1%80%D0%B8%D0%BB-news739521.html", "text": "През първия ден на месец април бяха задържани общо 24 нелегални мигранти в страната. В хода на специализирана полицейска операция служители на Главна дирекция \"Гранична полиция\" заловиха 7 мигранти, опитали да влязат нелегално в страната. В действията, проведени в зоната на отговорност на РДГП - Елхово участва и хеликоптер от Специализирания отряд за въздушно наблюдение, съобщава \"Фокус\". Заловените са петима мъже и две жени, самоопределящи се като сирийци. Те опитали да влязат на българска територия в района на р. Тунджа, въпреки пълноводието. Това наложило провеждането на спасителна операция с екипи на Главна дирекция \"Пожарна безопасност и защита на населението\" от Ямбол. Задържани са още каналджията, иракски гражданин, който водел групата и двама българи, които я чакали на наша територия. Случаят е докладван на Районната прокуратура в Елхово. Образувани са 3 досъдебни производства - по чл. 279 - на нелегалните мигранти, по чл. 280 - на иракчанина и по чл. 281 - на българските граждани. Действията по разследването продължават. Малко по-късно от МВР оповестиха и втори случай със заловени нелегални мигранти, този път в Пазарджишко. Малко преди обед в неделния ден на разклона за с. Симеоновец, автопатрул на РУ-Септември засякъл микробус с чужда регистрация. След кратко преследване бусът бил спрян и при извършената проверка униформените са установили в него общо 17 чужди граждани без документи за самоличност. 13 от тях се определили като афганистанци, останалите четирима като иракчани. За срок до 24 часа е задържан водачът на микробуса. Работата по случая продължава от служители на група „Миграция“ към ОДМВР- Пазарджик. Сподели:", "date": "2018.04.02", "title": "Акция! Полицията залови 24 нелегални мигранти в първия ден на април"}
{"url": "http://pik.bg/%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D1%80%D1%8A%D0%BA%D0%BE%D0%BF%D0%BB%D1%8F%D1%81%D0%BA%D0%B0-%D0%BD%D0%B0-%D1%8E%D0%B6%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B8-%D0%B8%D0%B7%D0%BF%D1%8A%D0%BB%D0%BD%D0%B8%D1%82%D0%B5%D0%BB%D0%B8-news739497.html", "text": "BBC Севернокорейският лидер Ким Чен-ун присъства на концерта на южнокорейски изпълнители, предава . Концертът под надслов „Пролетта идва“ се проведе в 1500-местната зала на Източният пхенянски голям театър. Това е първата музикална делегация от Южна Корея в комунистическата страна от повече от десетилетие. В представлението участват 11 състава и изпълнители на корейски поп, рок , и други стилове. Лидерът се срещна и се снима с изпълнителите зад кулисите. Насрочено е още едно представление за вторник, съобщава \"Фокус\". Концертът е част от инициативите за затопляне на отношенията между двете Кореи след Зимните олимпийски игри в Пьончан, Южна Корея. Сподели:", "date": "2018.04.02", "title": "Ким Чен-ун ръкопляска на южнокорейски изпълнители"}
{"url": "http://pik.bg/%D0%BF%D0%BB%D0%BE%D0%B2%D0%B4%D0%B8%D0%B2%D1%87%D0%B0%D0%BD%D0%B8-%D0%BF%D0%BB%D0%B0%D1%89%D0%B0%D1%82-%D0%BF%D0%BE-%D1%81%D0%BE%D0%BB%D0%B5%D0%BD%D0%BE-%D0%B7%D0%B0-%D1%81%D0%B8%D0%BD%D1%8F-%D0%B7%D0%BE%D0%BD%D0%B0-%D0%BE%D1%82-%D0%B4%D0%BD%D0%B5%D1%81-news739503.html", "text": "По-скъпа Синя зона в Пловдив от днес. Съгласно прието решение на Общинския съвет цената се вдига на 2 лева за 1 час престой в обозначената територия. Това е една от мерките за ограничаване броя на автомобилите в централната градска част и подобряване качеството на атмосферния въздух, пише trafficnews.bg Предоставени са различни варианти за таксуване в „Синя зона“. Освен с талони по 2 лв. за едночасов престой, срещу същата цена с включено ДДС може да се изпрати SMS на 1332, а монтираните на възлови места 23 паркомата дават възможност да се заплати 1 лев за 30 минути. „Синя зона“ работи от 8:30 ч. до 17:30 ч. в дните от понеделник до събота включително, а в неделя и на официалните празници паркирането е безплатно. Сподели:", "date": "2018.04.02", "title": "Пловдивчани плащат по-солено за Синя зона от днес"}
{"url": "http://pik.bg/%D0%B8%D1%81%D1%82%D0%B8%D0%BD%D1%81%D0%BA%D0%B0-%D0%BF%D1%80%D0%BE%D0%BB%D0%B5%D1%82-%D0%BD%D0%BE%D0%B2%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-%D0%B8%D0%B4%D0%B2%D0%B0-%D1%81-%D0%B1%D1%83%D1%80%D0%BD%D0%B8-%D0%B2%D0%B5%D1%82%D1%80%D0%BE%D0%B2%D0%B5-%D0%B4%D1%8A%D0%B6%D0%B4%D0%BE%D0%B2%D0%B5%D1%82%D0%B5-%D1%81%D0%BF%D0%B8%D1%80%D0%B0%D1%82-news739464.html", "text": "Днес ще бъде много ветровито - ще духа умерен и силен запад-северозападен вятър. Ще бъде предимно слънчево с временни увеличения на облачността, но само на отделни места ще превали слабо. Ще бъде малко по-хладно с максимални температури между 11° и 16°, в София около 12°. В планините ще има променлива облачност и на отделни места ще превали дъжд, над 1800 метра – сняг. Ще духа силен до бурен северозападен вятър. Максималната температура на 1200 метра ще е около 7°, на 2000 метра около минус 1°. Над Черноморието ще бъде предимно слънчево с временни увеличения на облачността. Вероятността да превали е малка. Ще духа умерен и селен северозападен вятър. Максималните температури ще бъдат 12° и 15°. Вълнението на морето ще бъде 2-3 бала. Температурата на морската вода е 7-8°. На 02.04.2018 слънцето ще изгрее в 07:08 часа и ще залезе в 19:54 часа. Продължителност на деня 12:46 часа. На 02.04.2018 луната ще изгрее в 22:02 часа и ще залезе в 08:26 часа. Осветеност на диска в 0h UT 97 %. Фаза на луната: след пълнолуние преди последна четвърт. Сподели:", "date": "2018.04.02", "title": "ИСТИНСКА ПРОЛЕТ! Новата седмица идва с бурни ветрове, дъждовете спират"}
{"url": "http://pik.bg/%D0%BF%D0%B8%D0%BB%D0%BE%D1%82%D0%B8%D1%82%D0%B5-%D0%BE%D1%82-%D0%B5%D1%80-%D1%84%D1%80%D0%B0%D0%BD%D1%81-%D0%BE%D1%82%D0%BD%D0%BE%D0%B2%D0%BE-%D1%81%D1%82%D0%B0%D1%87%D0%BA%D1%83%D0%B2%D0%B0%D1%82-news739504.html", "text": "AFP, цитирана от \"Фокус\" Пилотите от Ер Франс обявяват нова двудневна стачка на 10 и 11 април, предава . Тези две дати се добавят към вече планираните стачни действия за 3 и 7 април, в същата седмица когато и служителите на френския държавен железопътен оператор SNCF планират също стачни действия. Пилотите от Ер Франс вече стачкуваха на 22 февруари и 23 и 30 март. Те настояват за шест процентно увеличение на заплатите заедно с профсъюзите на стюардите и наземния персонал. Френската авиокомпания планира 0.6-процентно увеличение на заплатите от 1 април и още 0.4 процента от 1 октомври. Сподели:", "date": "2018.04.02", "title": "Пилотите от Ер Франс отново стачкуват"}
{"url": "http://pik.bg/%D1%81%D0%BB%D0%B5%D0%B4-%D0%BF%D0%B0%D0%BD%D0%B8%D0%BA%D0%B0%D1%82%D0%B0-%D1%83-%D0%BD%D0%B0%D1%81-%D0%B8-%D0%BF%D0%BE-%D1%81%D0%B2%D0%B5%D1%82%D0%B0-%D0%B5%D0%BA%D1%81%D0%BF%D0%B5%D1%80%D1%82-%D1%81-%D0%BF%D0%BE%D1%81%D0%BB%D0%B5%D0%B4%D0%BD%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%B8%D1%82%D0%B0%D0%B9%D1%81%D0%BA%D0%B0%D1%82%D0%B0-%D0%BA%D0%BE-news739534.html", "text": "Отломки от китайската космическа станция не са паднали в земята. Няма никакви поражения. Това заяви пред Нова телевизия астроном на въпрос за падането на китайската космическа станция. Припомняме, че \"Тянгун-1\" потъна в Тихия океан тази нощ. \"Следяхме от няколко места траекторията на станцията, за да може да прогнозираме къде точно тя ще падне\", обясни експертът. \"Очаквахме това събитие да се случи малко по-близо до България, някъде на територията на Африка, тъй като там траекторията на станцията е най-ниска\", коментира астрономът. \"Ако попаднем на отломки от космическа станция, трябва веднага да позвъним на 112. Не трябва да докосваме отломките, за да няма вреда за хората. Ще дойдат екипи, които ще изземат отломката и ще я изследват\", заключи експертът. Сподели:", "date": "2018.04.02", "title": "СЛЕД ПАНИКАТА У НАС И ПО СВЕТА: Експерт с последни подробности за падането на китайската космическа станция"}
{"url": "http://pik.bg/%D0%BA%D0%BE%D0%BC%D0%B8%D1%81%D0%B8%D1%8F-%D1%89%D0%B5-%D0%BE%D1%86%D0%B5%D0%BD%D1%8F%D0%B2%D0%B0-%D1%89%D0%B5%D1%82%D0%B8%D1%82%D0%B5-%D0%BD%D0%B0-%D0%B8%D0%B7%D0%B3%D0%BE%D1%80%D0%B5%D0%BB%D0%B8%D1%8F-%D0%B1%D0%BB%D0%BE%D0%BA-%D0%B2-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-news739532.html", "text": "Специално назначена комисия ще даде становище какви са щетите по конструкцията на блока в Сандански, който горя в събота срещу неделя, съобщава БНТ. Експертите ще дадат заключение дали блокът е безопасен и след ремонт в него отново може да се живее. След палеж на магазин в жилищната сграда над 40 семейства останаха без домовете си. Версията на разследващите засега е умишлен палеж. Сподели:", "date": "2018.04.02", "title": "Комисия ще оценява щетите на изгорелия блок в Сандански"}
{"url": "http://pik.bg/%D1%80%D1%83%D1%81%D0%B8%D1%8F-%D1%82%D0%B5%D1%81%D1%82%D0%B2%D0%B0-%D0%BD%D0%BE%D0%B2%D0%B0-%D0%B7%D0%B5%D0%BD%D0%B8%D1%82%D0%BD%D0%B0-%D0%BF%D1%80%D0%BE%D1%82%D0%B8%D0%B2%D0%BE%D1%80%D0%B0%D0%BA%D0%B5%D1%82%D0%BD%D0%B0-%D1%81%D0%B8%D1%81%D1%82%D0%B5%D0%BC%D0%B0-news739526.html", "text": "Русия изпита нова модернизирана ракета, част от руската система за противоракетна отбрана на Руските военнокосмически войски, пише руският армейски вестник “Красная звезда“, цитиран от \"Фокус\". На полигона Сар-Шаган в Казахстан е проведен планиран изпитателен пуск на модернизираната ракета. Заместник-командващия на обединението за противовъздушна и противоракетна отбрана на Въздушнокосмическите сили на Русия генерал-майор Андрей Приходко е съобщил, че ракетата успешно изпълнила задачата и е поразила условната цел за определеното време. Системата за противовъздушна и противоракетна отбрана е предназначена да предпазва град Москва от въздушни и ракетни нападения. Сподели:", "date": "2018.04.02", "title": "Русия тества нова зенитна противоракетна система"}
{"url": "http://pik.bg/%D0%BB%D0%BE%D0%BD%D0%B4%D0%BE%D0%BD-%D0%B8%D0%B7%D0%BF%D1%80%D0%B5%D0%B2%D0%B0%D1%80%D0%B8-%D0%BD%D1%8E-%D0%B9%D0%BE%D1%80%D0%BA-%D0%BF%D0%BE-%D0%B1%D1%80%D0%BE%D0%B9-%D1%83%D0%B1%D0%B8%D0%B9%D1%81%D1%82%D0%B2%D0%B0-news739505.html", "text": "BBC, цитирана от \"Фокус\" В Лондон стават повече убийства отколкото в Ню Йорк през февруари и март 2018 година, предава . До сега от началото на годината в Лондон са извършени 46 убийства, а в американския мегаполис 50, но докато в Ню Йорк тенденцията е към намаление, то в Лондон се наблюдава обратното. „Наблюдаваме разпространението на вируса на насилието в различни слоеве от обществото“, казва бившият директор на Лондонската полиция Лирой Логан. „Дори и едно убийство е много. Ние работим с нашите партньори по изясняване на причините и какво може да се направи за да се предотвратят трагичните случаи“, заявява говорител на полицията. Правителството е стартирало серия от реклами в социалните мрежи адресирани към групата между 10 и 21 годишните срещу престъпленията с хладно оръжие. Сподели:", "date": "2018.04.02", "title": "Лондон изпревари Ню Йорк по брой убийства"}
{"url": "http://pik.bg/%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D1%81%D0%B5-%D0%B2%D0%BF%D1%83%D1%81%D0%BA%D0%B0-%D0%B2-%D0%B1%D0%B8%D1%82%D0%BA%D0%B0%D1%82%D0%B0-%D0%B7%D0%B0-%D0%B2%D0%BB%D0%B8%D1%8F%D0%BD%D0%B8%D0%B5-%D0%BD%D0%B0-%D0%B1%D0%B0%D0%BB%D0%BA%D0%B0%D0%BD%D0%B8%D1%82%D0%B5-news739518.html", "text": "Великобритания се включва в битката за влияние на Балканите, пише европейското издание на POLITICO, цитирано от \"Фокус\". Западът се бори срещу Русия в битката за влияние на Балканите. Но макар Европейският съюз да е подновил интереса си към региона, последната офанзива е водена от Великобритания. Седем години след затварянето си в Белград, БиБиСи в понеделник отново отвориха службата си за сръбски език, стартираха уебсайт и започнаха партньорство с местните медии. Този ход е част от една по-широка тиха борба за власт на Балканите, особено в Сърбия, където про-руски медии фабрикуват фалшиви новини - като скорошен пример е подкрепяния от Кремъл Спутник, който пише, че НАТО се готви да проведе военни учения в Босна и Херцеговина, използвайки обеднен уран. Би Би Си също ще се изправи срещу националните медии, много от които имат малко или никакво критично отношение към правителството на Александър Вучич. \"Медийният пазар и общата ситуация станаха много по-трудни\" в Сърбия, каза Артьом Лис, регионален редактор на BBC World Service за Европа. \"Смятаме, че има търсене на това, което Би Би Си предлага навсякъде другаде - точна и балансирана информация.\" Връщането на Би Би Си в Сърбия се случва, когато Западът се фокусира към Балканите, притеснен, че Русия, Китай, Турция и страните от Персийския залив, които също се стремят да увеличат влиянието си в региона през последните години, биха могли да променят баланса между съперничещите си сили на югоизточния фланг на континента. ЕС стартира нова стратегия за Западните Балкани миналия месец и каза, че Сърбия и нейната съседка Черна гора могат да се присъединят към блока до 2025 г. Целта на Вучич е да вкара Сърбия в ЕС и той стартира политики, които спечелиха похвали от Брюксел. Но той поддържа и тесни връзки с Русия, традиционен съюзник на Белград, а критиците във Великобритания и в чужбина го обвиняват в авторитарно управление. Докато той говори положително за присъединяването към ЕС на Сърбия, много от неговите министри говорят ревностно срещу Запада. Руските инвестиции в Сърбия са само малка част в сравнение с инвестициите на ЕС в страната под различни форми. Но тези действия помагат на Москва да поддържа силно присъствие и влияние върху общественото мнение. Повече от 100 сръбски организации насърчават приятелските отношения с Русия, според проучване от 2016 г. на Центъра за евроатлантически проучвания - базиран в Белград мозъчен тръст. Сред тях са осем уеб портала, шест руски и 16 местни про-Кремълълски новинарски източници Но предизвикателствата пред Би Би Си и другите, които поставят себе си на предната линия в усилията да предоставят безпристрастни новини идват не само от Русия, но и от самата Сърбия. Анализаторите отбелязаха рязък спад в свободата на медиите в страната. Според наблюдателите от Freedom House, тя е намаляла значително от 2011 г. насам, като най-стръмният спад е след 2014 г., когато Александър Вучич стана премиер. (Той е избран за президент миналата година). Правителството на Вучич отрича, че ограничава свободата на медиите. Но Вучич атакува и критични медии, като нарича някои \"измет\" и непрекъснато описва журналистите в една разследваща организация като \"лъжци\". Дори при управлението на диктатора Слободан Милошевич по време на балканските войни през 1990-те години, някои яростно независими медии процъфтяваха. „Радио Б92“, което излъчва в Белград, информационната агенция „Бета“ и телевизионната станция „Студио Б“ успяваха да запазят дистанция от режима. Но напоследък влиянието им намалява поради спорната приватизация, автоцензурата и зависимостта от правителствени агенции за приходите от реклама, каза Снежана Миливоевич, професор по журналистика в Белградския университет. Вместо това, големи екипи като правителствената телевизия „ТВ Пинк“ и „TV Happy“ се фокусират върху леките новини и развлеченията. \"Независимите медии оцеляха по време диктатурата, но няма да оцелеят по време на демокрацията. Това е ловен сезон за независими мислители \", казва Миливоевич. \"Демокрацията е сериозно застрашена\". Останалите независими гласове са подложени на опетняване онлайн и в проправителствените таблоиди. След като базираната в Белград НПО - Център за изследване на прозрачността и достоверността публикува доклад, в който посочва, че партията на Вучич се появи четири пъти по-често от опозицията по „ТВ Пинк“ преди местните избори в Белград на 4 март, журналистката Тамара Скроза е наречена \"враг на държавата\" по държавния телевизионен канал. Сръбският медиен регулатор получи над 300 жалби по този повод, но заключи, че „ТВ Пинк“ не е нарушила никакви стандарти. \"Тази реторика е опасна и идва от върховете на управлението\", заявява Миливоевич. Едно изследване, публикувано през февруари от Балканската мрежа за разследващи репортажи, водеща регионална журналистика НПО, установи, че 70 процента от репортажите на сръбските журналисти се осъществяват под натиск от властите, като този натиск произтича предимно от изпълнителната власт. Стеван Дойчинович, главен редактор на Мрежата за разкриване на престъпността и корупцията, независим местен разследващ център, заяви, че основните сръбски медии представляват по-голяма опасност за свободата на словото от руските такива. \"По-голямата част от фалшивите новини идват от основните медии и правителството. Да, някои идват от Русия, но те са второстепенни фалшиви новини \", казва той. \"Това е буквално катастрофа: те насърчават престъпниците и военнопрестъпниците и правят пропаганда за правителството\". Дойчинович и неговата организация са подложени на продължителна клеветническа кампания от проправителствени таблоиди, нейните журналисти са били следени и апартамента на един от тях е бил обект на една зловещо нахлуване, при което нищо не е било откраднато. Медиите, които следват проправителствена и про-руска линия, имат прост отговор на своите критици - те дават на обществеността това, което иска. Драган Вучичевич, собственикът и главен редактор на водещия таблоид „Informer“, е съгласен да подкрепя Вучич и по-тесни връзки с Русия. Портретите на Путин висят в кабинета и конферентната зала. Но, казва той, тези възгледи също така носят и печалба. \"Аз съм бизнесмен. Ежедневният ни тираж е 120 000, така че вече сме най-продаваният таблоид в Сърбия. Когато поставих календари на Путин, продадохме 250 000 \", казва той. \"Ако бях сложи Катрин Аштън или Юнкер в календара, аз не мисля, че щях да продада дори и 12 копия\", казва той през смях, споменавайки бившия шеф на външната политика на ЕС и настоящият председател на Европейската комисия. „Всички вестници имат мнение. Винаги знаеш кого ще подкрепи \"Ню Йорк Таймс\" преди изборите. И нашата редакционна политика е ясна от първия ден: \"ЕС е неуспешен проект, който се разпада\", каза Вучичевич. Той защитава атаките на Информер срещу гласове като този на Дойчинович, когото таблоида му нарича чуждестранен агент и садомазохист . Той казва, че Дойчинович е публична личност, а обществеността има право да разбере., като прави препратки към Уотъргейт и новият филм \"Вестник на властта\" за \"Washington post\" и \"Досиетата от Пентагона\". \"Дойчинович не е шофьор на автобус. Той се представя за върховния морален съдник в Сърбия \", каза Вучичевич. За критиците Informer е единственият, който дава присъди - и не по добрия начин. В отговор на критиките на Вучич към други медии, американският посланикът в Сърбия Кейл Скот заявява миналата година, че \"Informer е обикновена измет\". \"Медиите трябва да се основават на факти и в Informer не виждам никакви факти\", казва той. Съветникът на Вучич po медийните въпроси Сузана Василиевич казва, че много медийни организации, които се представят за независими се ръководят от стари противници на президента на страната. \"Сега те използват медийното си влияние, за да атакуват сегашната правителствена и държавна политика\", казва тя в имейл. Според нея такива издания често споменават, че Вучич е бил министър на информацията на Милошевич, но това е „най-глупавото нещо, което могат да направят. Тъй като е много лесно да обясним, че това беше преди 20 години, при различни обстоятелства“. Самият Вучич вече е заявил, че не определя новия играч на сръбския медиен пазар като безпристрастен. \"Пускат Би Би Си в Сърбия ... Всичко това е добре, Сърбия е свободна страна. Британците имат право да плащат за това \", казва той в интервю от два часа и половина на телевизия\" Pink \"през декември. Но добавя: \"Сръбският народ трябва да знае, за да разбере, че тази информация не е обективна, а е в интерес на едно кралство\". Сподели:", "date": "2018.04.02", "title": "Великобритания се впуска в битката за влияние на Балканите"}
{"url": "http://pik.bg/%D1%81%D1%82%D0%B0%D1%80%D0%B0%D1%82%D0%B0-%D0%BB%D1%8E%D0%B1%D0%BE%D0%B2-%D1%80%D1%8A%D0%B6%D0%B4%D0%B0-%D0%BD%D0%B5-%D1%85%D0%B2%D0%B0%D1%89%D0%B0-%D0%BA%D1%80%D1%83%D0%BC-%D1%81%D0%B5-%D0%B2%D1%8A%D1%80%D0%BD%D0%B0-%D0%BF%D1%80%D0%B8-%D0%BA%D0%B0%D1%81%D1%8A%D0%BC%D0%BE%D0%B2%D0%B8-news739519.html", "text": "Фолкаджията Крум изненада почитателите си, връщайки се с две крачки назад. Неговите проекти отново се излъчват в ефира на Фен ТВ, пише Сикрет.бг. Именно в телевизията на Касъмови певецът представяше песните си допреди няколко години. След това той напусна компанията им и подписа с димитровградската империя „Пайнер“. Последва раздор и с Митко Димитров. Тогава Крум премина в новосъздадената музикална фирма на композитора Оцко – „Хит Микс Мюзик“. В края на миналата година двамата се разделиха с шумен скандал, като Крум остана единствен изпълнител в компанията на бившите партньори на Йоцко – „Хит Мюзик Продакшън“. Сега певецът е решил отново да бъде показван по телевизията и се е договорил с бившите си продуценти от Фен ТВ. Според меломаните Крум не е трябвало да напуска „Пайнер“, въпреки че певецът неведнъж е споделял, че не съжалява за нито едно свое решение. Сподели:", "date": "2018.04.02", "title": "Старата любов ръжда не хваща! Крум се върна при Касъмови "}
{"url": "http://pik.bg/%D1%88%D0%B5%D1%81%D1%82%D0%B8%D0%BC%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D1%80%D0%B0%D0%B7%D0%BC%D0%B8%D1%80%D0%B8%D1%86%D0%B8-%D0%B2-%D0%BC%D0%B5%D0%BA%D1%81%D0%B8%D0%BA%D0%B0%D0%BD%D1%81%D0%BA%D0%B8-%D0%B7%D0%B0%D1%82%D0%B2%D0%BE%D1%80-news739530.html", "text": "Шестима полицаи загинаха при размирици в мексикански затвор, предаде Асошиейтед прес, като се позова на властите. Служителите на реда са се задушили от дим, след като затворници запалили пожар в затвор в щата Веракрус. При бунта е загинал и още един човек, но не е ясно дали е бил затворник или надзирател, каза губернаторът на Веракрус Мигел Анхел Юнес. Той заяви, че четирима \"много опасни\" затворници помагали за ръководенето на престъпни мрежи в района около затвора \"Ла Тома\" в град Аматлан де лос Рейес, затова било решено те да бъдат преместени във федерален затвор със строг режим на сигурност. По думите му затворниците явно са устроили засада на полицаите, дошли да извършат преместването, като са ги блокирали и са запалили пожар, който е задушил шестима служители на реда. Седмият загинал не е носел униформа и може да е бил затворник или надзирател. При размириците са били ранени седем затворници, а 15 полицаи са били приети в болница. Сподели:", "date": "2018.04.02", "title": "Шестима полицаи загинаха при размирици в мексикански затвор"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BA%D1%80%D0%B0%D1%81%D0%B8%D0%BC%D0%B8%D1%80-%D0%BA%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81-%D0%B3%D0%BE%D1%80%D0%B5%D1%89-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B7%D0%B0-%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%B8%D1%82%D0%B0%D0%B9%D1%81%D0%BA%D0%B0%D1%82%D0%B0--news739550.html", "text": "Взехме необходимите мерки за падането на китайската космическа станция още в четвъртък. Шансът беше изключително малък, но ние имахме необходимите средства, които да се справят при необходимост. Сутринта дадох заповед за отмяна на положението, след като станцията падна в Тихия океан. Това заяви пред Нова телевизия вицепремиерът и министър на отбраната Красимир Каракачанов. \"Не виждам нашето решение да не гоним руски дипломати да е предизвикало спорове в чужбина. Ние сме суверена държава\", обясни той. \"Към настоящия момент мисля, че решението на правителството е правилно. Не трябва да се бърза. България председателства Съвета на Европейския съюз, трябва да водим по-балансирана политика\", коментира вицепремиерът. \"Вината на Русия не е категорично доказана към този момент\", добави Каракачанов. По думите му никой не може да ни се сърди, ако ние решим да сменим позицията си и да изгоним руски дипломати при наличие на ясни и категорични доказателства. \"Мен никой не ме е натискал за това решение. Нямам информация и някой от колегите да е бил натискан. Обединени патриоти не са обсъждали този въпрос. Решението, което взехме, е на база на информацията от Външно министерство и на службите. Нито Обединени патриоти са натискали правителството, нито кабинетът е искал да вземе друго решение\", обяви военният министър. \"Няма да направим нищо съществено, докато политиците ни живеят с този комплекс за малоценност и разчитат на това някой друг да ни каже какво да правим\", отсече той на въпрос защо не сме се присъединили към Великобритания, какъвто беше и призивът на зам.-председателя на ГЕРБ Цветан Цветанов. \"Не съветвам никой по какъвто и да е повод да нарушава въздушното пространство на България и да нарушава суверенитета ни. Ако има има подобен инцидент, ще реагираме така, както повелява българският закон\", обяви Каракачанов на въпрос за появилата се информация в сръбски медии за разговор между сръбския премиер и Владимир Путин. В този разговор президентът на Русия твърди, че ако се наложи, може да изпрати самолети, които да ударят Косово. Въпросните самолети щели да прелетят над България, а страната ни няма да им попречи, се твърди в публикацията, която вицепремиерът нарече \"фалшива новина\". Сподели:", "date": "2018.04.02", "title": "ЕКСКЛУЗИВНО! Вицепремиерът Красимир Каракачанов с горещ коментар за падането на китайската станция и решението да не гоним руски дипломати"}
{"url": "http://pik.bg/%D0%B2%D1%8A%D0%BB%D0%BD%D0%B5%D0%BD%D0%B8%D0%B5-%D0%B1%D0%BE%D0%B6%D0%B8%D0%BD%D0%BE%D0%B2-%D1%82%D1%80%D0%BE%D0%B3%D0%BD%D0%B0-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D1%81-%D0%B5%D0%BC%D0%BE%D1%86%D0%B8%D0%BE%D0%BD%D0%B0%D0%BB%D0%BD%D0%B8-%D0%B4%D1%83%D0%BC%D0%B8-%D0%B7%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-%D0%B4%D1%8A%D1%89%D0%B5%D1%80%D1%8F-%D1%81%D0%B8-news739455.html", "text": "Футболистът Валери Божинов поздрави дъщеря си Никол, която днес навършва шест години, от профила си в инстаграм, пише хотарена.нет. Малката красавица е плод на любовта на Валери и Николета Лозанова. Божинов умили последователите си в инстаграм с милото послание: „Точно 6 години, откакто се роди любовта на живота ми! Моята най-голяма слабост, съществото, на което подарих сърцето си! И преди 6 г. футболът ме лиши от възможността да съм първият, който да те целуне и на този ти рожден ден ще ме отдалечи от теб, Никол, но тати много те обича и разстоянието не е фактор, който да повлияе на нашата неимоверно силна връзка! Благословен съм да имам най-невероятната дъщеря!“, пише развълнуваният татко. Сподели:", "date": "2018.04.02", "title": "ВЪЛНЕНИЕ! Божинов трогна феновете с емоционални думи за рождения ден на дъщеря си"}
{"url": "http://pik.bg/%D0%B7%D0%BE%D1%80%D0%B0%D0%BD-%D0%B7%D0%B0%D0%B5%D0%B2-%D0%B8-%D0%B0%D0%BB%D0%B5%D0%BA%D1%81%D0%B8%D1%81-%D1%86%D0%B8%D0%BF%D1%80%D0%B0%D1%81-%D1%81%D0%B5-%D1%81%D1%80%D0%B5%D1%89%D0%B0%D1%82-%D0%B2-%D0%B0%D1%82%D0%B8%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D1%81%D0%BF%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D0%B8%D1%8F-news739476.html", "text": "Очаква се новата среща между министър-председателите на Македония и на Гърция Зоран Заев и Алексис Ципрас да се проведе в Атииа, разбира се, ако се постигне напредък в преговорите за разрешаване на спора за името, коментира македонското електронно издание „Локално“. Според гръцката държавна информационна агенция АНА-МПА по време на последната среща между външните министри на двете страни - Никола Димитров и Никос Кодзиас с посредника Матю Нимиц във Виена е постигнат известен напредък. Двамата дипломати са се съгласили на ново събрание след Великден. „Ако има положителни резултати, ще има нова среща между двамата министър-председатели“, заявиха дипломатическите източници пред АНА-МПА. Държавната телевизия ЕРТ съобщи също, че е възможна нова среща между Заев и Ципрас. Според „Антена“ и „Скай“, властите в Атина са направили някои отстъпки по време на последните преговори. Тя се е отказала да иска новото име да е само в македонски и една дума. Но в замяна те искат пълното използване на новото име - на международно и вътрешно ниво и промяна на Конституцията. Сподели:", "date": "2018.04.02", "title": "Зоран Заев и Алексис Ципрас се срещат в Атина заради спора за името на Македония"}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%BA%D1%83%D0%B2%D0%B5%D0%B9%D1%82-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BD%D0%B0%D0%B9-%D0%BC%D0%B0%D0%BB%D0%BA%D0%BE-15-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%BE%D1%82-%D0%BF%D0%B5%D1%82%D1%80%D0%BE%D0%BB%D0%BD%D0%B8%D1%8F-%D1%81%D0%B5%D0%BA%D1%82%D0%BE%D1%80-news739473.html", "text": "Най-малко 15 работници от петролния сектор загинаха при сблъсък на два автобуса в Южен Кувейт, предаде Франс прес. Сред загиналите има седем индийци, петима египтяни и трима пакистанци, съобщи Мохамед Басри, говорител на кувейтската петролна компания. Ранени са двама индийци и един кувейтски гражданин. Един от индийците е в критично състояние. Говорител на пожарната команда съобщи, че загиналите са работели за петролната компания \"Бурган\". Катастрофата се е случила близо до централата на компанията. Сподели:", "date": "2018.04.02", "title": "Жестока катастрофа в Кувейт, загинаха най-малко 15 работници от петролния сектор"}
{"url": "http://pik.bg/%D0%B7%D0%B0%D0%BF%D0%BE%D1%87%D0%B2%D0%B0-%D1%81%D1%82%D1%80%D0%B0%D1%81%D1%82%D0%BD%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0-news739520.html", "text": "От днес започва Страстната седмица или седмицата на страданията - последната от живота на Исус Христос. Според православния календар всеки ден от тази седмица е Велик. Всяка година православните християни очакват със смирение Страстната седмица, за да захранят вярата, да укрепят мира и да защитят единството. Спасителят изкупва човешките грехове чрез жертва - в страдание, болка и любов, и го показва чрез възкресение. На Велики понеделник Христос, влизайки в Йерусалимския храм, се разгневил на събралата се тълпа. Храмът за молитви бил превърнат в тържище и в гнева си Божият син съборил масите на търговците. Затова на Велики вторник Исус прекарал в нравствени напътствия, а според църковния канон денят е отреден за смирение. В деня на Светата и Велика сряда Юда отишъл при юдейските първенци и уговорил предателството на Христос за 30 сребърника. На Велика сряда обичаят пък повелява да се бере здравец, предимно от децата и на Разпети петък да се раздава за здраве. На Велика сряда не се работи никаква домакинска работа, а ако някой престъпи това правило, вярва се, че умението му ще се отнеме. Велики четвъртък е свързан с Тайната вечеря, когато е установено тайнственото причастие. След вечеря Христос взел хляб, благословил го, разчупил го, раздал на учениците си и казал: \"Вземете, яжте, това е моето тяло!\". После вдигнал чашата и казал: \"Пийте от нея всички. Това е моята кръв на Новия завет, която за вас и на мнозина се пролива за опрощение на греховете\". След причастието Христос признал пред своите ученици, че ще бъде предаден. Велики четвъртък е най-очакваният ден през Страстната седмица от децата. Тогава се става рано, а навремето децата дебнели коя кокошка първа ще снесе. Това яйце се боядисвало първо в червено. С първото боядисано яйце, още докато не е изсъхнало, се натъркват бузите и челата на децата за здраве. Който не успее да боядиса яйцата в четвъртък, може да го направи в събота. Велики петък, известен още като Разпети петък, е денят, в който е разпнат Исус Христос и е посветен на неговите страдания. На Велики петък не се прави нищо - разрешено е само да се рисуват боядисаните вече яйца. На Разпети петък не се яде нищо, пие се само вода. Велика събота се нарича още душна, защото тогава се ходи на гробовете на починалите близки. На тях се раздават боядисани яйца, жито и хляб . На този ден се месят и пекат козунаците. Вечерта срещу неделя вярващите отиват в храмовете, палят свещи и всички се поздравят с \"Христос воскресе!\", а отговорът е - \"Воистина воскресе!\". Сподели:", "date": "2018.04.02", "title": "Започва Страстната седмица!"}
{"url": "http://pik.bg/%D1%81%D0%BB%D0%B5%D0%B4-%D0%B0%D0%B7%D0%B8%D1%81-%D0%B8-%D0%B2%D0%B5%D1%81%D0%BA%D0%BE-%D0%BC%D0%B0%D1%80%D0%B8%D0%BD%D0%BE%D0%B2-%D1%81%D0%B5-%D0%BF%D1%80%D1%8A%D0%BA%D0%BD%D0%B0-%D0%B2-%D1%88%D0%BE%D1%83%D1%82%D0%BE-%D0%BD%D0%B0-%D1%80%D0%B0%D1%87%D0%BA%D0%BE%D0%B2-news739522.html", "text": "Веселин Маринов изненада публиката на спектакъла „Забраненото шоу на Рачков“ в Дома на културата „Борис Христов“ в Пловдив. Той се появи изневиделица, изпя 2 песни , разказа няколко вица за себе си и дори даде интервю. Рачков пък му даде хавлия и тениска с отдушници, при което препълнената зала избухна, а едно дете се разплака. Веско каза, че идеята му харесва и заяви, че ще си направи костюм с отдушници, пише trafficnews.bg. „Забраненото шоу на Рачков“ е първото телевизионно шоу извън телевизията, което разкрива смешната страна на телевизионните продукции, вкопчени във вечната борбата за рейтинг. То е комедиен моноспектакъл, който ще ви въведе в кухнята на телевизията, а билетите за представлението в Пловдив отдавна бяха изкупени. Места няма и за следващата дата на шоуто - 14 април. От екипа разкриват обаче, че скоро ще обявят нова дата. ПИК припомня, че първият гост на Рачков в новия му спектакъл бе кралят на чалгата Азис. Сподели:", "date": "2018.04.02", "title": "След Азис и Веско Маринов се пръкна в шоуто на Рачков"}
{"url": "http://pik.bg/%D1%80%D0%B5%D1%81%D1%82%D0%B0%D1%80%D1%82-%D1%81%D0%B0%D1%89-%D0%B8-%D1%8E%D0%B6%D0%BD%D0%B0-%D0%BA%D0%BE%D1%80%D0%B5%D1%8F-%D0%BF%D0%BE%D0%B4%D0%BD%D0%BE%D0%B2%D0%B8%D1%85%D0%B0-%D1%81%D1%8A%D0%B2%D0%BC%D0%B5%D1%81%D1%82%D0%BD%D0%B8-%D0%B2%D0%BE%D0%B5%D0%BD%D0%BD%D0%B8-%D1%83%D1%87%D0%B5%D0%BD%D0%B8%D1%8F-news739342.html", "text": "САЩ и Южна Корея дадоха старт на отложените съвместни военни учения, които трябваше да се проведат по-рано тази година, предава Франс Прес, цитирани от Фокус. Напрежението на взривоопасния Корейски полуостров отслабна в последните месеци, след като изолираната и ядрено въоръжена Северна Корея предложи среща на върха с Южна Корея и своя „империалистически враг“ САЩ. Ежегодното учение, серия от теренни тренировки, в които са задействани 11 500 американски и 290 000 южнокорейски военнослужещи, ще продължат в рамките на целия месец април, съобщи говорителят на Министерството на отбраната в Сеул. В предходните години маневрите се провеждаха за период от два месеца. Тазгодишното учение ще включва по-малко стратегически оръжия като например ядрен самолетоносач. Използването на подобни оръжия в минали учения често предизвикваше гневен отговор от страна на Севера. Пхенян, който традиционно определя ученията между САЩ и Южна Корея като подготовка за инвазия, остана доста тих по въпроса в последните седмици. Сподели:", "date": "2018.04.02", "title": "Рестарт! САЩ и Южна Корея подновиха съвместни военни учения"}
{"url": "http://pik.bg/%D0%B3%D0%BE%D1%80%D0%B5%D1%89-%D1%81%D0%BB%D1%83%D1%85-%D0%B0%D0%BB%D0%B5%D0%BA%D1%81%D0%B0%D0%BD%D0%B4%D1%8A%D1%80-%D1%81%D0%B0%D0%BD%D0%BE-%D0%BA%D1%80%D1%8A%D1%88%D0%BA%D0%B0-%D0%BD%D0%B0-%D0%B6%D0%B5%D0%BD%D0%B0-%D1%81%D0%B8-%D1%81-%D1%8F%D0%BD%D0%B0-%D0%BC%D0%B0%D1%80%D0%B8%D0%BD%D0%BE%D0%B2%D0%B0-news739471.html", "text": "Александър Сано и Яна Маринова са пренесли страстта си от екрана в реалния живот, издават запознати с отношенията им. Актьорите успешно си партнират в хитовия филм „Привличане”, където играят двама влюбени учители от частно школо, ала покрай снимките на лентата явно се сближли повече от допустимото, научи HotArena. За извънбрачната афера на Яна и Александър подозирали повечето им колеги, ала не и официалните им половинки. Сано има 8-годишна дъщеря от бившата тв водеща Нели Атанасова, а Маринова от години е омъжена за боксьора Тихомир Винчев. Явно обаче семейният живот й е доскучал, защото е намерила начин да се разнообрази в прегръдките на екранния си партньор. Според запознати, в началото актьорите излизали като приятели, но скоро прекрачили границата и станали интично близки. Башар Рахал, който заедно с Яна е съпродуцент на „Привличане”, пръв научил за авантюрата им, а после пикантната клюка достигнала до ушите и на други колеги от снимачната площадка. Говори се, че Маринова съблазнила Сано, докато го учела как да танцува салса, а той бързо се предал пред сексапила й. Макар че гони 40-те, актрисата е в перфектна форма и без проблем успяла да съблазни партньора си. Въпреки че не го бивало особено в кършенето на снагата, Яна високо оценила старанието му и го поканила на обяд, който прераснал във вечеря и приключил в леглото, пише столичен седмичник. Близки до Маринова споделят, че тя била силно притеснена да не би съпругът й Тишо да научи за изневярата. Навремето мускулестият мъжага се е заминавал професионално с бокс, а приятелите му го представят като избухлив и честолюбив. „Ако разбере, че Яна го е окичила с рога, ще откачи!” коментират хора от обкръжението на Винчев. Преди време боксьорът доста трудно преглътна слуховете за авантюра на половинката си с Башар Рахал. Сподели:", "date": "2018.04.02", "title": "ГОРЕЩ СЛУХ! Александър Сано кръшка на жена си с Яна Маринова"}
{"url": "http://pik.bg/%D0%BD%D0%BE%D0%B2%D0%BE-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B5%D1%80%D0%B4%D0%BE%D0%B3%D0%B0%D0%BD-%D1%81%D0%BA%D0%BE%D1%87%D0%B8-%D0%BD%D0%B0-%D0%BD%D0%B5%D1%82%D0%B0%D0%BD%D1%8F%D1%85%D1%83-news739461.html", "text": "Размяната на остри реплики през последните два дни между президента на Турция Реджеп Тайип Ердоган и израелския премиер Бенямин Нетаняху продължи днес с думите на турския лидер, който оприличи Израел на \"терористична държава\". Полемиката се разрази, след като турският президент разкритикува в събота Израел за насилието по време на протестите на палестинци в ивицата Газа, обвинявайки го, че е използвал \"непропорционална сила\" и е извършил \"нечовешка атака\". Израелският премиер каза на свой ред, че не приема да бъде поучаван \"от този, който безогледно бомбардира цивилни от години\", припомня БТА. \"Ей Нетаняху, съвземи се. Ти си терористична държава. Ясно е какво правиш в Газа, Ерусалим. Никой в света не те обича\", заяви Ердоган в реч пред граждани преди окръжен конгрес в Адана на управляващата Партия на справедливостта и развитието (ПСР). \"Трябва да знаеш следното: не се занимавай с угнетени хора. Не се занимавай с нас! Не чакай от нас положителна дума, когато не постъпваш честно\", добави Ердоган в обръщението си към израелския премиер. В петък десетки хиляди палестинци се събраха близо до границата с Израел на протести, които трябва да продължат шест седмици. В тях се настоява за правото на завръщане на палестинските бежанци, които са избягали или са били прогонени от домовете си във войната, последвала създаването на държавата Израел през 1948 г. Най-малко 16 палестинци, които се доближили до граничните ограждения, са били застреляни от израелски войници, а над 1400 са били ранени по данни на здравното министерство на ивицата Газа. Израелската армия заяви, че е открила огън по протестиращи, които са замеряли войниците с камъни или коктейли \"Молотов\", стреляли са по тях или са се опитали да проникнат в Израел през граничните ограждения. Сподели:", "date": "2018.04.02", "title": "Ново напрежение! Ердоган скочи на Нетаняху"}
{"url": "http://pik.bg/%D1%85%D0%B8%D1%82%D1%80%D1%83%D1%88%D0%B0-%D1%81%D1%83%D0%B7%D0%B0%D0%BD%D0%B8%D1%82%D0%B0-%D1%8E%D1%80%D0%BA%D0%B0-%D1%84%D0%B5%D0%BD%D0%BE%D0%B2%D0%B5-%D1%81%D1%80%D0%B5%D1%89%D1%83-%D0%BC%D0%B5%D0%BD%D0%B8%D0%B4%D0%B6%D1%8A%D1%80%D0%B8%D1%82%D0%B5-%D0%BD%D0%B0-%D0%B4%D0%B8%D1%81%D0%BA%D0%BE%D1%82%D0%B5%D0%BA%D0%B8-news739516.html", "text": "На хитра тактика заложи интернет сензацията Сузанита. Непълнолетната щерка на чалга легендата Орхан Мурад призова в социалните мрежи почитателите си да спамят на макс клубовете, пише Secret.bg. По този начин мениджърите на чалготеките ще се убедят, че Сузи е изключително желана и ще я поканят в заведението си. Мнозина изпълнители, които не са особено популярни, сами звънят на дискотеките, за да се предлагат или пък работят с мениджъри, които да им уреждат участията. Явно Сузанита не иска да се разделя с процент от хонорара си и затова предпочита фенската й армия да свърши всичко, при това напълно безплатно. Сподели:", "date": "2018.04.02", "title": "ХИТРУША! Сузанита юрка фенове срещу мениджърите на дискотеки"}
{"url": "http://pik.bg/%D1%87%D0%B5%D1%80%D0%BD%D0%BE-%D0%B7%D0%BB%D0%B0%D1%82%D0%BE-%D0%B1%D0%B0%D1%85%D1%80%D0%B5%D0%B9%D0%BD-%D0%BE%D1%82%D0%BA%D1%80%D0%B8-%D0%B3%D0%BE%D0%BB%D1%8F%D0%BC%D0%BE-%D0%BF%D0%B5%D1%82%D1%80%D0%BE%D0%BB%D0%BD%D0%BE-%D0%BD%D0%B0%D1%85%D0%BE%D0%B4%D0%B8%D1%89%D0%B5-news739465.html", "text": "Бахрейн обяви днес, че е открил най-голямото през последните десетилетия находище на петрол и газ в страната, предаде Ройтерс, цитирайки държавната агенция БНА. То се намира край западния бряг на малкото арабско кралство от района на Залива. Находището е шистово е се смята, че съдържа много повече петрол от този, който се произвежда сега от единственото, което Бахрейн експлоатира, и то заедно със Саудитска Арабия - Абу Сафа, открито през 1932 г. В новооткритото има и много природен газ. Не се съобщават обаче подробности за количеството на запасите в него. Сподели:", "date": "2018.04.02", "title": "ЧЕРНО ЗЛАТО! Бахрейн откри голямо петролно находище"}
{"url": "http://pik.bg/%D0%B8%D0%BD%D1%82%D1%80%D0%B8%D0%B3%D0%B0-%D0%B7%D0%B0%D1%80%D0%B0%D0%B6%D0%B4%D0%B0-%D0%BB%D0%B8-%D1%81%D0%B5-%D0%BD%D0%BE%D0%B2%D0%B0-%D1%81%D0%B2%D0%B5%D1%82%D1%81%D0%BA%D0%B0-%D0%BB%D1%8E%D0%B1%D0%BE%D0%B2-%D0%BC%D0%B8%D1%85%D0%B0%D0%B5%D0%BB%D0%B0-%D1%84%D0%B8%D0%BB%D0%B5%D0%B2%D0%B0-%D0%B8-%D0%BC%D0%B0%D0%BA%D1%81%D0%B8%D0%BC-%D0%B5%D1%88%D0%BA%D0%B5%D0%BD%D0%B0%D0%B7%D0%B8-%D0%BE%D0%BF%D0%B0%D1%81%D0%BD%D0%BE-%D0%B1%D0%BB%D0%B8%D0%B7%D0%BA%D0%B8-news739466.html", "text": "Опасна близост помежду си показаха на церемонията по раздаването на наградите „Икар“ Михаела Филева и чаровният диригент Максим Ешкенази, показват снимки на Булфото. Двамата пристигнаха заедно в Народния театър, където беше събитието, и не се разделиха цяла вечер. Дали Михаела Филева е гадже на Максим Ешкенази? Това се питаха гостите на церемонията във вторник вечерта. За нея се знае, че имаше сериозна връзка с колегата си Павел, след което – епизод на няколко последователни раздели и събирания с него, докато накрая окончателно скъсаха. После се заговори, че красавицата от Велико Търново е залюбила писателя Димитър Калбуров покрай общите им участия в „Пощенска кутия за приказки“. След публичната й поява в компанията на диригента обаче въпросът е дали между тях има и нещо друго освен обикновено приятелство. Знае се, че са се запознали покрай участията на певицата в концертите на „Фортисимо фамилия“, които Максим ръководи. Изглежда, отношенията им не са останали само на ниво колеги. Макар да не се прегръщаха и целуваха публично, близостта им беше очевидна и даде повод да се смята, че са в романтична връзка. За личния живот на Максим Ешкенази се знае малко, тъй като той рядко го коментира, пише столичен седмичник. Преди време обаче бе споделил, че има жена, с която се е запознал в България, но живеят заедно в Калифорния. Там била и дъщеря му, която е тийнейджърка. Самият диригент е прехвърлил 40-те, но се смята за един от най-добре изглеждащите мъже в своята професия, така че не му липсва женско внимание. Преди няколко години той обяви, че си търси жена, която може да мие чинии, тъй като във всичките му връзки домакинската работа се вършела от него самия. Сподели:", "date": "2018.04.02", "title": "ИНТРИГА! Заражда ли се нова светска любов? Михаела Филева и Максим Ешкенази опасно близки "}
{"url": "http://pik.bg/%D0%BD%D0%B0-%D1%87%D0%B5%D1%82%D0%B8%D1%80%D0%B8-%D0%BE%D1%87%D0%B8-%D0%BF%D0%B5%D1%82%D1%80%D0%BE-%D0%BF%D0%BE%D1%80%D0%BE%D1%88%D0%B5%D0%BD%D0%BA%D0%BE-%D1%89%D0%B5-%D0%BE%D0%B1%D1%81%D1%8A%D0%B4%D0%B8-%D1%81-%D0%B0%D0%BD%D0%B3%D0%B5%D0%BB%D0%B0-%D0%BC%D0%B5%D1%80%D0%BA%D0%B5%D0%BB-%D1%80%D0%B0%D0%B7%D0%BF%D0%BE%D0%BB%D0%B0%D0%B3%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B8%D1%80%D0%BE%D1%82%D0%B2%D0%BE%D1%80%D1%86%D0%B8-%D0%B2-%D0%B4%D0%BE%D0%BD%D0%B1-news739432.html", "text": "Президентът на Украйна Петро Порошенко обяви, че на 10 април ще посети Германия и ще има разговори с канцлера Ангела Меркел, в които една от темите ще бъде разполагането на миротворци в Донбас, съобщава Интерфакс-Украйна. „На 10 април ще бъда в Берлин и с канцлера Меркел ще обсъдим темата за миротворците“, заяви Порошенко. С инициатива за разполагане на миротворчески сили на ООН за защита на наблюдателите от ОБСЕ по-рано излезе руският президент Владимир Путин. Уточнява се, че става дума за разполагането на миротворците по граничната линия в Донбас. Целта на разполагането на миротворци на ООН в Донбас е свързана с реализацията на Минските споразумения за урегулиране на конфликта в Източна Украйна, уточнява специалният представител на ОБСЕ Мартин Сайдик. От Киев настояват за разполагането на миротворчески сили на ООН по цялата територия на Украйна и в района на Донбас, по границата с Русия. Сподели:", "date": "2018.04.02", "title": "На четири очи! Петро Порошенко ще обсъди с Ангела Меркел разполагането на миротворци в Донбас"}
{"url": "http://pik.bg/%D0%B7%D0%BE%D0%BE%D0%BF%D0%B0%D1%80%D0%BA-%D0%BC%D0%B5%D0%B3%D0%B7-%D0%B1%D0%B8%D0%BB%D0%B0-%D0%BA%D0%B0%D1%82%D0%BE-%D0%B1%D0%B0%D0%BB%D0%BA%D0%B0%D0%BD%D1%81%D0%BA%D0%B0-%D0%BA%D0%BE%D0%B7%D0%B0-news739509.html", "text": "Дизайнерката Миглена Каканашева продължава тенденцията си да се сравнява с животни. Последният й паралел е дивата балканска коза, пише Secret.bg. Мегз е от седмица в Тайланд, където позира с дрехите си. За да рекламира банските, които е направила, се е покатерила на скала, висока 5 метра, поне според думите й, въпреки че на снимката не се вижда нищо притеснително или пък високо. „Височината на това, на което съм се покатерила е над 5м. Едно време баба ми казваше, че съм като малка планинска коза. Види ли нещо по-високо от него, се качва веднага“, сподели дизайнерката. Тя не скри отвращението си от разходката извън комплекса, в който е отседнала. „Не съм виждала по-мизерно място, навсякъде е пълно с проститутки“, проплака Мегз. Сподели:", "date": "2018.04.02", "title": "ЗООПАРК! Мегз била като балканска коза"}
{"url": "http://pik.bg/%D1%81%D0%B8%D0%BB%D0%B2%D0%B5%D1%81%D1%82%D1%8A%D1%80-%D1%81%D1%82%D0%B0%D0%BB%D0%BE%D1%83%D0%BD-%D1%80%D0%B0%D0%B7%D0%BA%D1%80%D0%B8-%D0%BA%D0%B0%D0%BA%D0%B2%D0%BE-%D0%B5-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5%D1%82%D0%BE-%D0%BD%D0%B0-%D1%88%D0%B2%D0%B0%D1%80%D1%86%D0%B5%D0%BD%D0%B5%D0%B3%D0%B5%D1%80-news739467.html", "text": "Холивудският актьор Силвестър Сталоун потвърди, че колегата му и бивш губернатор на американския щат Калифорния Арнолд Шварценегер е добре и му пожела бързо възстановяване, съобщи Контактмюзик. Шварценегер беше приет в болница за смяна на аортна клапа, но след усложнения при интервенцията, екип от хирурзи извърши спешна операция на сърцето му. Към настоящето, актьорът от поредицата \"Терминатор\" е буден и стабилизиран, а неговият близък приятел Силвестър Сталоун му желае само доброто. \"Арнолд е силен мъж. Той ще бъде по-голям и по-добре от всякога\", каза звездата от филма \"Роки\". 71-годишната легенда на Холивуд добави, че би се радвал да посети Арнолд в болницата, \"ако има възможност\". След проблемите със здравето на Арнолд Шварценегер, някои фенове предположиха, че той ще откаже дългогодишния си навик да пуши цигари. Силвестър Сталоун, който има същия порок, каза, че вероятно и двамата няма да спрат. Преди дни говорителят на Арнолд Шварценегер Даниъл Кечъл написа в Туитър съобщение, в което подробно описа през каква процедура е преминала звездата от \"Хищникът\". Това беше втората сърдечна операция на 70-годишния актьор, като първата беше през 1997 г. Сподели:", "date": "2018.04.02", "title": "Силвестър Сталоун разкри какво е състоянието на Шварценегер"}
{"url": "http://pik.bg/%D0%BF%D0%BB%D0%B0%D1%88%D0%B5%D1%89%D0%BE-%D0%BD%D0%B5%D0%BC%D1%81%D0%BA%D0%B8-%D1%83%D1%87%D0%B5%D0%BD%D0%B8-%D1%81%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D0%BF%D0%B0%D1%8F%D0%BA-%D1%80%D0%BE%D0%B1%D0%BE%D1%82-%D0%B2%D0%B8%D0%B4%D0%B5%D0%BE-news739469.html", "text": "Немски учени конструираха стряскащ паяк-робот с 8 крака, който може да се свие на топка и да ви преследва със завидна скорост, пише в. \"Дейли мейл\". Разработката е дело на технологичната компания \"Фесто\", като инженерите се били вдъхновили от истински паяк, който често се среща в пустинята в Мароко. Името на машинката е Bionic WheelBot. Тя е с побиваща тръпки характерна паяшка походка, може да бяга и да се търкаля с впечатляваща скорост. Роботчето е точно копие на вида Cebrennus rechenbergi. Този марокански паяк крачи като всички свои събратя, но когато е застрашен, се свива на топка и се търкаля с главоломна скорост. За да постигне същия ефект, роботчето свива шест от крачетата си, а с две от тях се изтласква, за да може свитото на топка негово тяло да се търкаля. От фирмата \"Фесто\" уточниха, че в този режим машинката развива два пъти по-голяма скорост. Тя лесно може да ви догони, ако тръгнете да бягате от нея. Паякът-робот е снабден с 15 малки електромоторчета, монтирани в ставите и тялото му. Сподели:", "date": "2018.04.02", "title": "Плашещо! Немски учени създадоха паяк-робот (ВИДЕО)"}
{"url": "http://pik.bg/%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BA%D1%80%D0%B0%D0%B4%D0%B5%D1%86-%D0%BE%D1%82-%D0%B2%D1%8A%D1%80%D1%88%D0%B5%D1%86-%D0%BE%D0%B1%D0%B8%D1%80%D0%B0%D0%BB-%D0%BA%D1%8A%D1%89%D0%B8-%D0%B2-%D0%B1%D0%B5%D0%BB%D0%B8-%D0%B8%D0%B7%D0%B2%D0%BE%D1%80-news739430.html", "text": "Органите на реда са задържали криминално проявен мъж от Вършец, за когото било установено, че е обрал имот във врачанското село Бели извор, съобщават от ОД на МВР, цитирани от Конкурент. Според информацията, задържаният И.М. е преспал в ареста, а по случая е образувано досъдебно производство. Ченгетата научили за инцидента от охранител от частен СОТ, който се обадил, че към 22:30 часа в събота някой е задействал сигнално-охранителната техника. По още горещите следи полицаите стигнали до извършителя и щракнали белезниците около китките му. Сподели:", "date": "2018.04.02", "title": "Задържаха крадец от Вършец, обирал къщи в Бели извор"}
{"url": "http://pik.bg/%D0%B8%D0%B7%D1%80%D0%B0%D0%B5%D0%BB-%D0%B7%D0%B0%D0%BF%D0%BB%D0%B0%D1%88%D0%B8-%D0%BF%D0%B0%D0%BB%D0%B5%D1%81%D1%82%D0%B8%D0%BD%D0%B0-news739470.html", "text": "Министърът на отбраната на Израел Авигдор Либерман заплаши, че ще действа още по-твърдо, ако безредиците с палестинските протестиращи в Ивицата Газа се повторят, предава РИА Новости. Той определи като „лицемерна“ позицията на международната общност, където мнозина обвиняват израелските военни, че са открили огън по участниците във вълненията, в „несъразмерна употреба“ на сила. „Армията на Израел няма да сътрудничи с никакви следствени комисии. Нека разследват убийствата на половин милион души в Сирия и на десетки хиляди в Либия, Судан и Йемен“, заяви Либерман. „Войниците действаха в съответствие със заповедите. Задачата им е да защитават гражданите на Израел и границите на страната и те я изпълниха. Ако безредиците се възстановят, то ние ще действаме още по-твърдо“, подчерта министърът. Сподели:", "date": "2018.04.02", "title": "Израел заплаши Палестина"}
{"url": "http://pik.bg/%D1%82%D0%B5%D0%B6%D1%8A%D0%BA-%D0%B8%D0%BD%D1%86%D0%B8%D0%B4%D0%B5%D0%BD%D1%82-%D1%82%D0%B5%D1%81%D0%BB%D0%B0-%D0%BD%D0%B0-%D0%B0%D0%B2%D1%82%D0%BE%D0%BF%D0%B8%D0%BB%D0%BE%D1%82-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0-%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB-news739460.html", "text": "Пореден случай на фатален инцидент с автомобил със самоуправление, при който загина човек. След като автономна кола на \"Юбер\" блъсна пешеходка, в Калифорния катастрофира автомобил на \"Тесла\", който е бил в режим на автопилот, съобщи Би Би Си, като цитира компанията-производител на електрическия автомобил. На 23 март в мантинела в Калифорния се удари \"Тесла\" модел Х и след разразилия се пожар 38-годишният шофьор почина. Днес стана ясно, че секунди преди катастрофата в автомобила е действала системата за самоуправление, предаде БНТ. В съобщение, от \"Тесла\" упоменават, че шофьорът не е държал ръцете си на волана секунди преди катастрофата и че е имал поне пет секунди ясен изглед към бетонната преграда, в която се е блъснал. От компанията допълват, че шофьорът е получил предупредителни сигнали, но не уточняват дали системата за автономно управление на автомобила е засякла бетонната бариера. Системата за автопилот на \"Тесла\" извършва множество от дейностите на същинските автономни системи като упражняване на контрол върху спирачките, ускорението и завиването при определени условия. Въпреки това, системата е класифицирана като „помощна“ и като такава от \"Тесла\" изискват от шофьора да държи ръцете си на волана. Това е първият инцидент с фатален край за автопилотната система на \"Тесла\", предава Ройтерс. По-рано автономна кола на „Юбер“ блъсна пешеходка в Аризона, при което жената изгуби живота си. Това наложи моментално спиране на тестовете на автономно управление на компанията. Сподели:", "date": "2018.04.02", "title": "Тежък инцидент! \"Тесла\" на автопилот катастрофира, има загинал"}
{"url": "http://pik.bg/%D0%B0%D0%BA%D1%86%D0%B8%D1%8F-%D0%BF%D0%BE-%D0%BA%D1%80%D1%8A%D0%B2%D0%BE%D0%B4%D0%B0%D1%80%D1%8F%D0%B2%D0%B0%D0%BD%D0%B5-%D1%81%D0%B5-%D0%BF%D1%80%D0%BE%D0%B2%D0%B5%D0%B4%D0%B5-%D0%BD%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D0%BC%D0%B5%D1%81%D1%82%D0%B0-%D0%B2-%D1%81%D0%BE%D1%84%D0%B8%D1%8F-news739456.html", "text": "Акция по кръводаряване се проведе вчера на няколко места в столицата. Инициативата беше на Националния кръвен център, по повод големия християнски празник Цветница. Акцията, която се осъществи с подкрепата на Българската православна църква, беше под надслов „Запалете свещичка. Дарете кръв. Дарете живот от себе си.” Изнесени екипи за кръводаряване работиха от 9,00 до 13,00 ч., в близост до храмовете „Св. Неделя”, „Св. Седмочисленици”, „Св. Параскева” и „Покров Богородичен” в столицата. Сподели:", "date": "2018.04.02", "title": "Акция по кръводаряване се проведе на няколко места в София"}
{"url": "http://pik.bg/%D0%BA%D0%B5%D0%BD%D0%B8%D0%B5%D1%86-%D1%81-%D0%B2%D0%BF%D0%B5%D1%87%D0%B0%D1%82%D0%BB%D1%8F%D0%B2%D0%B0%D1%89-%D1%80%D0%B5%D0%BA%D0%BE%D1%80%D0%B4-%D0%BD%D0%B0-%D0%BF%D0%BE%D0%BB%D1%83%D0%BC%D0%B0%D1%80%D0%B0%D1%82%D0%BE%D0%BD%D0%B0-%D0%B2-%D1%81%D1%82%D0%B0%D1%80%D0%B0-%D0%B7%D0%B0%D0%B3%D0%BE%D1%80%D0%B0-news739451.html", "text": "Хиляди жители на Стара Загора и гости на града станаха свидетели на третото издание на Маратон Стара Загора, което завърши с впечатляващ рекорд от европейска величина, предава Би Ти Ви. Най-впечатляващо бе постижението на победителя в полумаратона. Кениецът Хилари Кипахумба финишира за 1.04:46 ч., което е резултат от световна величина и рекорд на маратона. Нещо повече – куриозно Хилари продължи да бяга, въпреки, че бе записан на 21 км, та се наложи реферите да му подскажат, че той е финиширал и следва да спре. Хилари подобри с близо минута досегашното най-добро постижение. Сребърният Бернард Матека също завърши с „гросмайсторския“ резултат 1.05:17 ч., като трябва да се отбележи, че участниците бяха затруднени от бурния, на места в покрайнините ураганен вятър. класическия маратон шампионът бе добре познат. Ахмет Насеф грабна поредната си победа в българската верига от маратони, след като спечели дебютното бягане в първото издание още преди две години във Варна. Насеф, който е роден в Мароко, но бяга за Италия и е български зет, се откъсна напред след 20-ия км заедно с кениеца Абел Роб, като двамата водеха непримирима битка почти до финала. В края Насеф се оказа по-свеж и спечели маратона, а с това и премията от 8000 лв. за първото място с резултат 2.23:07 ч. При жените най-бързата също се оказа стара познайница. Рут Матебо – кенийката, който миналата година спечели големия джакпот от 20 000 лв. Във веригата български маратони „Бягането като начин на живот“ - и сега отказа конкуренцията и финишира далеч пред другите с 2:48,11 ч. Общо представителите на Кения доминираха и спечелиха 7 от 12-те отличия в двете най-дълги дистанции. Най-добре от българите в маратонското бягане се представиха Димчо Мицов, шести в общото класиране с 2.39:32 ч. и Таня Димитрова, финиширала веднага след призовата тройка за 3.22:07 ч. Успоредно с Маратон Стара Загора се състоя и Националният шампионат по полумаратон, като на практика надпреварата събра най-добрите в тази дисциплина у нас. Шампион при мъжете с 1.07:04 ч. е Исмаил Сенанджи от Евър Варна, а при жените победи Маринела Нинева от Локомотив Дряново с 1.20:20 ч. Призьорите бяха наградени от легендите на родната атлетика Михаил Желев и Евгени Игнатов, зам.-кмета Красимира Чахова, Анатоли Илиев – председател на Асоциация „Спорт в свободното време“, Диян Драшков – спортен директор на българска федерация лека атлетика. Тази година маршрутът бе променен във връзка с реконструкция и модернизация на пешеходната зона в центъра. В източна посока трасето отново минаваше покрай емблематичните за града липови дървета и по изпълнените с цветя и зеленина улици. Участниците отново избираха между три дистанции – класическата от 42.195 км, полумаратон 21 км и 10.5 км, което даде възможност повече любители на бяганията да се включа. Новото тази година бе масовият старт - обиколка на парк \"Александър Стамболийски\", в който участваха малчугани от старозагорските училища. Старт/финалът и специалната сцена бяха позиционирани в началото на парк \"Александър Стамболийски\" (Алана). Призьорите Маратон Стара Загора 2018 42.195 км МЪЖЕ: Ахмет Насеф (Ит) 2.23:07 ч., Абел Роб (Кен) 2.23:54, Тарик Бамкаруф (Мар) 2.24:44 ч. ЖЕНИ: Рут Матебо (Кен) 2.48:11, Вира Овчарук (Укр) 2.49:41, Зита Касцер (Унг) 2.57:59. Полумаратон 21 км МЪЖЕ: Хилари Кипахумба (Кен) 1.04:46 ч., Бернард Матека (Кен) 1.05:17, Исмаил Сенанджи (Бъл) 1.07:04. ЖЕНИ: Косгей Чепчирчир (Кен) 1.15:21, Кристине Оиго (Кен) 1.15:34, Хелен Кимутай (Кен) 1.18:01. 10 км МЪЖЕ: Гаврил Лилиус (Рум) 33:34 мин., Христоян Стоянов (Бъл) 34:23, Мартин Проданов (Бъл) 35:11. ЖЕНИ: Радосвета Симеонова (Бъл) 40:14, Шила Пап (Унг) 41:17, Лиляна Георгиева (Бъл) 42:19 мин. Държавно първенство по полумаратон 21 км МЪЖЕ: Исмаил Сенанджи (Евър Варна) 1.07:04 ч., Стоян Владков (Дунав Русе) 1.12:09, Сава Тодоров (Дунав Русе) 1.14:56. ЖЕНИ: Маринела Нинева (Локомотив Дряново) 1.20:20, Христина Козарева (Керамик – Елин Пелин) 1.29:51, Елена Василева (Тракия Пловдив) 1.33:56 ч. Сподели:", "date": "2018.04.02", "title": "Кениец с впечатляващ рекорд на полумаратона в Стара Загора"}
{"url": "http://pik.bg/%D0%B7%D0%B0%D1%81%D0%B0%D0%B4%D0%B8%D1%85%D0%B0-1000-%D1%84%D0%B8%D0%B4%D0%B0%D0%BD%D0%BA%D0%B8-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%BE-%D0%BD%D0%B0%D0%B2%D1%80%D1%8A%D1%85-%D1%86%D0%B2%D0%B5%D1%82%D0%BD%D0%B8%D1%86%D0%B0-news739452.html", "text": "Със засаждането на 1000 церови фиданки в землището на град Аксаково, горското стопанство във Варна даде навръх Цветница началото на Седмицата на гората. Залесяването се проведе в ранното неделно утро, като в инициативата се включи и екип от Центъра за специализация и професионална подготовка по пожарна безопасност и спасяване във Варна, при Академията на МВР. Сред доброволците имаше ученици от IV Езикова гимназия „Фредерик Жолио – Кюри” и стажанти от Лесотехническия университет. „Традиционният празник на лесовъдската колегия се отбелязва за 94-ти път, пише \"Монитор\". Тази година ДГС-Варна стартира Седмицата на гората на един от светлите християнски празници, свързан с пролетта и зараждащия се в природата нов живот”, коментира директорът на горското стопанство инж. Иван Иванов, цитиран от Дарик-Варна. Той допълни, че съвместната инициатива на стопанството, което е част от Североизточно държавно предприятие, е знак за доброто междуинституционално взаимодействие при опазването на зеленото богатство. Предизвикателствата, пред които ни изправят горските пожари, изискват да бъдем рамо до рамо в трудните ситуации. Радвам се, че сме заедно и днес, когато засаждаме нова гора”, изтъкна инж. Иванов по повод участието на курсистите от пожарникарското училище. Той благодари специално и на учениците. „Високо ценим съпричастността на младите хора към каузата, защото това е гаранция, че следващите поколения ще обичат и пазят природата. Стараем се да им предаваме своите знания и умения за грижите, които изисква гората”, каза още директорът на ДГС-Варна. До края на годината горските и ловни стопанства на територията на Варненска област предвиждат залесяването на 219 дка. На площ от 7 925 дка ще се предприемат лесокултурни дейности за естественото възобновяване на горите – най-ефективният начин за опазване и развитие на ценния и устойчив генетичен фонд на местните видове. През 2018 г. предстои да се подпомогне растежът на млади насаждения на площ от 1128 дка, а на други 35 дка ще се извърши попълване на култури. За да се създадат условия за подмладяването на горите, на територия от общо 4 813 дка ще се разчисти храстите, с които са обрасли горските площи. Поредица от инициативи ще съпътства Седмицата на гората, която тази година преминава под мотото „Децата и гората на България за бъдещето на зелена Европа“. В морската столица тя ще бъде отбелязана в партньорство с Професионалната гимназия по горско стопанство и дървообработване „Николай Хайтов”. Ученици от училището са изработили къщички за птици, които ще бъдат поставени на дървета в дворовете на детски и социални заведения, където през идната седмица служители на ДГС-Варна ще засадят фиданки. Понеделник е Ден на отворените врати в стопанството, а от 11 часа предстои залесяване в Дневния център за деца и младежи с увреждания „Св. Йоан Златоуст“. В събитията, посветени на Седмицата на гората, ще се включат и пенсионирани служители от горския сектор, а след ученическата ваканция, на 12 април в Природен парк „Златни пясъци” ще се организира Националната инициатива „Лесовъд за един ден”. Сподели:", "date": "2018.04.02", "title": "Засадиха 1000 фиданки във Варненско навръх Цветница"}
{"url": "http://pik.bg/%D1%81%D1%8A%D0%BF%D1%80%D1%83%D0%B3-%D0%B7%D0%B0-%D0%BF%D1%80%D0%B8%D0%BC%D0%B5%D1%80-%D0%B8%D0%B2%D0%B0%D0%BD-%D0%BB%D0%B5%D1%87%D0%B5%D0%B2-%D0%B3%D0%BE-%D0%B7%D0%B0%D0%BA%D1%8A%D1%81%D0%B0-%D1%81%D1%8A%D1%81-%D0%B7%D0%B4%D1%80%D0%B0%D0%B2%D0%B5%D1%82%D0%BE-%D0%BD%D0%BE-%D0%BF%D0%B0%D0%BA-%D0%B8%D0%B7%D0%BF%D1%8A%D0%BB%D0%BD%D1%8F%D0%B2%D0%B0-%D0%BA%D0%B0%D0%BF%D1%80%D0%B8%D0%B7%D0%B8%D1%82%D0%B5-%D0%BD%D0%B0-%D0%B6%D0%B5%D0%BD%D0%B0-%D1%81%D0%B8-news739474.html", "text": "Съпруг за пример е Иван Лечев! Дори когато е измъчван от болежки, менторът от „Гласът на България” не отказва на жена си да я кара из София. Онзи ден той седна зад волана със сецнат кръст, за да осигури комфортен превоз на половинката си Жени. Китаристът от „ФСБ” изпълняваше ролята на личен шофьор в продължение на няколко часа. Той разкара съпругата си до всички места, на които тя имаше срещи, а щом мисията му на транспортер приключи, едва успя да излезе от джипа си. Заради дископатията си музикантът напусна купето на автомобила си с охкане и сгънат като буквата „Г”. А след като впоследствие бавно успя да изправи гръбначния си стълб, на лицето му се изписа облекчение. Сребристия мерцедес, който Лечев кара в последната една година, е втора ръка, но е идеално поддържан. Журиращият млади таланти по Би Ти Ви китарист купи високопроходимото возило, след катоминалата пролет предишният му джип Land Rover лумна в движение и огънят за минути го превърна в купчина старо желязо, пише столичен седмичник. Сподели:", "date": "2018.04.02", "title": "СЪПРУГ ЗА ПРИМЕР! Иван Лечев го закъса със здравето, но пак изпълнява капризите на жена си"}
{"url": "http://pik.bg/%D0%B0%D0%B1%D1%81%D1%83%D1%80%D0%B4-%D0%B0%D0%B2%D1%82%D0%BE%D0%B1%D1%83%D1%81%D0%B8-%D0%BE%D1%82%D0%BA%D0%B0%D0%B7%D0%B2%D0%B0%D1%82-%D0%B4%D0%B0-%D0%BE%D0%B1%D1%81%D0%BB%D1%83%D0%B6%D0%B2%D0%B0%D1%82-%D1%81%D0%B5%D0%BB%D0%B0-%D0%B2-%D0%BE%D0%B1%D1%89%D0%B8%D0%BD%D0%B0-%D0%B3%D1%83%D0%BB%D1%8F%D0%BD%D1%86%D0%B8-%D0%B7%D0%B0%D1%80%D0%B0%D0%B4%D0%B8-%D0%BB%D0%BE%D1%88%D0%B8-%D0%BF%D1%8A%D1%82%D0%B8%D1%89%D0%B0-news739420.html", "text": "В плевенската община Гулянци готвят протести заради лош път. Автобусите дори са спрели да пътуват между няколко населени места, съобщава БТВ. Близо две хиляди души от община Гулянци са се включили в подписка и настояват за незабавен ремонт на второкласния път между Плевен и Никопол. Ако това не стане, заплашват с гражданско неподчинение. 14-километровото трасе между селата Милковица и Сомовит е като след бомбардировка. По него линейките едва пълзят, а за учениците пътуването е кошмар. Oт общината нямат право да откажат автобусния транспорт, но частният превозвач спрял да обслужва възрастните пътници. „Каза, че пет автобуса е нарязал за три години и ги е дал на вторични и практически не може да изпълнява линията, защото не му стигат пари да поддържа автобусите”, разяснява абсурдната ситуация кметът на община Гулянци Лъчезар Яков. Ако държавата не вземе мерки, от инициативния комитет заплашват с блокади. Първият протест е насрочен за седмицата след Великден. Снимка: БТВ Сподели:", "date": "2018.04.02", "title": "Абсурд! Автобуси отказват да обслужват села в община Гулянци заради лоши пътища"}
{"url": "http://pik.bg/%D1%80%D1%83%D1%81%D0%B8%D1%8F-%D1%81%D0%B2%D0%B8%D0%BA%D0%B2%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%B7%D0%B0%D1%80%D0%B0%D0%B4%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B0-%D0%B2-%D1%81%D0%BE%D0%BB%D1%81%D0%B1%D1%8A%D1%80%D0%B8-news739507.html", "text": "“Российская газета\", цитиран от \"Фокус\". Русия свиква извънредна сесия на Изпълнителния съвет на Организацията за забрана на химическите оръжия (ОЗХО) на 4 април заради инцидента в Солсбъри, пише В интервю за вестника посланикът на Руската федерация в Холандия и специален представител на страната при ОЗХО Александър Шулгин заявява, че Русия е заинтересована от пълноценно, всестранно, обективно и прозрачно разследване на това, което се е случило в Солсбъри, като подчертава, че към страната му са предявени абсолютно неприемливи обвинения в нарушаване на Конвенцията за забрана на химическото оръжие на територията на Великобритания. Александър Шулгин разказва, че Русия е предложила на британците да се откажат от войнствената реторика и спокойно да работят на правното поле на Конвенцията. Там е указано, че когато у една страна възникват въпроси към друга страна за нейното спазване, то двете страни трябва да изяснят спора в двустранни консултации. Според него британците не са очаквали подобно предложение, а на другия ден са заявили, че не желаят да провеждат никакви консултации с неговата страна и вместо това са поискали техническо съдействие от ОЗХО. На въпроса къде ще се проведат изследванията на взетите от Солсбъри проби посланика отговаря, че предполага, че те ще се проведат в две сертифицирани лаборатории. Според Конвенцията в разследването не могат да участват представители на засегнатите страни. Посланик Шулгин не отговаря какво ще предложи Русия на свиканото извънредно заседание на Изпълнителния съвет на ОЗХО на 4 април. Сподели:", "date": "2018.04.02", "title": "Русия свиква извънредно заседание заради инцидента в Солсбъри"}
{"url": "http://pik.bg/%D0%B2%D1%8A%D0%B2-%D0%B2%D0%B5%D0%BD%D0%B5%D1%86%D0%B8%D1%8F-%D0%BE%D1%82%D0%B2%D0%B0%D1%80%D1%8F-%D0%BC%D1%83%D0%B7%D0%B5%D0%B9-%D0%B7%D0%B0-%D0%BA%D0%B0%D0%B7%D0%B0%D0%BD%D0%BE%D0%B2%D0%B0-news739453.html", "text": "Музей за историята на Джакомо Казанова, който ще отвори врати днес в родния град на италианския авантюрист - Венеция, ще представи прочутия прелъстител и в друга светлина, предаде АП. Музеят на Джакомо Казанова не крие похотливата му страна. Дори сред шестте помещения в сградата има спалня, в която инсталация със сенки създава илюзията, че Казанова съблазнява жена пред очите на посетителите. Но кураторите искат да изкарат наяве и други аспекти от живота на венецианския писател, чиято автобиографична книга \"История на моя живот\" предоставя една от най-добрите хроники на европейското висше общество в края на 18-и век. Откриването на музея в двореца Папафава в понеделник съвпада с рождения ден на Казанова. Сподели:", "date": "2018.04.02", "title": "Във Венеция отваря музей за Казанова"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D1%80%D0%B0%D0%B7%D0%BF%D0%BE%D0%B7%D0%BD%D0%B0%D0%B5%D0%BC-%D1%80%D0%B0%D0%BA%D0%B0-%D0%BD%D0%B0-%D1%89%D0%B8%D1%82%D0%BE%D0%B2%D0%B8%D0%B4%D0%BD%D0%B0%D1%82%D0%B0-%D0%B6%D0%BB%D0%B5%D0%B7%D0%B0-news739382.html", "text": "1% от популацията на населението е с рак на щитовидната жлеза. В България тази диагноза е поставена на 7000 души. По мнението на специалистите обаче броят на засегнатите от този карцином е многократно повече. Проблемът е, че те не знаят, защото този вид тумор, макар и злокачествен, не е агресивен, може да не нараства и да не даде отражения с десетилетия. В миналото, когато аутопсиите бяха задължителни, се оказваше, че мнозина са носели карцинома в себе си, но са били в отлично здраве, докато не ги повали фатално инфаркт или друго заболяване, обясняват лекарите. Той е най-често срещаният ендокринен карцином. В около 90% от случаите прогнозата е добра, за разлика от други, като например ракът на гърдата, на яйчника или на стомаха, допълват онколози. Засяга по-често жените, както при всички заболявания на щитовидната жлеза. Постиженията на медицината обаче позволяват жена с отстранена щитовидна жлеза заради карцином да забременее, износи и роди здраво дете. В този случай функцията на жлезата се замества с таблетки. При най-разпространената му форма - папиларният карцином, смъртността е под 1 процент. В някои случаи, при напреднала възраст, пациентът може да остане под активно наблюдение, ако туморът не нараства и не метастазира в лимфните възли. Съществуват четири вида карциноми на щитовидната жлеза. Най-чест е папиларният – около 80-85% от всички случаи. По-рядък е фоликуларният – 10-15%, следван от медуларния - 3-5%, а най-рядък е недиференцираният карцином – около 1%, но той е и най-опасен. Заболяването започва и протича безсимптомно. Само когато е много напреднало, се установява твърд възел в щитовидната жлеза, увеличаване на лимфните възли в областта на шията, промяна в гласа, задух и затруднено преглъщане. По думите на ендокринолозите щитовидната жлеза страда от заболявания, предизвикани от йоден дефицит - когато човек не приема достатъчно йод. Затова трябва да се консумира йодирана сол, каквато се произвежда и продава в България. Щом тя не е достатъчна за организма, са възможни мозъчни нарушения. За да е здрава щитовидната ни жлеза, трябва ежедневно да консумираме храни със съдържание на йод. Червените боровинки са богат антиоксидант и другият голям източник на йод след солта. Около 100 грама боровинки съдържат приблизително 400 микрограма йод. Препоръчва се закупуването на пресни плодове или сок. Много зърна са чудесен източник на хранителни вещества и същевременно с това са богати на йод, а бобът може да оглави списъка. Само 1/2 чаша от тези зърна съдържа около 32 микрограма йод. Фасулът е не само богата на йод храна, но той е и с изключително високо съдържание на фибри. Сред останалите полезни за щитовидната жлеза храни са киселото мляко, ягодите, всички млечни изделия, както и картофите. Ако хапвате поне един от изброените продукти дневно, перфектното здраве ви е гарантирано. Сподели:", "date": "2018.04.02", "title": "Как да разпознаем рака на щитовидната жлеза "}
{"url": "http://pik.bg/%D0%BB%D0%B8%D0%BD%D1%87-%D1%82%D1%8A%D0%BB%D0%BF%D0%B0-%D0%BF%D1%80%D0%B5%D0%B1%D0%B8-%D0%B4%D0%BE-%D1%81%D0%BC%D1%8A%D1%80%D1%82-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D1%87-%D0%BD%D0%B0-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-%D0%B2-%D0%B8%D0%BD%D0%B4%D0%B8%D1%8F-news739415.html", "text": "Двама души са били арестувани в предградията на Ню Делхи, след като разярена тълпа е пребила до смърт мъж, обвинен в изнасилване на осемгодишно момиченце, предава Франс Прес, цитирана от Фокус. Агенцията се позовава на информация на местната полиция. Мъжът е бил пуснат на тълпата, след като е получил обвинение, че е изнасилил момиченцето. „Той беше извлечен от дома му и пребит до смърт“, разясниха местните полицейски власти. От силите за сигурност уточняват, че са арестували двама души във връзка с линча, като единият от тях е член на семейството на момиченцето, а другият е съсед. Сподели:", "date": "2018.04.02", "title": "Линч! Тълпа преби до смърт изнасилвач на момиченце в Индия"}
{"url": "http://pik.bg/%D0%BF%D0%B0%D1%80%D1%82%D0%B8%D0%B8-%D0%B2-%D0%B3%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%B8-%D0%BF%D1%80%D0%B8%D0%B7%D0%BD%D0%B0%D1%85%D0%B0-%D1%87%D0%B5-%D1%81%D0%B0-%D0%BA%D1%83%D0%BF%D1%83%D0%B2%D0%B0%D0%BB%D0%B8-%D0%BB%D0%B8%D1%87%D0%BD%D0%B8-%D0%B4%D0%B0%D0%BD%D0%BD%D0%B8-%D0%BD%D0%B0-%D0%B8%D0%B7%D0%B1%D0%B8%D1%80%D0%B0%D1%82%D0%B5%D0%BB%D0%B8-news739482.html", "text": "Германският Християндемократическия съюз (ХДС) и Свободната демократическа партия (СДП) потвърдиха информацията на в. \"Билд ам зонтаг\", че преди изборите през 2017 г. са купували данни на избиратели от държавната пощенска компания \"Дойче пост\", предаде ДПА. Партиите потвърдиха информацията на вестника, че данните са били използвани за агитация, насочена към конкретни групи гласоподаватели. Говорител на \"Дойче банк\" потвърди, че дъщерното дружество \"Дойче пост директ\" събира и обработва лични данни. Според него това се прави при стриктно спазване на федералните закони за защита на личните данни. Той обясни, че споделените с партиите данни не са се отнасяли до конкретни гласоподаватели, а до данни за домакинствата, като пол, образование, потребителски навици и друга демографска информация. Германската социалдемократическа партия (ГСДП), Левите, Съюз 90/Зелени и дясната \"Алтернатива за Германия\" заявиха, че не са работили с \"Дойче пост\". Разкритията бяха направени в момент, когато в международната общност се води дебат за начина, по който политически организации използват данните на избирателите, след като беше разкрито, че данните на 50 милиона потребители на Фейсбук може да са били получени без тяхно съгласие, припомня ДПА. Сподели:", "date": "2018.04.02", "title": "Партии в Германия си признаха, че са купували лични данни на избиратели"}
{"url": "http://pik.bg/%D0%BF%D1%80%D0%BE%D1%84%D0%B5%D1%81%D0%B8%D1%8F-%D0%BD%D0%B0-%D0%B1%D1%8A%D0%B4%D0%B5%D1%89%D0%B5%D1%82%D0%BE---%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B8-%D0%B5%D0%BA%D1%81%D0%BA%D1%83%D1%80%D0%B7%D0%BE%D0%B2%D0%BE%D0%B4-news739481.html", "text": "Космически екскурзовод е една от професиите на бъдещото. Това показват изследванията на международни компании за подбор на кадри. 25 млн. работни позиции ще изчезнат в следващите 10 години. Тяхното място ще бъде заето от роботи, а ние ще развиваме нови умения, предава Би Ти Ви. „Работата в бъдеще ще бъде свързана с това, в което сме най-добри и това, което най-много ни харесва да правим, всичко останалото ще бъде предоставено на роботите”, каза Надя Василева, директор в Компания за подбор на кадри. Така освен IT специалисти и лични финансисти, в бъдеще може да възникне нужда от адвокат по роботика и космически екскурзоводи. Специалистът по космически науки Тихомир Димитров казва, че е напълно възможно някой ден да имаме нужда от гид в Космоса. „Представете си частна космическа компания, която ви урежда частна екскурзия до Луната. Вие ще се изгубите на луната, ако кацнете там, без табели, така че като кацнете там ще е хубаво да има екскурзоводи”, заяви Тихомир Димитров. Много от днешните деца ще имат професии, които по-възрастните не познават, но мечтите са същите: да си космонавт. В бъдеще, когато попълваме молба за работа, освен владеене на английски, ще трябва да впишем и общуване с изкуствен интелект. Сподели:", "date": "2018.04.02", "title": "Професия на бъдещето - космически екскурзовод"}
{"url": "http://pik.bg/%D0%BB%D0%BE%D0%BD%D0%B4%D0%BE%D0%BD-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0-20-%D0%BC%D0%B8%D0%BB%D0%B8%D0%BE%D0%BD%D0%B0-%D0%B2-%D1%83%D1%87%D0%B8%D0%BB%D0%B8%D1%89%D0%B0-%D0%BD%D0%B0%D1%81%D1%8A%D1%80%D1%87%D0%B0%D0%B2%D0%B0%D1%89%D0%B8-%D0%BC%D1%8A%D1%87%D0%B5%D0%BD%D0%B8%D1%87%D0%B5%D1%81%D1%82%D0%B2%D0%BE-%D0%B8-%D0%B4%D0%B6%D0%B8%D1%85%D0%B0%D0%B4-news739523.html", "text": "Великобритания дава 20 милона паунда на училища в Палестина, знаейки че материалът който се преподава там може да насърчава идеи, прославящи мъченичеството и Джихада, пише британският вестник The Times, цитиран от \"Фокус\". В серия от парламентарни питания министърът, отговарящ за хуманитарната помощ Аластър Бърт признава, че британските данъкоплатци финансират заплатите на 33 хиляди учители, преподаващи материал, който насърчава насилието срещу Израел. Дават се примери, като например илюстрирането на Втория закон на Нютон с момче насочило прашка срещу войници, а в учебник по математика се дава задача за изчисление на броя на мъчениците от палестинските бунтове. Децата биват обучавани, че палестинските власти подпомагат семействата на тези, които извършват терористични атаки и как те ще бъдат възнаградени в Рая.В новата програма, одобрена през 2017 година дори учебниците по различните науки промотират насилие. За сметка на това не се говори нищо за мирните споразумения между Израел и Палестинските власти. От Министерството официално заявяват: „Нашата подкрепа подпомага около 25 хиляди палестински деца да ходят на училище всяка година. Британското правителство категорично осъжда всички форми на насилие, както и насаждането на насилие“. Сподели:", "date": "2018.04.02", "title": " Лондон инвестира 20 милиона в училища, насърчаващи мъченичество и Джихад"}
{"url": "http://pik.bg/%D0%BF%D0%BE%D1%87%D0%B8%D0%BD%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D0%B3%D0%B2%D0%B0%D1%82%D0%B5%D0%BC%D0%B0%D0%BB%D1%81%D0%BA%D0%B8-%D0%B4%D0%B8%D0%BA%D1%82%D0%B0%D1%82%D0%BE%D1%80-%D0%B5%D1%84%D1%80%D0%B0%D0%B8%D0%BD-%D1%80%D0%B8%D0%BE%D1%81-%D0%BC%D0%BE%D0%BD%D1%82-news739525.html", "text": "Бившият гватемалски диктатор Ефраин Риос Монт почина на 91-годишна възраст. Това съобщи източник от семейството му, цитиран от АФП. Монт управляваше Гватемала през 1982 и 1983 година и впоследствие бе обвинен в геноцид. Според един от адвокатите му той е починал от сърдечна недостатъчност в дома си. Сподели:", "date": "2018.04.02", "title": "Почина бившият гватемалски диктатор Ефраин Риос Монт"}
{"url": "http://pik.bg/%D0%BD%D0%BE%D0%B2%D0%B0-%D1%81%D1%82%D1%80%D0%B0%D0%BD%D0%B8%D1%86%D0%B0-%D0%BA%D0%B8%D0%BC-%D1%87%D0%B5%D0%BD-%D1%83%D0%BD-%D0%BE%D1%82%D0%B8%D0%B4%D0%B5-%D0%BD%D0%B0-%D0%BA%D0%BE%D0%BD%D1%86%D0%B5%D1%80%D1%82-%D0%BD%D0%B0-%D1%85%D0%B8%D1%82%D0%BE%D0%B2%D0%B0-%D1%8E%D0%B6%D0%BD%D0%BE%D0%BA%D0%BE%D1%80%D0%B5%D0%B9%D1%81%D0%BA%D0%B0-%D0%B3%D1%80%D1%83%D0%BF%D0%B0-news739489.html", "text": "Севернокорейският лидер Ким Чен-ун и съпругата му И Сол-джу присъстваха на първия концерт на южнокорейски поп музиканти в Пхенян от повече от едно десетилетие, предадоха БТА и Франс прес. Информацията е на агенция Йонхап, която се позовава на южнокорейското министерство на културата. Концертът се състоя в момент на разведряване на обстановката на полуострова след две години на напрежение, дължащо се на ядрените и ракетни опити на Северна Корея. Общо 120 южнокорейци пристигнаха вчера в Пхенян. Сред тях има 11 музикални групи, танцьори, техници и майстори на таекуон-до. Двучасовият концерт тази вечер се състоя в големия театър в Източен Пхенян, който има капацитет от 1500 места. Ройтерс отбелязва, че севернокорейският лидер присъства за първи път на южнокорейско представление в столицата. Пхенянската телевизия показа кадри как той ръкопляска в такт с някои от изпълнените песни, а по-късно се ръкува с изпълнителите и се снима за спомен с тях. Зимните олимпийски игри в Южна Корея послужиха за катализатор на бързото разведряване между двете Кореи, припомня АФП. Ким Чен-ун изпрати в Юга делегация, която включваше не само спортисти, а и собствената му сестра, която е важна фигура в севернокорейския режим. Последваха дипломатически контакти, довели до предложения за срещи на върха както между двете Кореи, така и между Вашингтон и Пхенян. На 27 април се очаква в Панминчжон да се състои среща между Ким Чен-ун и южнокорейския президент Мун Дже-ин. Датата за евентуална среща между Ким и президентът на САЩ Доналд Тръмп все още не е уточнена. Сподели:", "date": "2018.04.02", "title": "НОВА СТРАНИЦА! Ким Чен-ун отиде на концерт на хитова южнокорейска група"}
{"url": "http://pik.bg/%D1%80%D1%83%D1%81%D0%B8%D1%8F-%D0%B8%D0%B7%D0%BF%D1%80%D0%B0%D1%82%D0%B8%D0%BB%D0%B0-%D1%81%D0%BF%D0%B8%D1%81%D1%8A%D0%BA-%D1%81-%D0%B2%D1%8A%D0%BF%D1%80%D0%BE%D1%81%D0%B8-%D0%B4%D0%BE-%D0%BE%D0%B7%D1%85%D0%BE-%D0%B2%D1%8A%D0%B2-%D0%B2%D1%80%D1%8A%D0%B7%D0%BA%D0%B0-%D1%81%D1%8A%D1%81-%D1%81%D0%BA%D1%80%D0%B8%D0%BF%D0%B0%D0%BB-news739490.html", "text": "Русия е изпратила списък с 13 въпроса до Техническия секретариат на Организацията за забрана на химическите оръжия (ОЗХО), свързани с отравянето на бившия руски двоен агент Сергей Скрипал и дъщеря му, предаде ТАСС, цитирайки съобщение на руското външно министерство. \"Постоянното представителство на Русия към ОЗХО изпрати на Техническия секретариат на организацията списък с въпрос, свързани с изфабрикуваното срещу Русия \"дело на семейство Скрипал\", се казва в изявлението, публикувано на сайта на министерството. Русия иска да знае каква помощ е поиска Лондон от Техническия секретариат на ОЗХО, каква информация и доказателства е предоставил на Техническия секретариат от британска страна, кой е оглавявал групата от експерти на ОЗХО, посетила Великобритания и в кои сертифицирани лаборатории ще бъдат извършени изследванията. Освен това Русия иска да научи потвърждение на какви данни е поискала Великобритания - дали само на факта, че е използвано нервнопаралитично вещество, или че то се отнася към вида, наричан \"Новичок\" в западните страни. Други въпроси се отнасят до участието на Франция в разследването, включително дали Техническият секретариат е разрешил споделянето на информация със страни от ЕС и дали Франция е предавала материали от собственото си разследване на ОЗХО. Сподели:", "date": "2018.04.02", "title": "Русия изпратила списък с въпроси до ОЗХО във връзка със Скрипал"}
{"url": "http://pik.bg/%D1%89%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%B3%D0%BB%D0%BE%D1%80%D0%B8%D1%8F-%D1%80%D0%B0%D0%B7%D0%BA%D1%80%D0%B8-%D0%B7%D0%B0%D1%89%D0%BE-%D1%88%D1%8A%D1%82%D0%BA%D0%B0-%D0%B2-%D0%BD%D0%BE%D0%B2%D0%B0%D1%82%D0%B0-%D1%81%D0%B8-%D0%BF%D0%B5%D1%81%D0%B5%D0%BD-news739508.html", "text": "Дъщерята на Глория разкри защо \"шътка\" в новата си песен „SOS“, която е съвместна с Искрата. Симона Загорова е категорична, че няма говорни дефекти. „Изпято е SOS, не съм шъткала. Има един ефект, който замазва вокала. Това е долен лийт, който е смъкнат в долната октава и е като роботски глас, замазващ моите думи. Говоря си правилно“, разкри в интервю за предаването на Secret.bg \"Famous VOX\" Симона. Наследничката на фолк легендата сподели, че не се засяга и приема с усмивка всички коментари под видеото. „Не е нещо, което да е грубо и да ме обиди“, допълни тя. Певицата категорично отказва да коментира теми, свързани с любовта и не разкрива дали сърцето й е пленено от ново гадже след като се раздели с дългогодишната си муза Симеон. Сподели:", "date": "2018.04.02", "title": "Щерката на Глория разкри защо \"шътка\" в новата си песен"}
{"url": "http://pik.bg/%D1%81%D0%BF%D0%B0%D1%81%D0%B8%D1%85%D0%B0-%D0%BD%D0%B0%D0%B4-120-%D0%BC%D0%B8%D0%B3%D1%80%D0%B0%D0%BD%D1%82%D0%B8-%D0%BA%D1%80%D0%B0%D0%B9-%D0%BB%D0%B8%D0%B1%D0%B8%D1%8F-news739535.html", "text": "Либийската брегова охрана съобщи, че е спасила 120 мигранти, изпаднали в беда при опит да прекосят Средиземно море, предаде ДПА. Хората са били спасени от бреговата охрана през уикенда близо до град Зуара на западното либийско крайбрежие. В операцията е участвала и европейска неправителствена организация. Спасените хора са били прегледани, след което са били отведени в лагер. Сподели:", "date": "2018.04.02", "title": "Спасиха над 120 мигранти край Либия"}
{"url": "http://pik.bg/%D0%B7%D0%B2%D0%B5%D0%B7%D0%B4%D0%B8%D1%82%D0%B5-%D1%81%D1%8A%D0%B2%D0%B5%D1%82%D0%B2%D0%B0%D1%82-%D0%B4%D0%BD%D0%B5%D1%81-%D0%B1%D0%B5%D0%B7-%D1%81%D0%B5%D0%BA%D1%81-%D0%B8-%D1%81%D0%BA%D0%BB%D1%8E%D1%87%D0%B2%D0%B0%D0%BD%D0%B5-%D0%BD%D0%B0-%D0%B1%D1%80%D0%B0%D0%BA-news739533.html", "text": "13-ят слънчев ден, който е свързан със Звездите и небесната механика, е времето, в което се откриват вратите на бъдещето. Той е един от най-добрите дни за инициация, за излизане на ново равнище, пише астрологът Ивелина Пенчева. „ Днес лесно се освобождаваме от чужда негативна енергия, но и лесно ставаме жертва на психоенергийни атаки (чужда завист и ненавист), затова се погрижете за собствената си защита чрез познатите ви техники. Препоръчва се пътуване, работа с интелектуален труд. Може да решавате логически задачи. Добър ден е за всякакви игри. Препоръчва се да се занимавате с възпитанието на децата, с астрология, да пътувате“, добавя Ивелина Пенчева. „Добре е да се започне цикъл за очистване на физическото тяло и да се освободите от негативна енергия. Следете за думите, които изричате и контролирайте хода на мислите си. Всяка лоша мисъл в този ден може да се въплъти в реалността“, предупреждава тя. „Не се препоръчва интимност и да се сключва брак (може да завърши с развод).  Дори животните не бива да се допускат близо едно до друго. Не се препоръчва рязко да скъсвате с хората, да се подстригвате, да режете нокти, не вземайте вана“, добавя астрологът. „Нужно е да се яде по-малко, да се избягва месната храна. Добре е да се яде прясно изпечен хляб, солена извара и солено сирене. В облеклото пък се препоръчват бели, червени и лилави цветове. Да се избягват всички блатни цветове и пясъчно жълто“, съветва Ивелина Пенчева. „Символичните сънища не се сбъдват, а конкретните – в кратки срокове. Да видите огън е знак за защита. Да плувате – ще попаднете под зависимост. Да видите книга или нещо да пишете – ново запознанство“, добавя астрологът. Сподели:", "date": "2018.04.02", "title": "ЗВЕЗДИТЕ СЪВЕТВАТ! Днес без секс и сключване на брак"}
{"url": "http://pik.bg/%D0%B2-%D1%82%D0%B8%D1%85%D0%B8%D1%8F-%D0%BE%D0%BA%D0%B5%D0%B0%D0%BD-%D0%BE%D1%82%D0%BA%D1%80%D0%B8%D1%85%D0%B0-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B8-%D0%B7%D0%B0%D0%BB%D0%B5%D0%B6%D0%B8-%D0%BD%D0%B0-%D1%80%D0%B5%D0%B4%D0%BA%D0%B8-%D0%BC%D0%B5%D1%82%D0%B0%D0%BB%D0%B8-news739492.html", "text": "Група китайски изследователи откриха в югоизточната част на Тихия океан богати дълбоководни залежи на редки метали. Площта на зоната, където е направено откритието, достига около 1,5 млн. кв.км. Откритието е направено по време на експедицията на научноизследователския кораб „Сянянхун-01“, която ще продължи 260 дни и ще приключи на 15 май. Целта на мисията е да се изучи топографията, геофизиката, хидрологията, метеорологията и биохимическия състав на редица слабо изследвани райони на океана. Този път китайските специалисти отделиха особено внимание на южния полярен регион. След приключване на мисията, по време на която ще бъдат изминати 35 000 морски мили, важните данни за редките подводни ресурси и екологичната ситуацията в отделни части на Тихия океан ще бъдат систематизирани Сподели:", "date": "2018.04.02", "title": "В Тихия океан откриха гигантски залежи на редки метали "}
{"url": "http://pik.bg/%D0%B2%D0%BD%D0%B8%D0%BC%D0%B0%D0%BD%D0%B8%D0%B5-%D0%BA%D0%BE%D0%B7%D1%83%D0%BD%D0%B0%D1%86%D0%B8%D1%82%D0%B5-%D0%BF%D1%8A%D0%BB%D0%BD%D0%B8-%D1%81-%D0%B5-%D1%82%D0%B0-news739537.html", "text": "В козунаците тази година не са открити синтетични багрила, но изобилстват от Е-номера и заместители. Това показва проучване на „Активни потребители”, което анализира състава на индустриално приготвени козунаци. Информацията е извлечена от етикетите, т.е. от това, което самите производители са декларирали. Отделно е проведен и лабораторен тест за наличие на оцветителя Е102 (тартразин). В проучването са включени 16 марки козунаци, закупени от търговски вериги и \"женския\" пазар в София през месец март 2018г. Изследването потвърждава задълбочаващата се тенденция у нас, че качеството на продуктите се влошава. От 16 марки козунаци при една напълно отсъства задължителната хранителна информация на етикетите, изтъкват от \"Активни потребители\". Резултатите показват, че в 11 от 16 марки липсва краве мляко, а при една марка са спестени и яйцата или друг техен заместител. Във всяка марка са вложени средно по 2 нетрадиционни съставки – между 1 и 3 за всеки продукт. Това са сух глутен, яйчен меланж, суроватка и палмова мазнина. Очевиден е стремежът да се използват по-евтини заместители на яйцата, млякото и слънчогледовото олио, както и по-нискокачествено брашно, подобрявано с прибавяне на глутен и ензими. Усреднено във всяка търговска марка се съдържат 6 добавени Е-номера, пояснява асоциацията. Това са предимно емулгатори, ензими, антиоксиданти, консерванти, киселинни регулатори, оцветители и други. Изрично е да споменаваме, че тази химия напълно отсъства в домашните рецепти. При 10 от 16 марки е вложен естественият оцветител каротин. Тази боя е по-приемлива от синтетичните бои, но показва за пореден път, че в индустриалните рецепти визуалните и вкусовите качества на козунаците се постигат с използване на заместители и химикали. Съвременните индустриални козунаци определено са много по-евтини от домашните. Всички „иновации“, като влагането на нетрадиционни съставки и химикали, имат за цел да намалят себестойността и да удължат трайността на това, което се е получило. Продаваните индустриални козунаци са нискокачествен заместител на оригинала, заключават от \"Активни потребители\". Сподели:", "date": "2018.04.02", "title": "ВНИМАНИЕ! Козунаците пълни с Е-та"}
{"url": "http://pik.bg/%D1%82%D1%80%D0%B0%D0%B4%D0%B8%D1%86%D0%B8%D0%BE%D0%BD%D0%B5%D0%BD-%D0%B4%D0%BE%D0%BC%D0%B0%D1%88%D0%B5%D0%BD-%D0%BA%D0%BE%D0%B7%D1%83%D0%BD%D0%B0%D0%BA-news649309.html", "text": "3 кг брашно 20 яйца 1 л прясно мляко 3 ч.ч. захар 2 ч.ч. мазнина (олио, мас, масло) 80 г мая Сподели:", "date": "2018.04.02", "title": "Традиционен домашен козунак"}
{"url": "http://pik.bg/%D1%88%D0%B2%D0%B5%D1%86%D0%B8%D1%8F-%D1%81-%D0%BD%D0%BE%D0%B2-%D0%B4%D0%B0%D0%BD%D1%8A%D0%BA-%D0%BF%D0%BE%D0%BB%D0%B5%D1%82%D0%B8%D1%82%D0%B5-%D1%81%D1%82%D0%B0%D0%B2%D0%B0%D1%82-%D0%BE%D1%89%D0%B5-%D0%BF%D0%BE-%D1%81%D0%BA%D1%8A%D0%BF%D0%B8-news739574.html", "text": "Швеция въведе нов данък в авиацията, който ще добави допълнителна такса за всички полети на гражданската авиация в страната в опит да бъде намалено въздействието на въздушния транспорт върху климата, съобщава електронното издание в редакцията си за скандинавското кралство. „Целта на данъка е да се сведе до минимум изхвърлянето на въглерод от самолетите на фона на рязкото увеличение на пътуванията с въздушен транспорт\", поясни шведският министър за климата Изабела Льовин. Всички полети, излитащи от шведските летища, ще бъдат таксувани допълнително с между 60 и 400 крони (от шест до 39 евро), в зависимост от крайната точка на пътуването им. Таксата ще се прилага за всички пасажери, с изключение на малолетни, а при някои обстоятелства и за онези, които само се прекачват на друг полет от летище в страната. От допълнителната такса ще бъдат освободени членовете на екипажа на самолетите. Според проучване, публикувано на 25 март от местни медии, 53% от шведите подкрепят въвеждането на новия данък. Опозиционната „Партия на центъра“ обаче критикува този ход, като вместо въвеждането на такси предложи авиокомпаниите да бъдат задължавани да използват биогорива. Сподели:", "date": "2018.04.02", "title": "Швеция с нов данък, полетите стават още по-скъпи"}
{"url": "http://pik.bg/%D1%81%D0%B0%D0%BC%D0%BE-%D0%B2-%D0%BF%D0%B8%D0%BA-%D0%B3%D0%B5%D0%BD-%D1%82%D0%BE%D0%B4%D0%BE%D1%80-%D0%B1%D0%BE%D1%8F%D0%B4%D0%B6%D0%B8%D0%B5%D0%B2-%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%B7%D0%B0-%D1%88%D0%BF%D0%B8%D0%BE%D0%BD%D1%81%D0%BA%D0%B8%D1%82%D0%B5-%D0%B8%D0%B3%D1%80%D0%B8-%D0%BD%D0%B0-%D0%B7%D0%B0%D0%BF%D0%B0%D0%B4%D0%B0-%D1%81%D1%80%D0%B5%D1%89%D1%83-%D1%80%D1%83%D1%81%D0%B8%D1%8F-%D0%B1%D1%8A%D0%BB%D0%B3%D0%B0%D1%80%D1%81-news739572.html", "text": "-  Най-хубавото тролско писание в интернет ме разсмя искрено - там пишеше, че съм направил такава защита на Москва, че чак Путин се изчервил. Още Цицерон е казал, че ако искате да разберете какво се е случило, трябва да си отговорите на въпроса кой има интерес. Ако аз трябва да направя списък на заподозрените, ще сложа Русия на последно място. Да, става дума за престъпен акт. Но заинтересованите са много. Не обвинявам никого, но давам примери. Една Украйна има ли интерес? Тази отрова \"Новичок\" е разработвана в Украйна, тогава бивша република на СССР, и  в Узбекистан. Това не означава, че са те. Не изключвам формулировката на Тереза Мей - съмнения за доказателство. Оказва се, че Скрипал е издал над 350 руски разузнавачи. Той е знаел целия състав на руското военно разузнаване. Ами между издадените може да има много луди глави, които биха могли да искат да си върнат. - Това, което направи българското правителство, трябва да бъде признато като успех. България в ролята си на европредседател трябва да запази диалога си. Защо да се запушва каналът с Русия? Разбира се това не е еднолично решение, но така или иначе то беше правилно. Доказахме на света, че имаме позиция. - Активните мероприятия са нож с две остриета. Те могат като бумеранг да се въртат срещу този, който ги изпраща. И така се получи. Искаха да внушат на руския народ, че ще гласува за убиец. Но какво постигнаха - нацията се консолидира и избра Путин за президент с изключително висок резултат.  Те просто не познават руската народопсихология. - В списъка на заподозрените, за който говорих в началото, не поставих спецслужбите. Как се появи тероризмът? Че сега стигнахме до черен интернационал на терора. Трябва да им е обеца на ухото, че може свободна група от реещи се хора да отмъщават. Става дума за сили, извън правителства и официални структури. Те просто изпуснаха духа от бутилката. Активните мероприятия са се появили пет века преди Христа. И са доста леки за използване. Не изискват огромни финансови средства. Достатъчно е да имате пари да пуснете в медиите нещо и то бързо да се превърне в световна новина.  Тези методи, които са извън Десетте божи заповеди, днес станаха елемент на вътрешната политика, на партийните боричкания, на предизборните битки. Превърнаха се в масови. Защото обществото стана лесно манипулируемо. - Тръгва се с българския чадър. Георги Марков - отровен с никому неизвестна отрова. Литвиненко - убит с отрова, неизползвана преди това. Сега Скрипал. И при него е същото. Използва се отрова, нечувана преди това. Общото между трите случая е екзотичността на отровата.  А тя говори за едно, че не може да е използвана от индивиди, а е разработвана от държави. Не е изстрел с пистолет, не е нож, а е много специално средство. След Китай цивилизацията не е измислила кой знае какво ново. Защо Великобритания? Тя е велика империя от векове и има силно разузнаване. - За мене вече звучи смешно има ли нова \"студена война\".  Защото отговорът, който доскоро не споделях, е, че тя просто не е свършвала. Появяват се нови битки. Преди беше война между идеологии, сега е за конкретни икономически интереси. Сподели:", "date": "2018.04.02", "title": "САМО В ПИК! Ген. Тодор Бояджиев ексклузивно за шпионските игри на Запада срещу Русия, българската реакция по скандала \"Скрипал\" и опасността от война"}
{"url": "http://pik.bg/%D1%81%D0%B5%D1%80%D0%B8%D0%BE%D0%B7%D0%BD%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D1%8F-%D0%BF%D1%80%D0%B0%D0%B2%D1%8F%D1%82-%D0%BD%D0%BE%D0%B2%D0%B8-%D0%B2%D0%BE%D0%B4%D0%BE%D0%BF%D1%80%D0%BE%D0%B2%D0%BE%D0%B4%D0%B8-%D0%B2-%D1%82%D1%80%D0%BE%D1%8F%D0%BD%D0%BE%D0%B2%D0%BE-%D0%B8-%D1%82%D1%80%D1%8A%D1%81%D1%82%D0%B8%D0%BA%D0%BE%D0%B2%D0%BE-%D0%BF%D0%BE-%D0%BF%D1%80%D0%BE%D0%B5%D0%BA%D1%82-%D0%B7%D0%B0-4-%D0%BC%D0%BB%D0%BD-%D0%BB%D0%B2-news739544.html", "text": "Кметът на Камено Жельо Вардунски съобщи много добра новина за жителите на селата Трояново и Тръстиково. Хората там от години имат сериозен проблем с чистотата на питейната вода заради стари водопроводни тръби. Той обаче е на път да бъде разрешен от градоначалника, който разкри, че Общината е пред подписване на договор за финансиране по Програмата за развитие на селските райони. „Правим всичко възможно, за да върнем питейната вода по селата. Водопроводите там все още са от етернитови и метални тръби. На път сме да разрешим този проблем в Трояново и Тръстиково. Класирани сме за финансиране по Програмата за развитие на селските райони за водопроводи в тези две села и очакваме всеки момент да подпишем договор“, обяви Жельо Вардунски, цитиран от флагман.бг. Кметът на Камено добави, че цялостната подмяна и на двата водопровода ще излезе около 4 млн. лв. Общината кандидатствала преди повече от година, но процедурата се забавила заради специфичните изисквания на фонда. Сподели:", "date": "2018.04.02", "title": "СЕРИОЗНА ИНВЕСТИЦИЯ! Правят нови водопроводи в Трояново и Тръстиково по проект за 4 млн. лв."}
{"url": "http://pik.bg/%D0%B6%D0%B5%D1%81%D1%82%D0%BE%D0%BA%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BF%D1%80%D0%B5%D0%B1%D0%B8%D1%85%D0%B0-%D0%B4%D0%BE-%D1%81%D0%BC%D1%8A%D1%80%D1%82-%D0%BC%D1%8A%D0%B6-%D0%BE%D1%82-%D0%B2%D0%B8%D0%B4%D0%B8%D0%BD%D1%81%D0%BA%D0%BE-%D1%81-%D0%BA%D0%BE%D0%BB%D0%BE%D0%B2%D0%B5-%D0%B8-%D1%82%D1%80%D1%8A%D0%B1%D0%B8-news739628.html", "text": "Жестоко убийство потресе Видинско, съобщава \"Булнюз\". 52-годишен мъж е пребит до смърт с метални тръби и дървени колове от двама авери след пиянски скандал. Трупът е открит вчера в къща в село Градец. Кметът сигнализирал, че жители на населеното място се натъкнали на ужасяващата гледка, Те видели съселянина си мъртъв, с множество наранявания по главата и тялото. Последвалата аутопсия във видинската болница потвърдила първоначалните данни за извършено убийство. Криминалисти незабавно се заели да разплитат случая. Само за часове те разкрили извършителите на бруталното престъпление. Оказало се, че кървавата сцена се е разиграла вечерта на 28 март. Трима души се били събрали на по чашка в дома на 49-годишния М.Ф. След като обърнали солидно количество питиета, между тях избухнал скандал. Домакинът, заедно с 57-годишния И.М., скочили на третия мъж и започнали да го налагат с каквото сварят. Според разследващите раните му са причинени от дървени колове и метални тръби. След като разбрали какво са направили, двамата нападатели си плюли на петите и зарязали тялото където си е било. Едва 3 дни по-късно на местните им направило впечатление, че не са виждали съселянина си и започнали да го търсят. Извършителите на деянието са заловени и приведени в полицейския арест. Образувано досъдебно производство, работата на разследващите продължава под ръководството на наблюдаващ прокурор. Сподели:", "date": "2018.04.02", "title": "ЖЕСТОКО УБИЙСТВО! Пребиха до смърт мъж от Видинско с колове и тръби"}
{"url": "http://pik.bg/%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%80%D0%BE%D0%B1%D0%BE%D1%82-%D1%89%D0%B5-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D1%83%D1%87%D0%B5%D0%BD%D0%B8%D1%86%D0%B8-%D1%81%D1%8A%D1%81-%D1%81%D0%BF%D0%B5%D1%86%D0%B8%D0%B0%D0%BB%D0%BD%D0%B8-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D1%82%D0%B5%D0%BB%D0%BD%D0%B8-%D0%BF%D0%BE%D1%82%D1%80%D0%B5%D0%B1%D0%BD%D0%BE%D1%81%D1%82%D0%B8-news739541.html", "text": "Роботът Роберта ще помага на ученици със специални образователни потребности да усвояват по-лесно уроците и да се социализират. Разработката е на Българската академия на науките. Днес Роберта официално ще приветства гостите в \"Дома на учения\" в столицата по време на обучение в рамките на проекта \"Кибер-физични системи за педагогическа рехабилитация в специалното образование\". Сподели:", "date": "2018.04.02", "title": "Български робот ще помага на ученици със специални образователни потребности"}
{"url": "http://pik.bg/%D0%BA%D0%BE%D0%BB%D0%B0-%D1%81%D0%B5-%D0%BE%D0%B1%D1%8A%D1%80%D0%BD%D0%B0-%D0%B2-%D0%BA%D1%80%D0%B5%D1%81%D0%BD%D0%B5%D0%BD%D1%81%D0%BA%D0%BE%D1%82%D0%BE-%D0%B4%D0%B5%D1%84%D0%B8%D0%BB%D0%B5-news739565.html", "text": "Лек автомобил се преобърна в Кресненското дефиле, съобщава Би Ти Ви. Колата се заби в скалата покрай пътя. Шофьорът е ранен. Причините за катастрофата се изясняват. Шофьорите да се движат с повишено внимание в участъка около Кривия тунел. Сподели:", "date": "2018.04.02", "title": "Кола се обърна в Кресненското дефиле"}
{"url": "http://pik.bg/%D1%82%D0%B0%D0%BA%D1%81%D0%B0%D1%82%D0%B0-%D0%B7%D0%B0-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%82%D0%B8%D0%B2%D0%BD%D0%B0-%D0%BE%D0%B1%D1%80%D0%B0%D0%B1%D0%BE%D1%82%D0%BA%D0%B0-%D0%BF%D1%80%D0%B8-%D0%B8%D0%B7%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%BF%D0%B0%D1%81%D0%BF%D0%BE%D1%80%D1%82%D0%B8-%D0%BD%D0%B0%D1%80%D0%B0%D1%81%D1%82%D0%B2%D0%B0-%D0%BD%D0%B0-35-%D0%B4-news739539.html", "text": "Посолството на САЩ в България Допълнителната административна такса за издаване на американски паспорти за лица, които подават заявление на формуляр DS-11 (кандидатстващи за първи път на възраст над 16 години, деца под 16 години и граждани, чиито паспорти са били откраднати или изгубени) ще нарасне от 25 на 35 долара. Това съобщиха от . Допълнителната административна такса се заплаща, когато се налага лично подаване на молбата за паспорт пред длъжностно лице за удостоверяване на самоличността на кандидата и проверка на документите. Повечето заявления се подават пред служител на американските пощи, но има и много, които се подават пред служител на федералните или щатските власти. Близо 10 процента от заявленията се подават пред служител на Държавния департамент на САЩ. Държавният департамент определя таксите за консулски услуги, така че да покрие цената на тяхното предоставяне. Таксата за административна обработка беше актуализирана последно през февруари 2008 г. За повече информация посетете сайта на Бюрото по консулски въпроси - https://travel.state.gov/content/travel/en/News/passports/execution-fee-increases.html или сайта на Посолство на САЩ в България - https://bg.usembassy.gov/bg/u-s-citizen-services-bg/passports-bg/. Сподели:", "date": "2018.04.02", "title": "Таксата за административна обработка при издаване на американски паспорти нараства на 35 долара"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BA%D0%B8%D1%82%D0%B0%D0%B9%D1%81%D0%BA%D0%B0%D1%82%D0%B0-%D0%BA%D0%BE%D1%81%D0%BC%D0%B8%D1%87%D0%B5%D1%81%D0%BA%D0%B0-%D1%81%D1%82%D0%B0%D0%BD%D1%86%D0%B8%D1%8F-%D1%82%D1%8F%D0%BD%D0%B3%D1%83%D0%BD-1-%D0%BF%D0%B0%D0%B4%D0%BD%D0%B0-%D0%B2-%D1%82%D0%B8%D1%85%D0%B8%D1%8F-%D0%BE%D0%BA%D0%B5%D0%B0%D0%BD-news739527.html", "text": "В атмосферата над Тихия океан е изгоряла китайската космическа станция \"Тянгун -1\", твърдят световните агенции. По-голямата част от отломките на тежащия 8,5 тона \"Небесен дворец\" така и не достигнаха до повърхността на Земята. В безлюдна част от южния район на Тихия океан са паднали частите от станцията, които не са успели да изгорят. Падането на станцията се следеше с внимание от учените. Очакваше се това да стане рано тази сутрин, но не можеше да се определи с точно къде ще стане това. ПИК припомня, че \"Тянгун-1\" беше изстреляна в орбита на 29 септември 2011 година и досега е приела две пилотирани експедиции. От 2016 година обаче няма контакт с нея. Сподели:", "date": "2018.04.02", "title": "ЕКСКЛУЗИВНО! Китайската космическа станция \"Тянгун-1\" падна в Тихия океан "}
{"url": "http://pik.bg/%D1%81%D0%BF%D0%B5%D1%86%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BF%D0%BE%D0%B3%D0%BD%D0%B0-%D0%B7%D0%B0%D0%BC-%D0%BA%D0%BC%D0%B5%D1%82-%D0%B8-%D0%B3%D0%BB%D0%B0%D0%B2%D0%B5%D0%BD-%D1%81%D1%87%D0%B5%D1%82%D0%BE%D0%B2%D0%BE%D0%B4%D0%B8%D1%82%D0%B5%D0%BB-news739655.html", "text": "Специализираната прокуратура повдигна обвинения на двама ръководни служители в община Септември, съобщават от пресслужбата на ведомството . Заместник-кмет е привлечен към наказателна отговорност за умишлена безстопанственост, от която са настъпили вреди за общината за 78 511,05 лева, както и за престъпление по служба. Обвинение за безстопанственост с причинена вреда от общо 2 779 509,02 лв. е повдигнато и на главния счетоводител на общината. Той е подведен под наказателна отговорност и за сключване на неизгодна сделка в съучастие с кмета на община Септември Марин Рачев. През периода март 2016 г. - март 2017 г., зам.-кметът на общината не е положил достатъчно грижи в осем случая на възложена работа на строителни фирми по обществени поръчки за ремонт на улици, детски площадки и библиотека в различни селища в общината. В повечето случаи заместник кметът е бил упълномощен като възложител от кмета на община Септември, като договарял 100% авансово плащане, без да изисква от изпълнителите парична гаранция за изпълнението на договорите. Събраните доказателства сочат, че от 21 март 2017 г. до 29 септември 2017 г., с цел да набави имотна облага за пазарджишко търговско дружество, обвиненият заместник-кмет превел авансово 100% от договорената сума от 35 880 лв. за доставка на 40 улични стълба за необосновано дълъг срок – до 31 декември 2017 г. С постановление на прокурор от Специализираната прокуратура на заместник кмета на община Септември е наложена мярка да неотклонение „Парична гаранция“ в размер на 20 000 лева. Главният счетоводител, в съучастие с кмета Марин Рачев, не положил достатъчно грижи за управление на повереното му имущество като сключил четири неизгодни договора за сметопочистване и ремонтни дейности, по които били платени неизвършени дейности и услуги или такива на завишени цени спрямо пазарните им стойности. На главния счетоводител е наложена мярка за неотклонение „Парична гаранция“ в размер на 50 000 лева. Мерките за неотклонение на обвинените могат да се обжалват пред Специализирания наказателен съд. Сподели:", "date": "2018.04.02", "title": "Спецпрокуратурата погна зам.-кмет и главен счетоводител"}
{"url": "http://pik.bg/%D0%BE%D1%81%D1%82%D1%8A%D1%80-%D0%BA%D0%BE%D0%BC%D0%B5%D0%BD%D1%82%D0%B0%D1%80-%D0%B2%D0%BE%D0%BB%D0%B5%D0%BD-%D1%81%D0%B8%D0%B4%D0%B5%D1%80%D0%BE%D0%B2-%D1%81%D1%80%D0%B0%D0%B7%D0%B8-%D0%B2%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B7%D0%B0-%D1%81%D0%BB%D1%83%D1%87%D0%B0%D1%8F-%D1%81%D0%BA%D1%80%D0%B8%D0%BF%D0%B0%D0%BB-%D1%82%D0%BE%D0%B2%D0%B0-%D0%B1%D0%B5%D1%88%D0%B5-%D0%BB%D0%BE%D1%88%D0%BE-%D0%BE%D1%80%D0%B3%D0%B0%D0%BD%D0%B8%D0%B7-news739552.html", "text": "Случаят \"Скрипал\" продължава да е тема номер едно не само у нас, но и в световен мащаб. Според лидера на \"Атака\" Волен Сидеров, това е било едно не добре организирано мероприятие от страна на Великобритания. По думите му всичко идва от икономическите и геополитически промени в света, тъй като доминацията на САЩ започва да намалява. Сидеров припомни случая със Садам Хюсеин, който позволил да се купува петрол с друга валута освен долари, а след това бе обвинен и свален от власт чрез война. \"После се оказа, че няма ядрено оръжие, а американското \"сори\" струва много скъпо\", заяви пред БНТ председателят на парламентарната група на Обединените патриоти. Той допълни, че и в този случай е така, а най-верните американски приятели - Великобритания започват тази кампания \"Скрипал\". По думите му преизбирането на Путин също и спомогнало ситуацията, а случая с отровения двоен агент до голяма степен е спомогнало за изключително високия резулат на руския президент на изборите. Сидеров изрази притеснения, че истерията, която е обзела не една и две страни в Европа може да предизвика горещ момент на война и когато видят, че случаят \"Скрипал\" не работи, отчаянието от разцентроването на света да доведе до по-страшни стъпки. На въпрос, как Франция гони руски дипломати, но пък президентът Макрон отива в Москва, Сидеров заяви: \"България не е Франция, Германия и Англия. Ние не можем да си позволим да играем като тях. Затова хода на Бойко Борисов беше много добър. Макрон е от друга величина, ние не можем да си позволим подобно нещо и е добър знак, че премиер и президент имаха единна позиция. , заяви лидерът на \"Атака\", като допълни, че самият той ще направи всичко възможно, за да бъде мост между една среща между България, Русия и ЕС. България не е Франция, Германия и Англия, ние не можем да си позволим да играем като тях, затова хода на Борисов беше много добър. Макрон е от друга величина, ние не можем да си позволим подбно нещо и е добър знак че премиер и президент имаха единнна позиция. Аз ще направя всичко възможно да бъда мост между една такава среща. Сидеров коментира и развихрилия се скандал между него и водещия на \"Вяра и общество\" Горан Благоев. Сидеров се извини, ако е засегнал Благоев, като подчерта, че не го е направил умишлено и допълни, че всеки има правото да изкаже мнението си и запита, защо един политик да не може да коментира журналисти, особено ако е действащ журналист, какъвто е самият той. Сидеров вметна, че мнението на Светия синод е свещенослужители да не ходят в предаването на Благоев, което навеждало на някои въпроси. \"Категорично никога не съм се опитвал да се меся в работата на някой. Изразявал съм недоволство си, че не съм бил нормално отразяван. Имаше прериод в медиите, когато не показваха това което правя. Нищо повече не иска от журналистите освен това да бъдат обективни\", заяви Сидеров. Той допълни, че има моменти когато е по-емоционален, но и той е човек, не е робот и се случва. \"Аз уважавам тази професия, знам колко е трудна. Надявам се, че не е останало нищо лошо между г-н Благоев и мен\", заяви още лидерът на \"Атака\". Сега имаме златен шанс заради Българското европредседателство, министър-председателят Борисов има шанса да направи мост между Москва и Брюксел, по примера на този с Турция\" Сподели:", "date": "2018.04.02", "title": "ОСТЪР КОМЕНТАР! Волен Сидеров срази Великобритания за случая \"Скрипал\": Това беше лошо организирано мероприятие"}
{"url": "http://pik.bg/%D0%B7%D0%BB%D0%B0%D1%82%D0%BA%D0%B0-%D1%80%D0%B0%D0%B9%D0%BA%D0%BE%D0%B2%D0%B0-%D0%BF%D1%80%D0%BE%D0%BF%D1%83%D1%81%D0%BD%D0%B0-%D1%80%D0%BE%D0%B6%D0%B4%D0%B5%D0%BD%D0%B8%D1%8F-%D0%B4%D0%B5%D0%BD-%D0%BD%D0%B0-%D0%B3%D0%B5%D0%BE%D1%80%D0%B3%D0%B8-%D0%B2%D0%B0%D0%BB%D0%B5%D0%BD%D1%82%D0%B8%D0%BD%D0%BE%D0%B2-%D0%BD%D0%B0%D0%B8%D1%81%D1%82%D0%B8%D0%BD%D0%B0-%D0%BB%D0%B8-%D0%B5-%D1%80%D0%B0%D0%B7%D0%B2%D0%B0%D0%BB%D0%B8%D0%BB%D0%B0-%D0%B3%D0%BE%D0%B4%D0%B5%D0%B6%D0%B0-%D1%81-news739664.html", "text": "Златка Райкова пропусна партито за рождения ден на своя годеник Георги Валентинов. ММА-боецът бе рожденик на 31 март, но почерпи вчера в ресторант в Драгалевци. Край трапезата спортистът бе заобиколен само от мъже, предимно бойци. Станислав Недков-Стъки и младата надежда в смесените боеве Даниел Илиев си позволиха по чаша бяло вино за здравето на рожденика. Празненството уважи и бившият футболист и настояща светска цветарка Благой Георгиев. В последно време Благо и Георги са неразделни, тренират заедно при суровите условия на Витоша. Липсата на Златка на купона обаче не е заради раздялата й с Валентинов, за която се говори от няколко дни. Припомняме, че Георги предложи на плеймейтката да му стане съпруга на сцената на \"Като две капки вода\", а само седмица след това плъзнаха клюки, че е развалила годежа. Причината Златка да отсъства от мъжкото парти са репетициите й за поредния лайв в имитаторското предаване, който е тази вечер. Чрез публикация във \"Фейсбук\" Златка опроверка спекулациите, като се обясни в любов на своя Георги \"Честит рожден ден на най-добрия човек, който познавам! Ти си моето семейство и съжалявам, ако някога волно или неволно съм те обидила! Ти ме направи по-добър човек с твоето търпение и доброта! Обичам те!\", написа тя. Сподели:", "date": "2018.04.02", "title": "Златка Райкова пропусна рождения ден на Георги Валентинов! Наистина ли е развалила годежа? (СНИМКИ)"}
{"url": "http://pik.bg/%D0%B1%D0%B5%D0%BB%D0%B8-%D1%80%D0%BE%D0%B7%D0%B8-%D0%B8-%D0%B1%D0%BE%D0%B6%D1%83%D1%80%D0%B8-%D0%BA%D1%80%D0%B0%D1%81%D1%8F%D1%82-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D1%85%D0%B0%D1%80%D0%B8-%D0%B8-%D0%BC%D0%B5%D0%B3%D0%B0%D0%BD-news739597.html", "text": "Подготовката за сватбата на принц Хари и Меган Маркъл продължава. Двамата вече са избрали и как да бъде аранжирано тържеството им. За целта те ще ползват услугите на известна лондонска флористка, която ще аранжира украсата от цветя за сватбата, пише Ройтерс. Филипа Крадок, сред чиито клиенти са дизайнерът Александър Маккуин и британското издание на сп. „Vogue“, ще използва сезонни цветя от района на Уиндзор за украсата на помещението за церемонията, която ще се състои на 19 май, съобщават от двореца Кенсингтън. Сред тях ще бъдат градински бели рози, цветето напръстник (Digitalis) и любимите на Маркъл божури. Освен това флористката ще включи клонки от бук, бреза и габър от заобикалящия двореца парк. Самите младоженци са помогнали в избора на аранжимента, споделя специалистът.„Работата с тях е истинско удоволствие. Процесът е лек, творчески, забавен и със силно сътрудничество“, обяснява Крадок. Хари, който е пети поред в наследяването на престола, и Меган Маркъл – звездата от телевизионния сериал „Костюмари“, ще се бракосъчетаят в параклиса „Сейнт Джордж“ на Уиндзорския замък. На сватбата са поканени 600 гости. И въпреки че се пазят в тайна, се знае, че сред тях ще бъдат родителите на младоженката, но не и нейните брат и сестра. Над 2 500 души публика от британския народ и благотворителни организации ще наблюдават пристигането на Маркъл и Хари и техните гости, както и отпътуването на процесията с каляска след церемонията. Сподели:", "date": "2018.04.02", "title": "Бели рози и божури красят сватбата на Хари и Меган"}
{"url": "http://pik.bg/%D0%BF%D0%BE%D1%82%D1%80%D0%B5%D1%81-%D0%B8%D0%B7%D0%B2%D0%B5%D1%80%D0%B3-%D0%B7%D0%B0%D1%81%D1%82%D1%80%D0%B5%D0%BB%D1%8F-%D0%BA%D1%83%D1%87%D0%B5-%D0%B2%D1%8A%D0%B2-%D0%B2%D1%80%D0%B0%D1%87%D0%B0%D0%BD%D1%81%D0%BA%D0%BE-%D1%81%D0%B5%D0%BB%D0%BE-news739577.html", "text": "Неизвестно лице е умъртвило куче с огнестрелно оръжие в с. Търнава. Това съобщиха от ОДМВР-Враца. На 1 април, в 16.10 часа в РУ-Бяла Слатина е получено съобщение от жител на село Търнава, който съобщил за проявена жестокост към куче, негова собственост. От извършения оглед, разпит на свидетели и аутопсия е установено, че кучето е било простреляно с неустановено по вид огнестрелно оръжие. Работата по случая продължава. Образувано е досъдебно производство. Уведомена е районна прокуратура-Бяла Слатина. Сподели:", "date": "2018.04.02", "title": "Потрес! Изверг застреля куче във врачанско село"}
{"url": "http://pik.bg/%D1%82%D1%8A%D0%B6%D0%BD%D0%B0-%D0%B2%D0%B5%D1%81%D1%82-%D0%BF%D0%BE%D1%87%D0%B8%D0%BD%D0%B0-%D0%B4%D1%8A%D0%BB%D0%B3%D0%BE%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D1%88%D0%B5%D1%84-%D0%BD%D0%B0-%D0%B2%D0%B8%D0%BD%D0%BF%D1%80%D0%BE%D0%BC%D0%B0-%D0%B2-%D0%B1%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B2%D0%B0%D1%81%D0%B8%D0%BB-%D1%89%D0%B5%D1%80%D0%B5%D0%B2-news739675.html", "text": "Почина дългогодишният директор на „Винпром“ – Благоевград Васил Щерев. Фамилия Щереви е известна в Благоевградска област. В. Щерев е дядо на общинския съветник в Благоевград Васил Щерев и баща на Александър Щерев, управител на болница ПУЛС, съобщава Струма БГ. Погребението на Васил Щерев ще е утре от 10 часа на Старите гробища в Благоевград. Сподели:", "date": "2018.04.02", "title": "ТЪЖНА ВЕСТ! Почина дългогодишният шеф на Винпрома в Благоевград Васил Щерев"}
{"url": "http://pik.bg/%D0%BD%D1%8F%D0%BA%D0%BE%D0%BB%D0%BA%D0%BE-%D0%BF%D1%80%D0%B8%D1%87%D0%B8%D0%BD%D0%B8-%D0%B7%D0%B0%D1%89%D0%BE-%D1%82%D1%8F-%D0%B8%D1%81%D0%BA%D0%B0-%D0%B4%D0%B0-%D1%81%D1%82%D0%B5-%D1%81%D0%B0%D0%BC%D0%BE-%D0%BF%D1%80%D0%B8%D1%8F%D1%82%D0%B5%D0%BB%D0%B8-news739590.html", "text": "Играете по правилата, а накрая вместо гадже ѝ ставате приятел. Да спечелиш сърцето на една жена е предизвикателство. Казват, че има правила и стъпки, които да следвате, но истината е, че всичко е строго индивидуално, пише тялото.бг. Когато поемете инициатива да флиртувате и сваляте едно момиче има три варианта на финал – отхвърля ви, печелите я или ѝ ставате приятел. Колко пъти сте попадали в т. нар. „френд зона“, вместо да спечелите интереса ѝ като момче/мъж? Така и не разбирате къде грешите, след като я обсипвате с внимание, комплименти, прекарвате времето си основно с нея и наистина я изслушвате. Е, може би точно там бъркате. 1. Чакате прекалено дълго преди да я завладеете физически Ако веднага ѝ отправите оферта за секс, вероятно ще ви покаже вратата или дори ще ви зашлеви. Но когато харесвате една жена, негласно правило е, че до третата среща трябва поне да сте я целунали. В противен случай вие ѝ подавате грешни сигнали, че просто търсите компания/приятелство и сам се набутвате във въпросната „френд зона“. 2. Изслушвате търпеливо и най-дребните детайли и „драми“ в живота ѝ Като например, че е качила 2 кг и сега прави еди-каква си диета. Или на разпродажбата онзи ден за малко да си купи 2 чифта еднакви дънки. Стоп! Вие не сте ѝ приятелка и ако не пресечете такива разговори в зародиш, тя накрая ще ви споделя и детайли за цикъла си. Неусетно ще търси и мнението ви и хоп, вие на практика ставате нейна приятелка. 3. Споделяте за бившите си от самото начало При първите ви срещи не инициирайте разговори за бивши. Не ѝ споделяйте горчивия си опит, защото така ще нагазите в дълбоки води на болка, горчилка и драма, които ще ви сближат на едно съвсем друго ниво. В крайна сметка вие трябва да спечелите вниманието ѝ като мъж, да я съблазните, а не да се жалвате за миналото си. Освен това мъж, който отначало говори за бившите си изпраща сигнал, че не търси връзка. 4. Разкривате се прекалено бързо Още в началото си разказвате всичко и на практика се превръщате в отворена книга за нея. Тя губи бързо всякакъв сексуален интерес, тъй като след цялата информация по всяка вероятност тя няма да ви възприема като „сексуален обект“, а и няма да го има този „гъдел“ да ви разгадае парче по парче. Жените си падат по тези неща. 5. Нонстоп сте ѝ на разположение Вие сте като малко кученце, което я следва по петите. Бързо ще ѝ омръзнете, ще ви приема за даденост. Жените обичат мъже, които се дърпат. Те са като акулите и ако усетят веднага големия ви интерес към тях, ще дръпнат заден и ще ви търсят при нужда, поддържайки дистанция и поставяйки ви във „френд зоната“. Сподели:", "date": "2018.04.02", "title": "Няколко причини защо тя иска да сте само приятели"}
{"url": "http://pik.bg/%D0%B2%D0%B7%D1%80%D0%B8%D0%B2%D0%B8%D1%85%D0%B0-%D0%B1%D0%BE%D0%BC%D0%B1%D0%B0-%D0%BF%D1%80%D0%B5%D0%B4-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D0%B2-%D1%87%D0%B5%D1%80%D0%BD%D0%B0-%D0%B3%D0%BE%D1%80%D0%B0-news739596.html", "text": "Пред къщата на журналист от телевизия \"Виести\" в черногорския град Биело поле снощи бе детонирано взривно устройство. Няма жертви и ранени. Експлозията е станала около 23 часа местно време, предаде агенция Танюг. Според неофициална информация на черногорската телевизия взривното устройство е избухнало под автомобила на журналиста Сеад Садикович, която била с белградски регистрационен номер, взета под наем. Той бил паркиран пред къщата, близо до сградата на Висшия съд. По къщата не са нанесени материални щети. Взривът обаче е бил много силен, разтърсил е целия център на Биело поле. Днес ще бъде извършен оглед на мястото. Самият Садикович заяви, че не подозира никого. През февруари в Словакия бяха застреляни разследващият журналист Ян Куцияк и приятелката му, след което вътрешният министър, а по-късно и премиерът Роберт Фицо подадоха оставки. Сподели:", "date": "2018.04.02", "title": "Взривиха бомба пред къщата на журналист в Черна гора"}
{"url": "http://pik.bg/%D0%B3%D0%BE%D1%80%D0%B5%D1%89%D0%BE-%D0%B1%D1%80%D0%B8%D0%B3%D0%BE-%D0%B0%D1%81%D0%BF%D0%B0%D1%80%D1%83%D1%85%D0%BE%D0%B2-%D0%B5%D0%BA%D1%81%D0%BF%D1%80%D0%B5%D1%81%D0%BD%D0%BE-%D0%BA%D0%BE%D0%B9-%D0%B8%D0%BC%D0%B0-%D0%B8%D0%BD%D1%82%D0%B5%D1%80%D0%B5%D1%81-%D0%BE%D1%82-%D0%BE%D1%82%D1%80%D0%B0%D0%B2%D1%8F%D0%BD%D0%B5%D1%82%D0%BE-%D0%BD%D0%B0-%D1%81%D0%BF%D1%80%D0%B8%D0%BF%D0%B0%D0%BB-%D0%B3%D0%BE%D1%82%D0%B2%D0%B8-%D0%BB%D0%B8-%D1%81%D0%B5-%D1%82%D1%80%D0%B5%D1%82-news739551.html", "text": "\"Вместо да видим фактите в очите, се разделихме на русофили и русофоби. В крайна сметка имаме две жертви - Скрипал и дъщеря му. После двамата станаха обект на разчистване на политически интереси. Западните страни взеха, че повярваха без доказателства на Великобритания. Не се знае кой го е извършил, не знае кой го е поръчал, но Русия е виновна\", каза в сутрешния блок на Би Ти Ви бившият шеф на разузнаването ген. Бриго Аспарухов. Той описа ситуация \"Скрипал\" така: \"Аз знам, че ти си го извършил. Наказвам те. А след това ще търся доказателства.\" \"Я си представете, че излезе съвсем простичка история. Какво ще направят европейските страни, които изгониха европейските дипломати. Шпионажът е вечен и ще бъде такъв, той е най-силното оръжие в сигурността на една страна\", поясни ген. Аспарухов. Австрия спокойно отказала да гони руски дипломати, защото нямала комплекси като нас, според ген. Аспарухов. \"На нас българите ни омръзна да се кълнем в евроатлантическата си принадлежност и сме русофоби\", поясни той. Оставяме си канал за диалог с Русия, така ген. Аспарухов коментира решението ни да не гоним руски дипломати. \"Коя страна може да си позволи да прекъсне диалога с Русия? Коя държава не води диалог с нея? Русия винаги е настроена позитивно към Европа. Руснаците изиграха правилен ход за тях си с Крим\", категоричен е Бриго Аспарухов. Трета световна война нямало да има. \"Едва ли някой луд ще  я започне. Ако избухне трета световна война, всички ние няма да разберат. Това ще бъде една унищожителна война\", поясни Аспарухов. Бриго Аспорухов говори и за това кой се опита да го отрови преди 26 г.  \"Все още търсят кой го извърши. Истината беше факт. Случи е в президентството, след работно време. Беше ми сервирано кафе, което не го изпих, една глътка. Това ме спаси. Почувствах се зле. Установиха отровата, включително и в една френска клиника. Оровата блокира черния дроб и бъбреците, предизвиква хепатит и от него се умира. И не може да се разбере даже, че си бил отровен\", спомни си ген. Аспарухов. Срещата на върха във Варна била добро начало. Според Аспарухов обаче, в Турция сенарушавали драстично демократичните права и свободи, а Доналд Туск бил леко изпотен, че трябвало да го каже на Ердоган. Сподели:", "date": "2018.04.02", "title": "ГОРЕЩО!  Бриго Аспарухов експресно кой има интерес от отравянето на Сприпал, готви ли се трета световна война и защо Русия се превърна във вечния виновник"}
{"url": "http://pik.bg/%D0%BC%D1%8A%D0%B6-%D1%83%D0%B1%D0%B8-%D0%B6%D0%B5%D0%BD%D0%B0-%D1%81%D0%B8-%D0%BA%D1%80%D0%B0%D0%B9-%D0%BA%D1%8E%D1%81%D1%82%D0%B5%D0%BD%D0%B4%D0%B8%D0%BB-news739611.html", "text": "Областна дирекция на МВР – Кюстендил. 63-годишен мъж от София е задържан като заподозрян за убийството на съпругата си, съобщиха от Тялото на 61-годишна жена е открито с множество наранявания в двор на вила в село Косово, община Трекляно. Трупът на жената е открит на 31 март. При извършения оглед на място по трупа са установени множество наранявания, нанесени с твърд предмет. Тялото е транспортирано за аутопсия в кюстендилската болница. Като заподозрян е задържан за 72 часа 63-годишният ѝ съпруг. Семейството е от столицата. Започнато е досъдебно производство по случая, уведомен е окръжен прокурор. Сподели:", "date": "2018.04.02", "title": "Мъж уби жена си край Кюстендил"}
{"url": "http://pik.bg/%D0%B2%D1%82%D0%BE%D1%80%D0%B8-%D0%BF%D0%B0%D0%BB%D0%B5%D0%B6-%D1%81%D0%BB%D0%B5%D0%B4-%D0%B8%D0%B7%D0%B3%D0%BE%D1%80%D1%8F%D0%BB-%D0%B8%D0%BC%D0%BE%D1%82-%D0%BF%D0%BB%D0%B0%D0%BC%D0%BD%D0%B0-%D0%B8-%D0%BA%D0%BE%D0%BB%D0%B0%D1%82%D0%B0-%D0%BD%D0%B0-%D0%B1%D0%B8%D0%B2%D1%88-%D0%B4%D0%B5%D0%BF%D1%83%D1%82%D0%B0%D1%82-news739684.html", "text": "Лек автомобил „Шкода Октавия“, собственост на бившия депутат от Български демократичен център Стефан Кенов изгоря пред дома му в Карнобат. Пожарът избухнал към един часа след полунощ на 31 март, съобщи Областната дирекция на МВР-Бургас. Огънят опустошил двигателния отсег и купето на автомобила. Причините за пожара, както и стойността на нанесените щети са в процес на изясняване от служители на Районно управление – Карнобат. Към момента няма данни за умишлен палеж, уточняват от полицията. По случая е образувано досъдебно производство, съобщава \"Бургас Инфо\". Припомняме, че през септември м.г. наследствената къща на бившия народен представител в Картнобат, беше опустошена след пожар. По това време в жилището била 92-годишната му баба. Жената е трудно подвижна, едва успяла да се спаси. Кенов тогава изрази съмнение в официалната версия, според която късо съединение е предизвикало инцидента. Кантората на бившия депутат също бе опожарена. Къщата му пък няколко пъти бе ограбвана. \"Не искам да коментирам, нека полицията да си свърши работата\", каза пред журналисти Стефан Кенов. Той изключи възможността за връзка между пожара в къщата му и инцидента с автомобила му. Сподели:", "date": "2018.04.02", "title": "ВТОРИ ПАЛЕЖ! След изгорял имот пламна и колата на бивш депутат "}
{"url": "http://pik.bg/%D1%81%D0%B2%D0%B5%D1%82%D0%BE%D1%82%D0%B0%D1%82%D1%81%D1%82%D0%B2%D0%BE-%D0%BE%D0%B1%D1%80%D0%B0%D1%85%D0%B0-%D1%85%D1%80%D0%B0%D0%BC-%D0%BD%D0%B0%D0%B2%D1%80%D1%8A%D1%85-%D1%86%D0%B2%D0%B5%D1%82%D0%BD%D0%B8%D1%86%D0%B0-news739632.html", "text": "Навръх един от най-светлите празници – Цветница, е била обрана църквата в ломския квартал Боруна. Между 12 и 18 часа вчера, наред с многото миряни, отишли да запалят свещичка в божия дом, се промъкнал и престъпник неверник. Възползвайки се от оживлението в храма, той успял да измъкне 225 лева от касата на църквата, както и неустановена сума пари на монети от кутията за дарения, съобщава \"Булнюз\". Местопроизшествието е посетено и е извършен оглед. По случая е образувано досъдебно производство. Сподели:", "date": "2018.04.02", "title": "СВЕТОТАТСТВО! Обраха храм навръх Цветница"}
{"url": "http://pik.bg/%D0%BA%D1%80%D0%B5%D0%BC%D1%8A%D0%BB-%D1%81%D0%B5-%D0%B8%D0%B7%D1%80%D0%B5%D0%BF%D1%87%D0%B8-%D0%BD%D0%B0-%D1%81%D0%B0%D1%89-%D0%BD%D0%B5-%D1%81%D0%BC%D0%B5-%D0%BE%D0%B1%D1%81%D1%8A%D0%B6%D0%B4%D0%B0%D0%BB%D0%B8-%D1%81%D1%80%D0%B5%D1%89%D0%B0-%D0%BF%D1%83%D1%82%D0%B8%D0%BD-%D1%82%D1%80%D1%8A%D0%BC%D0%BF-news739724.html", "text": "Кремъл заяви, че не е имало никакво обсъждане за планиране на среща на върха между президентите на Русия и САЩ Владимир Путин и Доналд Тръмп, откакто американският лидер предложи подобно нещо в телефонен разговор с руския си колега на 20 март, предаде Ройтерс. Оттогава Вашингтон изгони 60 руски дипломати и затвори руското консулство в Сиатъл заради твърденията за руска роля в отравянето на бившия разузнавач Сергей Скрипал и дъщеря му Юлия. Русия отговори съразмерно . \"На фона на тези събития е трудно да се обсъжда възможността за провеждане на среща на върха\", каза на пресконференция представителят на Кремъл Юрий Ушаков. \"Иска ни се да вярваме, че обсъжданията за предложената среща ще започнат. Иска ни се да се надяваме , че в един даден момент ще можем да започнем сериозен и конструктивен диалог\", допълни той. Ушаков добави, че засега не е планирана среща на Путин със севернокорейския лидер Ким Чен-ун . На 5 април обаче в Москва ще пристигне специален представител на китайския президент Си Цзинпин, който ще информира Путин по актуални въпроси, сред които вероятно разговорите миналата седмица между Си и Ким. Сподели:", "date": "2018.04.02", "title": "Кремъл се изрепчи на САЩ: Не сме обсъждали среща Путин-Тръмп"}
{"url": "http://pik.bg/%D0%B1%D0%B5%D0%BB%D0%B3%D0%B8%D1%8F-%D0%B5-%D0%BF%D0%BE%D0%B4%D1%81%D0%BB%D0%BE%D0%BD%D0%B8%D0%BB%D0%B0-%D0%BD%D0%B0%D0%B4-900-%D1%81%D0%B8%D1%80%D0%B8%D0%B9%D1%81%D0%BA%D0%B8-%D1%85%D1%80%D0%B8%D1%81%D1%82%D0%B8%D1%8F%D0%BD%D0%B8-%D0%B2-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B3%D0%BE%D0%B4%D0%B8%D0%BD%D0%B8-news739669.html", "text": "Местни медии уточняват, че в последните три години Белгия е организирала няколко специални операции на място, за да изведе християни, особено от източните части на Сирия и от Алепо. По този начин достигналите Белгия сирийци не е било необходимо да поемат по пътя на мигрантите, предава БТА. Франкен заявява, че белгийското правителство възприема като свое задължение, спорез възможностите си, спасението на сирийските християни. В пост във Фейсбук държавният секретар призовава за подкрепа на властите в Египет, които защитават християните копти. От 2015 г. насам Белгия е осигурила подслон за 903 християни от Сирия, съобщи държавният секретар по убежището и миграцията Тео Франкен. Сподели:", "date": "2018.04.02", "title": "Белгия е подслонила над 900 сирийски християни в последните години"}
{"url": "http://pik.bg/%D1%82%D0%BE%D0%BF-5-%D0%BD%D0%B0-%D0%BD%D0%B0%D0%B9-%D0%BF%D1%80%D0%BE%D0%B4%D0%B0%D0%B2%D0%B0%D0%BD%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%BD%D0%B0-%D0%B8%D0%B7%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE-%D0%BC%D0%B8%D0%BB%D0%B5%D0%BD%D0%B8%D1%83%D0%BC-26-%D0%BC%D0%B0%D1%80%D1%82---1-%D0%B0%D0%BF%D1%80%D0%B8%D0%BB-news739635.html", "text": "Премиерната книга \"101 мита от българската история\" веднага застана на челна позиция, привличайки вниманието със задълбоченото и любопитно изследване на най-щекотливите въпроси от миналото ни. Бестселърът за отслабване в две части \"Размерът има значение\" носи удовлетворение на все повече читатели, убедили се в ползата от системата. На първите две заглавия в класацията прилича и книгата \"Истината за болестите\" - от една страна, тя също развенчава митове - тези на официалната медицина, а от друга - ни учи как сами да съхраняваме или да върнем здравето си. Патриотичният том \"Българските паметници\" остава събитие на книжния пазар. А стихосбирката \"67 сутрини\" се утвърждава като една от най-търсените сред почитателите на мереното слово. 1. , Веселин Игнатов - Известният писател историограф посочва 101 устойчиви мита и осветлява истината за тях с множество факти, документи и логически съпоставки. Изследването му е посветено на най-дискусионните моменти от българското Средновековие и Възраждане. 2. и Александра Иванова - Първата част разкрива на читателите най-успешната система за отслабване и оздравяване от последните години, а втората част в ясни и прегледни таблици, ни показва как да следваме принципите, помогнали на авторката и на нейните последователи да се отърсят от нежеланите килограми. 3. , Тихомир Петров - Авторът събира в една книга постулатите на съвременната философия за здравето - то е възможно само при природосъобразен начин на живот и отказ от \"отровните\" храните. Петров обявява, че лекарствата, ваксините и всички средства, използвани от официалната медицина не ни лекуват, а са само средство за обогатяване на фармаиндустрията. 4. , Иван Първанов - Илюстрованият, цветен патриотичен том от над 500 страници разказва най-любопитното от историята на над 300 монумента у нас и в чужбина, и ни запознава с биографиите на героите, увековечени в тях. 5. , Недялко Йорданов – В най-новата книга на поета са събрани 67 прекрасни стихотворения, писани от него рано сутрин през последните месеци и споделяни в неговите фейсбук страници. Творбите будят дълбок размисъл за социалната ни действителност, за миналото и за бъдещето ни, но носят и радост, светлина и оптимизъм. Сподели:", "date": "2018.04.02", "title": "Топ 5 на най-продаваните книги на издателство \"Милениум\" (26 март - 1 април)"}
{"url": "http://pik.bg/%D0%BA%D0%B0%D0%BA-%D0%B4%D0%B0-%D0%BE%D1%82%D0%BF%D1%83%D1%81%D0%BD%D0%B5%D1%82%D0%B5-%D1%83%D0%BC%D0%BE%D1%80%D0%B5%D0%BD%D0%B8%D1%82%D0%B5-%D0%BE%D1%87%D0%B8-%D1%81-%D0%BD%D1%8F%D0%BA%D0%BE%D0%BB%D0%BA%D0%BE-%D1%83%D0%BF%D1%80%D0%B0%D0%B6%D0%BD%D0%B5%D0%BD%D0%B8%D1%8F-news739595.html", "text": "Чувствате ли очите си напрегнати? Дразни ли ви светлината от лампите и компютъра в офиса? Това може да доведе до сухота в очите, зачервяване от триенето им с ръце, главоболие. Няма как работната ни среда да е идеална и да не се „облъчваме“ с различни електронни устройства. Въпреки това, както в края на деня разпускаме с масаж, топла вана или хубава музика, трябва да намерим начин да освободим напрежението и от очите, пише Пулс.бг. Съществуват различни упражнения за очите, за които има солидни доказателства, че допринасят за намаляване на тежестта в очите, укрепват очните мускули, подобряват когнитивните способности. И все пак, те само успокояват очите, но не могат да помогнат при по-сериозни проблеми с тях. Ето няколко техники, които можем да правим по всяко време – в обедната почивка, след края на работния ден, в почивните ни. Въртене на очите – това упражнение е много ефективно, ако се изпълнява редовно. То спомага за укрепване мускулите на очите. Прави се като седнем удобно или стоим изправени. Раменете ни трябва да са спокойни. Седни или изправени, вратът да е изправен, а главата да гледа право напред. Първо поглеждаме надясно, после завъртаме нагоре към тавана. После завъртаме очите наляво, след което надолу към пода (движение по часовниковата стрелка). Времетраенето на упражнението е 2 минути, като можем да направим 2 серии от по 10 повторения. Притискане с длани – може да се изпълнява и от хора, които носят контактни лещи. Особено ефикасно е при напрежение и болка в очите. След като се настаним удобно, разтриваме дланите си за кратко, за да се затоплят, след това затваряме очите и поставяме дланите си на клепачите. Тяхната топлина ще облекчи очите. Упражнението се изпълнява за около 3 минути и може да се направи 1 комплекс от 7 повторения. Важно е да не натискаме силно с дланите. Местене на пръста – лекарите предписват това упражнение на хора, които имат лениви очни мускули. Първо сядаме на един стол, като се облягаме добре и същевременно държим врата изправен. Поглеждаме напред. Взимаме молив или задържаме показалеца си върху носа. Фокусираме се в него и местим наляво и надясно, като връщаме отново в обратна позиция. Може да направим около 10 повторения. Натискане на клепача – едно упражнение, което ще успокои очите ни и ще облекчи стреса в края на тежката работна седмица. Сядаме удобно, затваряме очи и поемаме дълбоко въздух. Поставяме пръст върху клепача и го натискаме съвсем леко за около 10 секунди. Освобождаваме пръста за 2 секунди, след което отново натискаме леко. Можем да повторим това 10 пъти. Масаж на очите – също много ефикасно намалява тежестта и сухотата в очите. За да си направим сами масаж, трябва да се настаним удобно и поставим внимателно пръстите си върху клепачите, като движим левите и десните в кръгови движения навън. Повтаряме 10 пъти, след това сменяме посоката на движение на пръстите. Мигане – постоянното вторачване в компютъра или в екрана на мобилния уморява очите. Всъщност, това се случва, защото забравяме да мигаме. Едно лесно упражнение решава този проблем. То се изпълнява по следния начин – сядаме някъде и поглеждаме пред нас. Затваряме очите и задържаме за около секунда. След това ги отваряме. Повтаряме мигането така 10 пъти. Сподели:", "date": "2018.04.02", "title": "Как да отпуснете уморените очи с няколко упражнения"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%81-%D0%BC%D0%B0%D0%B3%D0%BD%D0%B8%D1%82%D1%83%D0%B4-68-%D1%80%D0%B0%D0%B7%D1%82%D1%8A%D1%80%D1%81%D0%B8-%D0%B1%D0%BE%D0%BB%D0%B8%D0%B2%D0%B8%D1%8F-%D0%B3%D1%80%D0%B0%D1%84%D0%B8%D0%BA%D0%B8-news739730.html", "text": "Земетресение с магнитуд 6,8 бе регистрирано на около 209 км на изток-североизток от град Тариха в Боливия. Трусът е бил на внушителната на дълбочина от 550 км, съобщи Геофизичният институт на САЩ, цитиран от Ройтерс. Няма информация за пострадали и разрушения, отбеляза ТАСС, цитирана от БТА. Земетресението е станало в 13:40 часа местно време. Сподели:", "date": "2018.04.02", "title": "ОТ ПОСЛЕДНИТЕ МИНУТИ! Земетресение с магнитуд 6,8 разтърси Боливия (ГРАФИКИ)"}
{"url": "http://pik.bg/%D0%B1%D0%B5%D1%81%D0%B5%D0%BD-%D0%B5%D0%BA%D1%88%D1%8A%D0%BD-%D0%B2-%D0%B1%D1%83%D1%80%D0%B3%D0%B0%D1%81-%D0%BF%D0%B0%D1%82%D1%80%D1%83%D0%BB%D0%BA%D0%B8-%D0%BF%D1%80%D0%B5%D1%81%D0%BB%D0%B5%D0%B4%D0%B2%D0%B0%D1%82-%D0%BC%D0%BE%D1%82%D0%BE%D1%80-%D0%B8%D0%BC%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD-%D1%81%D0%BD%D0%B8%D0%BC%D0%BA%D0%B8-news739733.html", "text": "Бесен екшън се разигра преди минути на бургаския бул. „Стефан Стамболов”. Два полицейски патрула подгонили пистов мотор, който е спрян край „Технополис” в жк „Славейков”. На място е арестуван водача на мощното возило, което било без номера. Гологлавият мъж, на видима възраст около 40 години, оказал сериозна съпротива на ченгетата, разказаха очевидци на екшъна. Мотористът все пак е натикан в една от патрулките, а пистарката всеки момент ще бъде откарана от „Пътна помощ”. Шофьорът ще бъде тестван за употреба на дрога или алкохол, предава \"Флагман\". Сподели:", "date": "2018.04.02", "title": "Бесен екшън в Бургас: Патрулки преследват мотор, има арестуван (СНИМКИ)"}
{"url": "http://pik.bg/%D0%BC%D0%B0%D0%BD%D0%B4%D0%B6%D0%B0-%D1%81-%D0%B3%D1%80%D0%BE%D0%B7%D0%B4%D0%B5-%D0%B1%D1%81%D0%BF-%D0%B7%D0%B0%D0%B1%D1%8A%D1%80%D0%BA%D0%B0-%D1%82%D1%83%D1%80%D0%B8%D0%B7%D0%BC%D0%B0-%D0%B8-%D1%80%D1%83%D1%81%D0%BA%D0%B8%D1%82%D0%B5-%D0%B3%D0%BE%D1%81%D1%82%D0%B8-%D0%BF%D0%BE-%D0%BC%D0%BE%D1%80%D0%B5%D1%82%D0%BE-%D1%81%D1%8A%D1%81-%D1%81%D0%BB%D1%83%D1%87%D0%B0%D1%8F-%D1%81%D0%BA%D1%80%D0%B8%D0%BF%D0%B0%D0%BB-news739679.html", "text": "Позицията на България спрямо случая \"Скрипал\" е пряко свързана с туризма на страната през летния сезон. Тази теза изказаха на извънредна пресконференция представителите от Областния и Общински съвети на БСП. България трябва да остане неутрална, защото при евентуална остра реакция, туристическия поток от Русия към България ще спадне драстично. Към настоящия момент в общините Бургас, Несебър, Царево, Поморие, Приморско и Созопол има близо 40 000 имоти, закупени от заможни руснаци, които ежегодно се използват от по-богати туристи. Броят на постоянно пребиваващите пък е около 3000. Според областният председател на БСП Стойко Танков, позицията, която в момента България е заела в спора между Великобритания и Русия, е правилна, тъй като социалистите са за мир, а не война, и по случая няма конкретни данни, които да наведат везната, съобщава \"Флагман\". „България постъпи правилно като зае неутрална страна. Ние играем ролята на посредник между Острова и Русия и не е правилно да гоним руски дипломати, заради случая „Скрипал”. Много други европейски държави, например Австрия, която догодина ще приеме Европредседателството от нас, заеха междинна позиция и това е разумното положение в двете посоки”, посочи народният  представител от ПГ на „БСП за България” Николай Тишев. Той допълни, че по самия случай има много въпросителни, които правят една остра реакция като изгонване на дипломати прекалена. \"Много теории се изказаха в последните седмици, включително и такива на конспирацията. В крайна сметка най-вероятно случаят ще остане неразкрит, но докато няма някакви конкретни доказателства, които да оневиняват или да уличават Русия в отравянето на Скрипал, е необходимо да запазим спокойствие. Ястребите на анти руската позиция като Цветанов и Плевнелиев са много крайни в думите си\", уточни Тишев, който изказа надеждите си позицията на България спрямо случая да се запази за в бъдеще. България не е в позиция да влиза конфликт с Русия по този казус, тъй като това ще се отрази на туризма в морските общини, така както се случи, когато отношенията между Русия и Турция бяха обтегнати. Това допълни Аспасия Порожанова - представител от БСП-Созопол, която уточни, че тогава спадът в потока към южната ни съседка е бил катастрофален. „Близо 3 хил. са руснаците, които са с постоянен адрес по Южното Черноморие. Те са със закупени имоти и са оборотни. Те са много по-ценни от онези, които идват тук само, за да нощуват и за туризъм. Притесненията от спада на туристическия сезон са основателни, защото това е бизнесът на хората тук и така се издържат, но онези руснаци, които живеят тук,  са далеч по-платеноспособни и големият стокооборот е точно от тях. Напоследък се забелязва недоверие в тях, смятат, че ги лъжем. Настроението им е променено. Чувстват българите като противници. Руският човек трябва да разбере, че ние не мислим лошо за него, но липсата на становище на Народното събрание по случая „Скрипал” е доста трудно да обяснение”, посочи председателят на общинския съвет на БСП в Несебър Димитър Топалов. Сподели:", "date": "2018.04.02", "title": "МАНДЖА С ГРОЗДЕ! БСП забърка туризма и руските гости по морето със случая \"Скрипал\""}
{"url": "http://pik.bg/%D0%BF%D0%BE%D1%82%D0%B2%D1%8A%D1%80%D0%B4%D0%B5%D0%BD%D0%BE-%D0%BF%D1%83%D1%82%D0%B8%D0%BD-%D0%BE%D1%82%D0%B8%D0%B2%D0%B0-%D0%BD%D0%B0-%D0%B3%D0%BE%D1%81%D1%82%D0%B8-%D0%BD%D0%B0-%D0%B5%D1%80%D0%B4%D0%BE%D0%B3%D0%B0%D0%BD-news739625.html", "text": "РИА Новости Държавният глава на Руската федерация Владимир Путин ще направи двудневно посещение в Турция на 3-4 април, в рамките на което ще обсъди стратегически проекти в областта на енергетиката, а също и теми от международната сцена, включително ситуацията в Сирия, предава , като се позовава на съобщение от пресслужбата на Кремъл. „На 3 и 4 април президентът на Руската федерация Владимир Путин ще посети Анкара по покана на президента на Република Турция Реджеп Тайип Ердоган“, се казва в разпространения текст. Отбелязва се, че в Анкара ще се състои седмото заседание на руско-турския Съвет за сътрудничество на високо равнище. „Ще бъде разгледано състоянието и перспективите на двустранното търговско-икономическо сътрудничество, хода на реализацията на стратегическите проекти, в частност в областта на енергетиката. Планира се да бъдат засегнати актуални регионални и международни теми, включително съвместната борба с тероризма и ситуацията в Сирия“, съобщават още от Кремъл. Сподели:", "date": "2018.04.02", "title": "ПОТВЪРДЕНО! Путин отива на гости на Ердоган"}
{"url": "http://pik.bg/%D0%BF%D0%B5%D1%82%D0%B7%D0%B2%D0%B5%D0%B7%D0%B4%D0%BD%D0%B8%D1%82%D0%B5-%D1%85%D0%BE%D1%82%D0%B5%D0%BB%D0%B8-%D0%B2-%D1%81%D0%BE%D1%84%D0%B8%D1%8F-%D1%81%D0%B0-%D1%81%D1%80%D0%B5%D0%B4-%D0%BD%D0%B0%D0%B9-%D0%B5%D0%B2%D1%82%D0%B8%D0%BD%D0%B8%D1%82%D0%B5-%D0%B2-%D1%81%D0%B2%D0%B5%D1%82%D0%B0-news739642.html", "text": "София е сред дестинациите, които предлагат най-евтините петзвездни хотели. Според сайта skyscanner.ae в българската столица една нощувка в петзвезден хотел излиза около 107 евро, което я нарежда на четвърто място в класацията. Най-евтино е в египетските курорти Шарм ел Шейх и Хургада, където петзвездният лукс излиза съответно 85 и 91 евро. На трето място е столицата на Малайзия Куала Лумпур, където нощувката струва около 100 евро. На 5-о място е Шарджа в Обединените арабски емирства, а десетката допълват Краков (Полша), Ларнака (Кипър), полската столица Варшава, индийската Делхи и Хо Ши Мин сити във Виетнам. На другия полюс е Ню Йорк, където нощ в петзвезден хотел излиза 869 евро. Петицата на най-скъпите дестинации допълват Малдивите (770 евро), испанският курорт Ибиса (729), Милано (649), Лос Анжелис (568), а след тях се нареждат Рим, Сочи и Венеция. Сподели:", "date": "2018.04.02", "title": "Петзвездните хотели в София са сред най-евтините в света"}
{"url": "http://pik.bg/%D0%B3%D0%BE%D1%80%D0%B5%D1%89%D0%B0-%D1%82%D0%B5%D0%BC%D0%B0-%D0%B7%D0%B0%D0%BC-%D0%BC%D0%B8%D0%BD%D0%B8%D1%81%D1%82%D1%8A%D1%80-%D1%81-%D0%BD%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%B7%D0%B0-%D0%BF%D0%BE%D0%B6%D0%B0%D1%80%D0%B0-%D0%B2%D1%8A%D0%B2-%D0%B2%D0%BB%D0%B0%D0%BA%D0%B0-%D0%BA%D0%BE%D0%B3%D0%B0-%D1%89%D0%B5-%D0%B8%D0%BC%D0%B0%D0%BC%D0%B5-%D0%BD%D0%BE%D0%B2-%D0%BA%D0%BE%D0%BC%D1%84%D0%BE%D1%80%D1%82%D0%B5%D0%BD--news739740.html", "text": "Много неприятен е инцидентът във влака София-Бургас. Нашите служители на БДЖ са действали много адекватно, извели са пътниците, участвали са в гасенето на пожара. Това каза пред БНТ Велик Занчев, зам.-министър на транспорта. В момента тече разследване за причините, работи се по няколко версии, нека органите си свършат работата и тогава ще обявим причините, и ще вземем необходимите мерки. Вътрешно звено при нас разследва също случая, коментира Занчев. Разделянето на БДЖ на две компании става през 2002 г. 2009 г, когато влиза правителството \"Борисов 1\", задълженията към края на годината са 850 милиона, но имаме и отрицателен финансов резултат в БДЖ от 70 милиона. След проведените тежки реформи в дружеството, виждате как задлъжнялостта е наполовина и по-малко, посочи на графика зам.-министърът. Реформите са оптимизиране на разходите и една от най-тежките е оптимизиране на персонала. През 2011 г. имаше една от най-големите стачки в железницата. В момента там има около 9 000 души персонал от общо 15 хиляди. Не получаваме все още качеството, да, призна той. По европейски програми са инвестирани над 1,340 млрд., каза Занчев. Другите отсечки предстоят до 2020 г. Ще имаме напълно готово трасе сръбска граница - турска граница, сръбска граница - София и Бургас. Влаковете ще се движат със 130 км/ч. В БДЖ до края на годината ще погасим дълговете по втория облигационен заем и намаляваме задлъжнялостта, обясни зам.-министърът. Ще намалим времетраенето на пътуването, ще повишим комфорта и ще доближим железницата до средноевропейско ниво, допълни той. Имаме програма, която е насочена за справяне с ромските набези. Железницата трябва да стане приоритет на държавата, Няма как от едно фалирало дружество през 2010 г. да стане изведнъж, но дружеството е жизнеспособно и ЕК е признала това, заяви още Занчев. На въпрос дали се мисли за приватизация, той изтъкна, че в областта на товарните превози е мислено. Що се касае до пътническите превози, те са държавни в повечето страни. Когато подобрим услугата, времетраенето, толтаксите, ще изравним двата вида транспорт, смята експертът. Предстои и обновяване на подвижния състав. Разделили сме обновяването на два етапа - около 40 мотрисни влака за около 420 млн. лева. Политиката по отношение на новия състав се различава от предходната да се кара държавно дружество да взима търговски кредит. А тези влакове ще бъдат купени от републиканския бюджет. Новите влакове може би ще видим след 3-3,5 години, защото изпълнението на такъв влак е от година и половина до две, каза още той. Сподели:", "date": "2018.04.02", "title": "ГОРЕЩА ТЕМА! Зам.-министър с нови разкрития за пожара във влака! Кога ще имаме нов, комфортен жп транспорт? "}
{"url": "http://pik.bg/%D0%B0%D1%82%D0%B0%D0%BA%D0%B0-%D0%BD%D0%B0-%D0%B1%D0%BE%D0%BA%D0%BE-%D1%85%D0%B0%D1%80%D0%B0%D0%BC-%D1%83%D0%B1%D0%B8-18-%D0%B4%D1%83%D1%88%D0%B8-news739608.html", "text": "AFP Най-малко 18 души са загинали, а 84 други са ранени при нападение на терористичната групировка „Боко Харам“ срещу нигерийски войници в близост до разположения в североизточната част на страната град Майдугури, предава , като се позовава на информация от спешните служби на африканската страна. „До този момент сме открили 18 тела в две населени места“ край Майдугури, разкри за агенцията източник от Държавна агенция за управление при извънредни ситуации. Сподели:", "date": "2018.04.02", "title": "Атака на \"Боко харам\" уби 18 души"}
{"url": "http://pik.bg/%D0%B1%D0%B5%D0%B4%D1%81%D1%82%D0%B2%D0%B0%D1%89%D0%B8%D1%82%D0%B5-%D0%BA%D0%BE%D0%BD%D0%B5-%D0%B2-%D0%BE%D1%81%D0%BE%D0%B3%D0%BE%D0%B2%D1%81%D0%BA%D0%B0%D1%82%D0%B0-%D0%BF%D0%BB%D0%B0%D0%BD%D0%B8%D0%BD%D0%B0-%D0%BE%D1%87%D0%B0%D0%BA%D0%B2%D0%B0%D1%82-%D0%B1%D0%B8%D0%BE-%D1%81%D0%B5%D1%80%D1%82%D0%B8%D1%84%D0%B8%D0%BA%D0%B0%D1%82-news739699.html", "text": "Бедстващите коне на Петър Пищалов в Осоговската планина, както и останалите животни на същия стопанин, се намират в процес на био сертифициране, показа проверка. Предстои сертификати за био отглеждане да получат конете, кравите, овцете и козите, отглеждани от Пищалов, съобщава още Офнюз. Собственикът има издаден сертификат със серт. N: 2-02108-2017 от Австрия Био Гаранти ГмбХ (АТ-BIO-301), представлявана в България от Австрия Био Гаранти Клон България (BG-BIO-16). Документът се издава за отглеждане на изброените видове като конвенционален продукт от паралелно производство. С други думи - че животните са в период на преминаване от конвенционално към био производство. Този факт повдига още въпроси около финансирането на стопанина, заради чиято безотговорност много от животните намериха смъртта си. Както стана ясно, той е получавал европейски субсидии за измиращите коне, кадри на които силно разгневиха обществеността. От една страна, именно в периода на преход между конвенционално и био отглеждане субсидиите са най-високи. От друга страна, био сертифицираните продукти и тези в преход от конвенционално към биологично отглеждане са под засилен контрол и проверки. Toва допълнително подсилва въпроса как се е стигнало до този трагичен развой. В допълнение към това, био фермерите са длъжни да водят дневник, описващ всеки един процес и дейност с декларираните от тях животни, земи и растителни култури. Граждани вече са подали жалба до управата на Австрия Био Гаранти ГмбХ във връзка със случая. Субсидията за говеда, отглеждани за мляко, е 230 евро на животио. Именно като такива са сертифицирани кравите на Пищалов (това е записано в Наредба номер 4 от 24 февруари 2015 г. за прилагане на мярка 11 „Биологично земеделие“ от Програмата за развитие на селските райони за периода 2014–2020 г.). За дребни преживни животни като овце и кози се отпускат 122 евро на животно. По данни на кмета на Кюстендил Петър Паунов Пищалов е регистрирал 100 говеда и 85 овце за сезон 2017/2018. Това прави 23 000 евро субсидии за говедата и 10 370 евро за овцете. За следващия сезон 2018/2019 декларираните говеда са вече 109, а овцете – 285. Според данни на местни хора преди настъпването на зимата той е имал около 100 крави. От същия био сертификат се разбира, че за реколта 2016 Пищалов е декларирал 90 440 кг събрано сено от конвенционално производство. Макар сертификатът да е валиден до 31.01.2018, в него няма информация за сенодобива през земеделската 2017 г. По-нов сертфикат на страницата на Министерство на здравеопазването и храните засега липсва. Ако добивът е останал в същите количества, т.е. над 90 тона, той би стигнал за стотина едри животни за период от три месеца при средна консумация 10 кг сено на ден от крава. Отново по данни на местни, тази есен във фермата са докарани едва няколко бали сено, оставени навън да изгният, видими и до днес. Докаран е и фураж, включително био сертифицирани смески, които явно не са били достатъчни, за да се стигне до днешната ситуация. Пищалов декларира още продукция от биологично сертифицирани кошери, подпомагани с 20 евро на кошер, както и сливи, ябълки и череши от конвенционално производство. Съселяните му се учудват от данните в сертификата: 15 400 кг ябълки, още толкова сливи и 3000 кг череши. Според тях Пищалов би трябвало да има и овошки и на друго място, понеже досега не са го виждали да се занимава с добив на плодове. Освен това, по думите им плодните масиви на Буново са унищожавани системно от пуснатите на свобода сред тях стада коне и крави. „За всичките тези животни се грижеше един единствен пастир, но и той избяга поради лошите условия“, разказват местните. Спомнят си, че положението във и около фермата не е било много по-различно, отколкото преди случаят да нашуми. Периодично са умирали животни, които са захвърляни някъде из долината да се разлагат, имало безразборно сечене на гората, заграждане на основен път в долината, по който се движат коли с електрически пастир, канализация, изливаща се директно в реката, бунище с останки от животни пред сами къщата му, отсичане на две вековни тополи извън пределите на имота на Пищалов и т.н. Жалби и оплаквания е имало, но резултати досега – не. Хората разказват още, че били добронамерени към Пищалов, когато пристигнал в селото им. По принцип една ферма с подобни размери и субсидиране се очаква да донесе подем за региона и работа за хората. Затова апелират слчуаят да не се потулва, да се направят всички необходими проверки и да се реши в полза на справедливостта и закона. Сподели:", "date": "2018.04.02", "title": "Бедстващите коне в Осоговската планина очакват био сертификат"}
{"url": "http://pik.bg/%D0%BD%D0%BE%D0%B2%D0%B8%D1%8F%D1%82-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%BD%D0%B0-%D0%BA%D0%BE%D1%81%D1%82%D0%B0-%D1%80%D0%B8%D0%BA%D0%B0-%D0%BF%D1%80%D0%B8%D0%B2%D1%8A%D1%80%D0%B6%D0%B5%D0%BD%D0%B8%D0%BA-%D0%BD%D0%B0-%D0%B5%D0%B4%D0%BD%D0%BE%D0%BF%D0%BE%D0%BB%D0%BE%D0%B2%D0%B8%D1%82%D0%B5-%D0%B1%D1%80%D0%B0%D0%BA%D0%BE%D0%B2%D0%B5-news739575.html", "text": "Die Zeit. Лявоцентристкият политик Карлос Алварадо бе избран за нов президент на Коста Рика, съобщава германският вестник Кандидатът на управляващата партия събра подкрепата на 61% на гражданите на латиноамериканската страна, показват данните от Централната избирателна комисия при обработени 95% от бюлетините. Право на глас имаха 3,3 млн. избиратели, поясняват от редакцията. 38-годишният Алварадо, бивш министър на труда, се изявява като рок певец в свободното си време. Но това, с което е по-известен, са либералните му позиции по социални въпроси. В предизборната си кампания той обеща да защитава правата на хомосексуалистите и да предприеме конкретни стъпки за разрешаването на еднополовите бракове в Коста Рика. В първия тур на гласуването той стигна до малко под 22%. Евангелският активист Фабрицио Алварадо, който няма роднинска връзка с Карлос Алварадо, спечели в първия кръг с малко под 25% от гласовете. Той действа като радикален противник на еднополовите бракове. В предизборната кампания 43-годишният евангелист заложи на възмущението от липсата на ред в Коста Рика. Карлос Алварадо няма да има мнозинство в парламента. Следователно и двамата кандидати вече са започнали разговори с други партии, за да изградят коалиционно правителство в случай на победа. Карлос Алваро ще трябва да се справи със сериозна бюджетна криза, корупционни скандали и нарастваща престъпност, свързана с наркотиците. Държавният дефицит през 2017 г. бе малко под шест процента от брутния вътрешен продукт (БВП) на страната. Сподели:", "date": "2018.04.02", "title": "Новият президент на Коста Рика, привърженик на еднополовите бракове"}
{"url": "http://pik.bg/%D0%B4%D0%B6%D0%BE%D1%80%D0%B4%D0%B6%D0%B8%D0%BD%D0%B0-%D0%BE%D1%82%D1%80%D1%8F%D0%B7%D0%B0-%D1%80%D0%BE%D0%BD%D0%B0%D0%BB%D0%B4%D0%BE-%D0%B7%D0%B0-%D0%BE%D1%89%D0%B5-%D0%B4%D0%B5%D1%86%D0%B0-news739687.html", "text": "Половинката на мегазвездата на Реал (Мадрид) Кристиано Роналдо, Джорджина Родригес, не иска да ражда повече деца, става ясно от интервю на испанката пред списание \"XL Semanal\". През ноември тя дари Роналдо с момиченце, което двамата нарекоха Алана Мартина. Португалецът има още три деца, но те са родени от сурогатни майки. На въпроса как се вижда след 10 години, Джорджина отговаря: \"Виждам се да се грижа за четири деца, които вече ще са големи. Не мога да си представя, че ще имам повече деца!\". 33-годишният Роналдо къде на шега, къде сериозно, заяви, че иска седем деца и толкова \"Златни топки\". В момента той има пет награди за номер 1 в света, като в това отношение е по-близо до постигането на целта си, пише \"Спортал\". Сподели:", "date": "2018.04.02", "title": "Джорджина отряза Роналдо за още деца"}
{"url": "http://pik.bg/%D0%BE%D1%82-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%BC%D0%B8%D0%BD%D1%83%D1%82%D0%B8-%D0%B2%D0%B7%D1%80%D0%B8%D0%B2-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%B5%D1%80%D0%B5%D0%B2%D0%B0%D0%BD-%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-news739780.html", "text": "Взрив разтърси центъра на Ереван преди минути. Както съобщава пресслужбата на Министерството на извънредните ситуации на Армения, експлозията е станала в ресторант \"Бъргър Кинг\" в центъра на столицата. На място са пристигнали четири спасителни екипа. Причините за инцидента се изясняват. До момента се съобщава за 9 пострадали, но няма повече информация за състоянието им. Сподели:", "date": "2018.04.02", "title": "ОТ ПОСЛЕДНИТЕ МИНУТИ! Взрив в центъра на Ереван! Има ранени "}
{"url": "http://pik.bg/%D1%8A%D0%BD%D0%B4%D1%8A%D1%80%D0%B3%D1%80%D0%B0%D1%83%D0%BD%D0%B4-%D0%BA%D0%BE%D1%81%D1%8A%D0%BC%D0%B0-%D0%B5-%D0%BB%D1%8E%D0%BB%D0%B8%D0%BD%D1%81%D0%BA%D0%B8-%D0%B3%D0%BB%D0%B0%D0%B2%D0%BE%D1%80%D0%B5%D0%B7-%D0%B2-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8%D1%8F-%D1%85%D0%B8%D1%82-%D0%B3%D0%BE%D0%BC%D0%BE%D1%80-news739615.html", "text": "Италианската мафиотска сага \"Гомор\" набира все повече скорост и се превърна във втория най-успешен сериал на ботуша след \"Октопод\" и най-продаваната им продукция, разпространена в 190 държави. Третият сезон стартира в неделя вечер по стрийминг платформата HBO GO, а третият епизод от него е заснет в България. Създаделите на поредицата оценяват серията като най-ключовата за сюжета. Историята води в Бълария един от главните герои - Чиро. Той пристига в София, за да работи за люлински трафикант на хора, изигран от Стилян Иванов-Стенли. След супер успешната си роля на Косъма в \"Под прикритие\" Александър Сано отново влиза в обувките на престъпник. На него му е поверен образът на Младен - безскрупулния син на люлинския мафиотски бос. В епизода ще изгрее звездата и на младата надежда Боряна Маноилова, която ще се превъплъти в албанката Елвана, жертва на трафикантите на плът. \"У нас работим на световно ниво и го видях още веднъж с тази продукция. Италианците го дават много лежерно -  при българските сериали снимаме един епизод за шест дни, докато на тях им отнема три седмици\", разказа Сано на предпремиерата на епизода. Той сподели, че обича мафиотските поредици не само защото му се случва да играе предимно гадове, но не би отказал роля и в любимия си сериал \"Игра на тронове\", пише \"Монитор\". За 21-годишната Боряна това е първа роля. По време на снимките тя е на 19 години и трябва да играе 16 годишно албанско момиче. Боряна разбира, че ще се съблече чисто гола за една от сцените, което е предизвикателство за всеки актьор. \"В началото страшно се притесних - стиснах зъби. Мислех си само какво ѝ е на героинята ми, какъв стрес изживява това момиче - голо, навън и с опасност за живота. Екипът беше чудесен и за момент не се почувствах неловко\", каза Боряна. На премиерата младата актриса получи подкрепата на майка си - актрисата Албена Ставрева и дядо си, известният български скулптор Георги Чапкънов. \"Гомор\" е част от мафиотската линия заглавия на гиганта HBO. Сериалът е създаден по едноименния бестселър на Роберто Савиано и разказва историята на безмилостния неаполитански престъпен синдикат Камората през погледа на дясната ръка на кръстника на клана - 30-годишния Чиро (Марко Д'Аморе). Сподели:", "date": "2018.04.02", "title": "ЪНДЪРГРАУНД! Косъма е люлински главорез в италианския хит \"Гомор\""}
{"url": "http://pik.bg/%D0%B5%D0%BA%D1%88%D1%8A%D0%BD-%D0%BD%D0%B0-%D0%B5-79-%D1%81%D0%B2%D0%BE%D0%B4%D0%BD%D0%B8%D0%BA-%D0%BE%D1%82-%D1%81%D0%B0%D0%BD%D0%B4%D0%B0%D0%BD%D1%81%D0%BA%D0%B8-%D0%B8-%D0%B1%D1%80%D0%B0%D1%82%D0%BE%D0%B2%D1%87%D0%B5%D0%B4-%D0%BC%D1%83-%D0%BF%D0%B0%D0%B4%D0%BD%D0%B0%D1%85%D0%B0-%D0%B2-%D0%BF%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D0%BA%D0%B0%D0%BF%D0%B0%D0%BD-%D1%81-%D1%85%D0%B5%D1%80%D0%BE%D0%B8%D0%BD-news739775.html", "text": "Полицаи щурмуваха вчера ромската махала в Сандански. Акцията в началото на ул. „Родопа“ е провокирана, след като край Благоевград са арестувани санданчанинът Марин Асенов-Мурат и неговият братовчед Даниел, който му е съсед. Двамата пътували с автомобила „Голф 4” на Мурат, когато били спрени за проверка на Е-79 в района на кв. „Струмско“ от благоевградски полицаи. Униформените имали оперативен сигнал, че двамата санданчани пътуват към Благоевград с дрога. При щателната проверка е открито пликче с хероин. При съвместната работа на благоевградските полицаи със санданските им колеги последва и обискът в дома на Мурат в Сандански. В къщата са били съпругата му и 16-г. им дъщеря, които не са се противопоставили на криминалистите да претарашат дома им. Повече от час са претърсвани всички стаи и гаражи във фамилната къща, но полицаите не открили нищо незаконно, съобщава \"Струма.бг\". Мурат и Даниел са задържани в благоевградския арест за 24 часа. 40-г. Марин е криминално проявен и добре известен в крими средите. Той е осъждан за дрога и проституция, потвърдиха от полицията. В курортния град го знаят като Мурат сводника. Сподели:", "date": "2018.04.02", "title": "ЕКШЪН НА Е-79! Сводник от Сандански и братовчед му паднаха в полицейски капан с хероин"}
{"url": "http://pik.bg/%D0%B2-%D0%BF%D0%BB%D0%BE%D0%B2%D0%B4%D0%B8%D0%B2-%D0%BD%D0%B0%D0%B3%D0%BB%D0%B5%D1%86-%D0%BF%D0%B0%D1%80%D0%BA%D0%B8%D1%80%D0%B0-%D0%BD%D0%B0-%D0%B7%D0%B5%D0%BB%D0%B5%D0%BD%D0%B0-%D0%BF%D0%BE%D0%BB%D1%8F%D0%BD%D0%BA%D0%B0-%D0%BD%D0%BE-%D0%B5%D1%82%D0%BE-%D0%BA%D0%B0%D0%BA%D0%B2%D0%BE-%D0%BC%D1%83-%D1%81%D0%B5-%D1%81%D0%BB%D1%83%D1%87%D0%B8-news739690.html", "text": "Нахален водач на шарен автомобил си намери майстора. Незнайно защо шофьорът решил да погази тревата и да спре върху тревните площи около булевард „Васил Априлов“ в Кършияка. Бдителна пловдивчанка е реагирала мигновено по най-адекватния възможен начин според възможностите си – с многозначителен стикер под формата на сърце, залепен на стъклото, съобщава \"Трафик Нюз\". Надписът върху него може да прочетете сами, надяваме се да го е прочел и водачът на автомобила.  Разбира се, в подобни случаи има и други адекватни начини за реакция. Те обаче са приоритет на правоимащите органи. Сподели:", "date": "2018.04.02", "title": "В ПЛОВДИВ: Наглец паркира на зелена полянка, но ето какво му се случи..."}
{"url": "http://pik.bg/%D0%BE%D1%82%D0%BF%D1%83%D1%81%D0%BA%D0%B0%D1%82-%D0%BD%D0%B0-%D0%B3%D1%8A%D1%80%D1%86%D0%B8%D1%8F-%D0%BE%D1%89%D0%B5-180-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0-%D0%B1%D0%B5%D0%B6%D0%B0%D0%BD%D1%86%D0%B8%D1%82%D0%B5-news739680.html", "text": "Европейската комисия съобщи, че отпуска на Гърция още 180 милиона евро в подкрепа на проекти, свързани с бежанците. Помощта ще послужи за наемането на квартири и за средства за лични нужди. Досега ЕС е помогнал на 41 000 бежанци в Гърция да наемат квартира в страната. Общо Атина е получила за мигрантите 1,5 милиарда евро от общностния бюджет, припомня БТА. Сподели:", "date": "2018.04.02", "title": "Отпускат на Гърция още 180 млн. евро за бежанците"}
{"url": "http://pik.bg/%D0%B1%D0%BE%D0%BB%D0%BD%D0%B0-%D1%82%D0%B5%D0%BC%D0%B0-%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%B0%D0%BA%D1%82%D1%8C%D0%BE%D1%80-%D1%84%D0%B8%D0%BB%D0%B8%D0%BF-%D1%82%D1%80%D0%B8%D1%84%D0%BE%D0%BD%D0%BE%D0%B2-%D1%81-%D0%BA%D1%8A%D1%80%D0%B2%D0%B0%D0%B2%D0%BE-%D0%BF%D0%B8%D1%81%D0%BC%D0%BE-%D0%B4%D0%BE-%D0%B2%D0%B5%D0%B6%D0%B4%D0%B8-%D1%80%D0%B0%D0%BD-%D0%BE%D1%82-%D0%BC%D0%BE%D0%BC%D1%87%D0%B5%D1%82%D0%BE-%D1%81%D0%B8-%D0%BE%D1%82%D0%B8%D0%B2%D0%B0-news739638.html", "text": "Филип Трифонов, актьорът, познат на поколения българи от филми като „Момчето си отива“, където неговият Ран се помни с култовата реплика \"Една боза от 6 стотинки\" и „Оркестър без име“, написа отворено писмо до председателя на Комисията по култура и медии в парламента, Вежди Рашидов. Болният въпрос, който задава е дали ще бъде одобрен за персонална пенсия, или е по-вероятно да спечели от тотото, с числата „1, 2, 3, 4, 5 и 6“. Размерът на специалната пенсия е 700 лв. „Въпросът, който ме вълнува, е имам ли право като артист „без псевдоним“ да се надявам на персонална пенсия, приживе? И ако „да“, Ви моля за съдействие“!“, пише Трифонов в писмото, публикувано във Фейсбук. Подписът на 70-годишния актьор гласи: „Филип Трифонов (луд за пенсия)“. „До г-н Вежди Рашидов (скулптор) Председател на Комисия по Културата при 44-ото Народно Събрание От Филип Трифонов (артист) Уважаеми г-н Рашидов, Да спечеля шестица от тото с комбинация 1, 2, 3, 4, 5, 6 за мен, като творец с дългогодишен стаж в киното, е нормално като очакване. Да спечеля повторно шестица със същата комбинация не само за мен, но по теория „на вероятностите“ е събитие логично като очакване. Както според теория на конспирацията е повече от очаквано да бъда отхвърлен от комисия за „персонална“ пенсия в Министерство на културата. Въпреки че на фона на безапелационна филмова биография, коментираното събитие наподобява „театрално позорище“ съшито с червени конци. (Приемем ли червеното като символ на конспирация.) За вероятния председател на комисията от Уикипедия научавам, че бил „театрал“ по професия… Че ДС псевдонимът му напомня за поговорката „огледал се Илия* пак в тия“… Но за уникалния състав на „театралната трупа“, оторизирана да решава „кой, кой е“ в българското кино и в Уикипедия не пише! Пренебрегвайки художествените критерии на председателя на Съюза на българските кинематографисти, ръководените от цивилен „театрал“ комисионери нито броят приходите от филми като „Преброяване на дивите зайци“, „Момчето си отива“, „Оркестър без име“ и десетки други, нито отчитат и наградите към тях! Като единствен жив актьор с два наградени филма от епохата на черно бялото кино („Изпит“ и „Момчето си отива“) може би се разминавам по цветност с комисия, наподобяваща букет от псевдонимите „Евкалипт“, „Минзухар“ и „Смрадлика“. Въпросът, който ме вълнува, не е има ли нужда от подобни псевдо-комисии, а имам ли право като артист „без псевдоним“ да се надявам на персонална пенсия, приживе? И ако „да“, Ви моля за съдействие“ !. Дотогава, за да не спя с кожух през зимата (колкото и да е здравословно), ще си помагам с печелившата тото-комбинация 1, 2, 3, 4, 5, 6 или ще печеля на играта „Тука нема“. С уважение: Филип Трифонов (луд за пенсия) * „Илия“ – псевдоним „Петров“ (на вероятния председател Попйорданов) * Евкалипт – председател на предишна комисия * Теория на конспирацията – когато координирана група работи тайно за събития и идеи незаконни и неморални.“ Сподели:", "date": "2018.04.02", "title": "БОЛНА ТЕМА! Големият актьор Филип Трифонов с кърваво писмо до Вежди! Ран от \"Момчето си отива\": Да се надявам ли на персонална пенсия, или да пускам тото?"}
{"url": "http://pik.bg/%D0%B5%D0%BA%D1%81%D0%BA%D0%BB%D1%83%D0%B7%D0%B8%D0%B2%D0%BD%D0%BE-%D0%BF%D1%80%D0%BE%D1%84-%D0%BC%D0%B8%D1%85%D0%B0%D0%B8%D0%BB-%D0%BA%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%BD%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5%D1%82%D0%BE-%D0%BC%D0%B5%D0%B6%D0%B4%D1%83-%D1%80%D1%83%D1%81%D0%B8%D1%8F-%D0%B8-%D1%81%D0%B0%D1%89-%D0%B7%D0%B0%D0%BF%D0%BB%D0%B0%D1%88%D0%B8-%D1%81%D0%B2%D0%B5%D1%82%D0%BE%D0%B2%D0%BD-news739783.html", "text": "Предпазливото отношение на България към случая „Скрипал“ не трябва да бъде атакувано, а приветствано. Това каза пред „Фокус“ политическият анализатор проф. Михаил Константинов. Има шанс конфронтацията между Русия и САЩ да слезе на по-ниско ниво след срещата, която президентите на двете страни уговарят, коментира още проф. Константинов и допълни, че напрежението между страните бе стигнало до ниво, заплашващо световния мир. Относно случая „Скрипал“ и българската страна той коментира: „Много е трудно да се каже, какви са нещата, защото излизат постоянно нови и противоречиви версии по случая. Ако имате конкретни доказателства и обвинение, ще имате само една версия. Фактът, че има повече от една версия, показва, че нещо не е наред. Случаят е много деликатен и едно по-предпазливо отношение към него, което прояви българското правителство, не може да бъде атакувано, то трябва да бъде приветствано“ каза проф. Михаил Константинов. Той припомни, че България има традиция в осъществяването на посредническа роля. Преди и по време на Втората световна война българите са участвали в посреднически мисии между хитлеристка Германия и Съветския съюз. Друг е въпросът, какъв е бил успехът от тези мисии, добави Константинов. Сподели:", "date": "2018.04.02", "title": "ЕКСКЛУЗИВНО! Проф. Михаил Константинов разкри: Напрежението между Русия и САЩ заплаши световния мир"}
{"url": "http://pik.bg/%D1%82%D1%83%D1%80%D1%87%D0%B8%D0%BD-%D0%B7%D0%B0%D0%B3%D0%B8%D0%BD%D0%B0-%D0%B2-%D0%B6%D0%B5%D1%81%D1%82%D0%BE%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D0%BC%D0%B0%D1%80%D0%B8%D1%86%D0%B0-news739634.html", "text": "Турски гражданин на възраст 74 години е загинал при пътно-транспортно произшествие на магистрала \"Марица\", съобщи ОД на МВР - Хасково. Произшествието е станало с лек автомобил, управляван от 29-годишен французин. Той е предприел маневра по изпреварване без да осигури достатъчно странично разстояние от изпреварвания товарен автомобил, който е бил управляван от 63-годишен водач от Босна и Херцеговина. Лекият автомобил се е блъснал странично в него. От удара леката кола се е завъртяла и е минала пред товарната, която го е влачила около 50 метра. Возещият се на предната седалка мъж от Турция е починал в болница. С порезна рана е 68-годишна жена, пътничка отзад в леката кола, която е била прегледана и освободена. Образувано е досъдебно производство Сподели:", "date": "2018.04.02", "title": "Турчин загина в жестока катастрофа на магистрала \"Марица\""}
{"url": "http://pik.bg/%D0%BE%D0%B2%D0%B5%D1%80%D0%B3%D0%B0%D0%B7%E2%80%9C-%D0%B7%D0%B0%D1%80%D0%B0%D0%B4%D0%B2%D0%B0-%D0%BA%D0%BB%D0%B8%D0%B5%D0%BD%D1%82%D0%B8%D1%82%D0%B5-%D0%BD%D1%8F%D0%BC%D0%B0-%D0%B4%D0%B0-%D0%B2%D0%B4%D0%B8%D0%B3%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%BF%D1%80%D0%B8%D1%80%D0%BE%D0%B4%D0%BD%D0%B8%D1%8F-%D0%B3%D0%B0%D0%B7-news739676.html", "text": "Няма да има увеличение на цената на природния газ за клиентите на \"Овергаз Мрежи“, въпреки че горивото поскъпна от 1 април с решение на Комисията за енергийно и водно регулиране. Това съобщиха от дружеството. Новата цена, на която\"„Булгаргаз“ ще продава синьото гориво е с 2,6 % по-висока от цената през първите три месеца на настоящата година. Синьото гориво продължава да е по-изгодна и екологична алтернатива от другите енергоизточници. Отоплението и готвенето с природен газ за битовите потребители излиза над 2 пъти по-евтино ако използват електрическа енергия. С толкова по-скъп излиза мазутът за бизнеса, а цената на газьола е 3 пъти по-висока за предприятията в сравнение с тази на газа. Сподели:", "date": "2018.04.02", "title": "\"Овергаз“ зарадва клиентите! Няма да вдига цената на природния газ"}
